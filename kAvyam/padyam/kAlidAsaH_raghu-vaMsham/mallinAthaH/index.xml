<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;मल्लिनाथटीका on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/</link>
    <description>Recent content in &#43;मल्लिनाथटीका on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/01/</guid>
      <description>&lt;p&gt;प्रथमः सर्गः।&lt;br&gt;&#xA;मातापितृभ्यां जगतो नमो वामार्धजानये ।&lt;br&gt;&#xA;सद्यो दक्षिणदृक्पातसंकुचद्वामदृष्टये ॥&lt;br&gt;&#xA;अन्तरायतिमिरोपशान्तये शान्तपावनमचिन्त्यवैभवम् ।&lt;br&gt;&#xA;तं नरं वपुषि कुञ्जरं मुखे मन्महे किमपि तुन्दिलं महः ॥&lt;br&gt;&#xA;शरणं करवाणि शर्मदं ते चरणं वाणि चराचरोपजीव्यम् ।&lt;br&gt;&#xA;करुणामसृणैः कटाक्षपातैः कुरु मामम्ब! कृतार्थसार्थवाहम् ॥&lt;br&gt;&#xA;वाणीं काणभुजीमजीगणदवाशासीञ्च वैयासिकी-&lt;br&gt;&#xA;मन्तस्तन्त्रमरंस्त पन्नगगवीगुम्फेषु चाजागरीत् ।&lt;br&gt;&#xA;वाचामाकलयद्रहस्यमखिलं यश्चाक्षिपादस्फुरां&lt;br&gt;&#xA;लोकेऽभूद्यदुपज्ञमेव विदुषां सौजन्यजन्यं यशः ॥&lt;br&gt;&#xA;मल्लिनाथकविः सोऽयं मन्दात्मानुजिघृक्षया ।&lt;br&gt;&#xA;व्याचष्टे कालिदासीयं काव्यत्रयमनाकुलम् ॥&lt;br&gt;&#xA;कालिदासगिरां सारं कालिदासः सरस्वती ।&lt;br&gt;&#xA;चतुर्मुखोऽथवा साक्षाद्विदुर्नान्ये तु मादृशाः ॥&lt;br&gt;&#xA;तथापि दक्षिणावर्त-नाथाद्यैः क्षुण्णवर्त्मसु ।&lt;br&gt;&#xA;वयं च कालिदासोक्तिष्ववकाशं लभेमहि ॥&lt;br&gt;&#xA;भारती कालिदासस्य दुर्व्याख्याविषमूर्च्छिता ।&lt;br&gt;&#xA;एषा संजीविनी टीका तामद्योज्जीवयिष्यति ॥&lt;br&gt;&#xA;इहान्वयमुखेनैव सर्वं व्याख्यायते मया ।&lt;br&gt;&#xA;नामूलं लिखअयते किंचिन्नानपेक्षितमुच्यते ॥&lt;br&gt;&#xA;इह खलु सकलकविशिरोमणिः कालिदासः-&lt;br&gt;&#xA;&amp;lsquo;काव्यं यशसेऽर्थकृते व्यवहारविशिवेतरक्षतये ।&lt;br&gt;&#xA;सद्यः परनिर्वृत्तये कान्तासंमिततयोपदेशयुजे ॥&amp;rsquo;(का.प्र. 2 इत्याद्यालंकारिकवचनप्रामाण्यात् काव्यस्यानेकश्रेयःसाधनतां &amp;lsquo;काव्यालापांश्च वर्जये इत्यस्य निषेधशास्त्रस्यासत्काव्यविषयतां च पश्यन् रघुवंशाख्यं महाकाव्यं चिकीर्षुश्चिकीर्षितार्थाविघ्नपरिसमाप्तिसंप्रदायाविच्छेदलक्षणफलसाधनभूतविशिष्टदेवतानमस्कारस्य शिष्टाचारपरिप्राप्तत्वात् &amp;lsquo;आशीर्नमस्क्रिया वस्तुनिर्देशो वापि तन्मुखम्&amp;rsquo;(काव्या.) इत्याशीराद्यन्यतमस्य प्रबन्धमुखलक्षमत्वात्काव्यनिर्माणस्य विशिष्टशब्दार्थप्रतिपत्तिमूलकत्वेन विशिष्टशब्दार्थयोश्च &amp;lsquo;शब्दजातमशेषं तु धत्ते शर्वस्य वल्लभा। अर्थरूपं यदखिलं धत्ते मुग्धेन्दुशेखरः॥&amp;rsquo; इति वायुपुराणसंहितावचनबलेन पार्वतीपरमेश्वरायत्तत्वदर्शनात्तत्प्रतिपित्सया तावेवभिवादयते-&lt;br&gt;&#xA;वागर्थाविव संपृक्तौ वागर्थप्रतिपत्तये ।&lt;br&gt;&#xA;जगतः पितरौ वन्दे पार्वतीपरमेश्वरौ ॥ 1 ॥&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/02/</guid>
      <description>&lt;p&gt;द्वितीयः सर्गः।&lt;br&gt;&#xA;आशासु राशीभवदङ्गवल्लीभासैव दासीकृतदुग्धसिन्धुम् ।&lt;br&gt;&#xA;मन्दस्मितैर्निन्दितशारदेन्दुं वन्देऽरविन्दासनसुन्दरि! त्वाम् ॥&lt;br&gt;&#xA;अथ प्रजानामधिपः प्रभाते जायाप्रतिग्राहितगन्धमाल्याम् ।&lt;br&gt;&#xA;वनाय पीतप्रतिबद्धवत्सां यशोधनो धेनुमृषेर्मुमोच ॥ 1 ॥&lt;/p&gt;&#xA;&lt;details open&gt;&lt;summary&gt;01&lt;/summary&gt;&#xA;&lt;p&gt;अथेति॥ अथ निशानयनानन्तरं यशोधनः प्रजानामधिपः प्रजेश्वरः प्रभाते प्रातःकाले जायया सुदक्षिणया प्रतिग्राहयित्र्या। प्रतिग्राहिते स्वीकारिते गन्धमाल्ये यया सा जायाप्रतिग्राहितगन्धमाल्या। तां तथोक्तम्। पीतं पानमस्यास्तीति पीतः। पीतवानित्यर्थः। &amp;lsquo;अर्शआदिभ्योऽच्&amp;rsquo;(पा.5।2।127) इत्यच्प्रत्ययः। &amp;lsquo;पीता गावो भुक्ता ब्राह्मणाः&amp;rsquo; इति महाभाष्ये दर्शनात्। पीतः प्रतिबद्धो वत्सो यस्यास्तामृषेर्धेनुं वनाय वनं गन्तुम्। &amp;lsquo;क्रियार्थोपपद-&amp;rsquo;(पा.2।3।14) इत्यादिना चतुर्थी। मुमोच मुक्तवान्। &amp;lsquo;जायां&amp;rsquo; पदसामर्थ्यात्सुदक्षिणायाः पुत्रजननयोग्यत्वमनुसंधेयम्। तथा हि श्रुतिः-&amp;lsquo;पतिर्जायां प्रविशति गर्भो भूत्वेह मातरम्। तस्यां पुनर्नवो भूत्वा दशमे मासि जायते। तज्जाया जाया भवति यदस्यां जायते पुनः।&amp;rsquo; इति। &amp;lsquo;यशोधन&amp;rsquo; इत्यनेन पुत्रवत्ताकीर्तिलोभाद्राजानर्हे गोरक्षणे प्रवृत्त इति गम्यते। अस्मिन्सर्गे वृत्तमुपजातिः-&amp;lsquo;अनन्तरोदीरितलक्ष्मभाजौ पादौ यदीयावुपजातयस्ताः&amp;rsquo;इति ॥ 1 ॥&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/03/</guid>
      <description>&lt;p&gt;तृतीयः सर्गः&lt;br&gt;&#xA;उपाधिगम्योऽप्यनुपाधिगम्यः समावलोक्योऽप्यसमावलोक्यः ।&lt;br&gt;&#xA;भवोऽपि योऽभूदभवः शिवोऽयं जगत्यपायादपि नः स पायात् ॥&lt;br&gt;&#xA;&amp;lsquo;राज्ञी गर्भमाधत्त&amp;rsquo;(2।75) इत्युक्तम्,संप्रति गर्भलक्षणानि वर्णयितुं प्रस्तौति-&lt;br&gt;&#xA;अथेप्सितं भर्तुरुपस्थितोदयं सखीजनोद्वीक्षणकौमुदीमुखम् ।&lt;br&gt;&#xA;निदानमिक्ष्वाकुकुलस्य संततेः सुदक्षिणा दौर्हृदलक्षणं दधौ ॥ 1 ॥&lt;/p&gt;&#xA;&lt;details open&gt;&lt;summary&gt;01&lt;/summary&gt;&#xA;&lt;p&gt;अथेति॥ अथ गर्भधारणानन्तरम्। सुदक्षिणा। उपस्थितोदयं प्राप्तकालं भर्तुर्दिलीपस्येप्सितं मनोरथम्। भावे क्तः। पुनः सखीजनस्योद्वीक्षणानां दृष्टीनां कौमुदीमुखं चन्द्रिकाप्रादुर्भावम्। यद्वा,-कौमुदी नाम दीपोत्सपतिथिः। तदुक्तं भविष्योत्तरे-&amp;lsquo;कौ मोदन्ते जना यस्यां तेनासौ कौमुदी मता&amp;rsquo; इति। तस्या मुखं प्रारम्भम्। अत एव केचित्-&amp;lsquo;सखीजनोद्वीक्षणकौमुदीमहम्&amp;rsquo; इति पाठं पठन्ति। इक्ष्वाकुकुलस्य संतते रविच्छेदस्य निदानं मूलकारणम्। &amp;lsquo;निदानं त्वादिकारणम्&amp;rsquo; इत्यमरः। एवंविधं दौर्हृदलक्षणं गम्भचिह्नं वक्ष्यमाणं दधौ। स्वहृदयेन गर्भहृदयेन च द्विहृदया गर्भिणी। यथाह वाग्भटः(अ.हृ.शा.1।52)-&amp;lsquo;मातृजं ह्यस्य हृदयं मातुश्च हृदयं तु तत्। संबद्धं तेन गर्भिण्याः श्रेष्ठं श्रद्धाभिमाननम्॥&amp;rsquo; इति। तत्संबन्धित्वाद्गर्भो दौर्हृदमित्युच्यते। सा च तद्योगाद्दौहृदिनीति। तदुक्तं संग्रहे(अ.2)-&amp;lsquo;द्विहृदयां नारीं दौर्हृदिनीमाचक्षते&amp;rsquo; इति। अत्र दौर्हृदलक्षणस्येप्सितत्वेन कौमुदीमुखत्वेन च निरूपणाद्रूपकालंकारः। अस्मिन्सर्गे वंशस्थं वृत्तम्-&amp;lsquo;जतौ तु वंशस्थमुदीरितं जरौ&amp;rsquo; इति लक्षणात् ॥ 1 ॥&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/04/</guid>
      <description>&lt;p&gt;चतुर्थः सर्गः।&lt;br&gt;&#xA;शारदा शारदाम्भोजवदना वदनाम्बुजे ।&lt;br&gt;&#xA;सर्वदा सर्वदाऽस्माकं सन्निधिं संनिधिं क्रियात् ॥&lt;br&gt;&#xA;स राज्यं गुरुणा दत्तं प्रतिपद्याधिकं बभौ ।&lt;br&gt;&#xA;दिनान्ते निहितं तेजः सवित्रेव हुताशनः ॥ 1 ॥&lt;/p&gt;&#xA;&lt;details open&gt;&lt;summary&gt;01&lt;/summary&gt;&#xA;&lt;p&gt;स इति॥ स रघुर्गुरुणा पित्रा दत्तं राज्यं राज्ञः कर्म प्रजापरिपालनात्मकम्। पुरोहितादित्वाद्यक्। प्रतिपद्य प्राप्य। दिनान्ते सायंकाले सवित्रा सूर्येण निहितं तेजः प्रतिपद्य हुताशनोऽग्निरिव। अधिकं बभौ। &amp;lsquo;सौरं तेजः सायमग्निं संक्रमते। आदित्यो वा अस्तं यन्नग्निमनुप्रविशति। अग्निं वा आदित्यः सायं प्रविशति।&amp;rsquo; इत्यादिश्रुतिप्रामाण्यम् ॥ 1 ॥&lt;/p&gt;&#xA;&lt;/details&gt;&#xA;&lt;p&gt;दिलीपानन्तरं राज्ये तं निशम्य प्रतिष्ठितम् ।&lt;br&gt;&#xA;पूर्वं प्रधूमितो राज्ञां हृदयेऽग्निरिवोत्थितः ॥ 2 ॥&lt;/p&gt;</description>
    </item>
    <item>
      <title>०५</title>
      <link>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/05/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/05/</guid>
      <description>&lt;p&gt;पञ्चमः सर्गः&lt;br&gt;&#xA;इन्दीवरदलश्याममिन्दिरानन्दकन्दलम् ।&lt;br&gt;&#xA;वन्दारुजनमन्दारं वन्देऽहं यदुनन्दनम् ॥&lt;br&gt;&#xA;तमध्वरे विश्वजिति क्षितीशं निःशेषविश्राणितकोशजातम् ।&lt;br&gt;&#xA;उपात्तविद्यो गुरुदक्षिणार्थी कौत्सः प्रपेदे वरतन्तुशिष्यः ॥ 1 ॥&lt;/p&gt;&#xA;&lt;details open&gt;&lt;summary&gt;01&lt;/summary&gt;&#xA;&lt;p&gt;तमिति॥ विश्वजिति विश्वजिन्नाम्र्यध्वरे यज्ञे। &amp;lsquo;यज्ञः सवोऽध्वरो यागः&amp;rsquo; इत्यमरः। निःशेषं विश्राणितं दत्तम्। &amp;lsquo;श्रण दाने&amp;rsquo;चुरादिः। कोशानामर्थराशीनां जातं समूहो येन तं तथोक्तम्। &amp;lsquo;कोशोऽस्त्त्री कुड्भले खङ्गपिधानेऽर्यौघदिव्ययोः&amp;rsquo; इत्यमरः। &amp;lsquo;जातं जनिसमूहयोः&amp;rsquo; इति शाश्वतः। एतेन कौत्सस्यानवसरप्राप्तिं सूचयति। त्तं क्षितीशं रघुमुपात्तविद्यो लब्धविद्यो वरतन्तोः शिष्यः कौत्सः। &amp;lsquo;ऋष्यन्धक-&amp;rsquo;(पा.4।1।114) इत्यण्। इञोऽपवादः। गुरुदक्षिणार्थी। &amp;lsquo;पुष्करादिभ्यो देशे&amp;rsquo;(पा.5।2।135) इत्यत्रार्थाञ्चासंनिहिते तदन्ताञ्चेतीनेः। अप्रत्याख्येय इति भावः। प्रपेदे प्राप। अस्मिन्सर्गे वृत्तमुपजातिः। तल्लक्षणं तु-&amp;lsquo;स्यादिन्द्रवज्रा यदि तौ जगौ गः। उपेन्द्रवज्रा जतजास्ततो गौ। अनन्तरोदीरितलक्ष्मभाजौ पादौ यदीथावुपजातयस्ताः&amp;rsquo; इति॥ 1 ॥&lt;/p&gt;</description>
    </item>
    <item>
      <title>०६</title>
      <link>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/06/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/06/</guid>
      <description>&lt;p&gt;षष्ठः सर्गः ।&lt;br&gt;&#xA;जाह्नवी मूर्ध्नि पादे वा कालः कण्ठे वपुष्यथ ।&lt;br&gt;&#xA;कामारिं कामतातं वा कंचिदेकं भजामहे ॥&lt;br&gt;&#xA;स तत्र मञ्चेषु मनोज्ञवेषान्सिंहानस्थानुपचारवत्सु ।&lt;br&gt;&#xA;वैमानिकानां मरुतामपश्यदाकृष्टलीलान्नरलोकपालान् ॥ 1 ॥&lt;/p&gt;&#xA;&lt;details open&gt;&lt;summary&gt;01&lt;/summary&gt;&#xA;&lt;p&gt;स इति॥ सोऽजस्तत्र स्थान उपचारवत्सु राजोपकरणवत्सु मञ्चेषु पर्यङ्केषु सिंहासनस्थान् मनोज्ञवेषान् मनोहरनेपथ्यान् वैमानिकानां विमानैश्चरताम्। &amp;lsquo;चरति&amp;rsquo;(पा.4।4।8) इति ठक्प्रत्ययः। मरुताममराणाम्। &amp;lsquo;मरुतौ पवनामरौ&amp;rsquo; इत्यमरः। आकृष्टलीलान् गृहीतसौभाग्यान्। आकृष्टमरुल्लीलानित्यर्थः। सापेक्षत्वेऽपि गमकत्वात्समासः। नरलोकं पालयन्तीति नरलोकपालाः। कर्मण्यण्प्रत्ययः। तान्भूपालानपश्यत्। सर्गेऽस्मिन्नुपजातिश्छन्दः ॥ 1 ॥&lt;/p&gt;&#xA;&lt;/details&gt;&#xA;&lt;p&gt;रतेर्गृहीतानुनयेन कामं प्रत्यर्पितस्वाङ्गमिवेश्वरेण ।&lt;br&gt;&#xA;काकुत्स्थमालोकयतां नृपाणां मनो बभूवेन्दुमतीनिराशम् ॥ 2 ॥&lt;/p&gt;</description>
    </item>
    <item>
      <title>०७</title>
      <link>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/07/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/07/</guid>
      <description>&lt;p&gt;सप्तमः सर्गः ।&lt;br&gt;&#xA;भजेमहि निपीयैकं मुहुरन्यं पयोधरम् ।&lt;br&gt;&#xA;मार्गन्तं बालमालोक्याश्वासयन्तौ हि दंपती ॥&lt;br&gt;&#xA;अथोपयन्त्रा सदृशेन युक्तां स्कन्देन साक्षादिव देवसेनाम् ।&lt;br&gt;&#xA;स्वसोरमादाय विदर्भनाथः पुरप्रवेशाभिमुखो बभूव ॥ 1 ॥&lt;/p&gt;&#xA;&lt;details open&gt;&lt;summary&gt;01&lt;/summary&gt;&#xA;&lt;p&gt;अथेति॥ अथ विदर्भनाथो भोजः सदृशेनोपयन्त्रा वरेण युक्ताम्। अत एव साक्षात् प्रत्यक्षम्। &amp;lsquo;साक्षात्प्रत्यक्षतुल्ययोः&amp;rsquo; इत्यमरः। स्कन्देन युक्तां देवसेनामिव। देवसेना नाम देवपुत्री स्कन्दपत्नी तामिव स्थितां स्वसारं भगिनीमुन्दुमतीमादाय गृहीत्वा पुरप्रवेशाभिमुखो बभूव। उपजातिवृत्तं सर्गेऽस्मिन् ॥ 1 ॥&lt;/p&gt;&#xA;&lt;/details&gt;&#xA;&lt;p&gt;सेनानिवेशान्पृथिवीक्षितोऽपि जग्मुर्विभातग्रहमन्दभासः ।&lt;br&gt;&#xA;भोज्यां प्रति व्यर्थमनोरथत्वाद्रूपेषु वेशेषु च साभ्यसूया ॥ 2 ॥&lt;/p&gt;&#xA;&lt;details open&gt;&lt;summary&gt;02&lt;/summary&gt;&#xA;&lt;p&gt;सेनेति॥ भोजस्य राज्ञो गोत्रापत्यं स्त्री भोज्या तामिन्दुमतीं प्रति व्यर्थमनोरथत्वाद्रूपेष्वाकृतिषु वेशेषु नेपथ्येषु च साभ्यसूया वृथेति निन्दन्तः। किंच विभाते प्रातःकाले ये ग्रहाश्चन्द्रादयस्त इव मन्दभासः क्षीणकान्तयः पृथिवीक्षितो नृपा अपि सेनानिविशान् शिबिराणि जग्मुः ॥ 2 ॥&lt;/p&gt;</description>
    </item>
    <item>
      <title>०८</title>
      <link>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/08/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/08/</guid>
      <description>&lt;p&gt;अष्टमः सर्गः।&lt;br&gt;&#xA;हेरम्बमवलम्बेऽहं यस्मिन्पातालकेलिषु ।&lt;br&gt;&#xA;दन्तेनोदस्यति क्षोणीं विश्राम्यन्ति फणीश्वराः ॥&lt;br&gt;&#xA;अथ तस्य विवाहकौतुकं ललितं बिभ्रत एव पार्थिवः ।&lt;br&gt;&#xA;वसुधामपि हस्तगामिनीमकरोदिन्दुमतीमिवापराम् ॥ 1 ॥&lt;/p&gt;&#xA;&lt;details open&gt;&lt;summary&gt;01&lt;/summary&gt;&#xA;&lt;p&gt;अथेति॥ अथ पार्थिवो रघुर्ललितं सुभगं विवाहकौतुकं विवाहमङ्गलं विवाहहस्तसूत्रं वा बिभ्रत एव। &amp;lsquo;कौतुकं मङ्गले हर्षे हस्तसूत्रे कुतूहले&amp;rsquo; इति शाश्वतः। तस्याजस्य। अपरामिन्दुमतीमिव। वसुधामपि हस्तगामिनीमकरोत्। अस्मिन्सर्गे वैतालीयं छन्दः ॥ 1 ॥&lt;/p&gt;&#xA;&lt;/details&gt;&#xA;&lt;p&gt;दुरितैरपि कर्तुमात्मसात्प्रयतन्ते नृपसूनवो हि यत् ।&lt;br&gt;&#xA;तदुपस्थितमग्रहीदजः पितुराज्ञेति न भोगतृष्णया ॥ 2 ॥&lt;/p&gt;&#xA;&lt;details open&gt;&lt;summary&gt;02&lt;/summary&gt;&#xA;&lt;p&gt;दुरितैरिति॥ नृपसूनवो राजपुत्रा यद्राज्यं दुरितैरपि विषप्रयोगादिनिषिद्धोपायैरपि आत्मसात् स्वाधीनम्। &amp;lsquo;तदधीनवचने&amp;rsquo;(पा.5।4।54) इति सातिप्रत्ययः। कर्तुं प्रयतन्ते हि। प्रवर्तन्त एवेत्यर्थः। &amp;lsquo;हि&amp;rsquo; शब्दोऽवधारणे। &amp;lsquo;हि हेताववधारेण&amp;rsquo; इत्यमरः। उपस्थितं स्वतःप्राप्तं तद्राज्यम्। अजः पितुराज्ञेति हेतोरग्रहीत् स्वीचकार। भोगतृष्णया तु नाग्रहीत् ॥ 2 ॥&lt;/p&gt;</description>
    </item>
    <item>
      <title>०९</title>
      <link>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/09/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/09/</guid>
      <description>&lt;p&gt;नवमः सर्गः।&lt;br&gt;&#xA;एकलोचनमेकार्धे सार्धलोचनमन्यतः ।&lt;br&gt;&#xA;नीलार्धं नीलकण्ठार्धं महः किमपि मन्महे ॥&lt;br&gt;&#xA;पितुरनन्तरमुत्तरकोसलान्समधिगम्य समाधिजितेन्द्रियः ।&lt;br&gt;&#xA;दशरथः प्रशशास महारथो यमवतामवतां च धुरि स्थितः ॥ 1 ॥&lt;/p&gt;&#xA;&lt;details open&gt;&lt;summary&gt;01&lt;/summary&gt;&#xA;&lt;p&gt;पितुरिति॥ समाधिना संयमेन जितेन्द्रियः। &amp;lsquo;समाधिर्नियमे ध्याने&amp;rsquo; इति कोशः। यमवतां संयमिनामवतां रक्षतां राज्ञां च धुर्यग्रे स्थितो महारथः। &amp;lsquo;एको दश सहस्राणि योधयेद्यस्तु धन्विनाम्। शस्त्रशास्त्रप्रवीणश्च स महारथ उच्यते॥&amp;rsquo; इति। दशरथः पितुरनन्तरमुत्तरकोसलाञ्जनपदान्समधिगम्य प्रशशास। अत्र मनुः(7।144)-&amp;lsquo;क्षत्रियस्य परो धर्मः प्रजानां परिपालनम्&amp;rsquo; इति। द्रुतविलम्बितमेतद्वृत्तम्। तल्लक्षणम्-&amp;lsquo;द्रुतविलम्बितमाह नभौ भरौ&amp;rsquo; इति ॥ 1 ॥&lt;/p&gt;&#xA;&lt;/details&gt;&#xA;&lt;p&gt;अधिगतं विधिवद्यदपालयत्प्रकृतिमण्डलमात्मकुलोचितम् ।&lt;br&gt;&#xA;अभवदस्य ततो गुणवत्तरं सनगरं नगरन्ध्रुकरौजसः ॥ 2 ॥&lt;/p&gt;</description>
    </item>
    <item>
      <title>१०</title>
      <link>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/10/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/10/</guid>
      <description>&lt;p&gt;दशमः सर्गः।&lt;br&gt;&#xA;आशंसे नित्यमानन्दं रामनामकथामृतम् ।&lt;br&gt;&#xA;सद्भिः स्वश्रवणैर्नित्यं पेयं पापं प्रणोदितुम् ॥&lt;br&gt;&#xA;पृथिवीं शासतस्तस्य पाकशासवतेजसः ।&lt;br&gt;&#xA;किंचिदूनमनूनर्द्धेः शरदामयुतं ययौ ॥ 1 ॥&lt;/p&gt;&#xA;&lt;details open&gt;&lt;summary&gt;01&lt;/summary&gt;&#xA;&lt;p&gt;पृथिवीमिति॥ पृथिवीं शासतः पालयतः पाकशासनतेजस इन्द्रवर्चसः। अनूनर्द्धेर्महासमृद्धेस्तस्य दशरथस्य किंचिदूनमीषन्न्यूनं शरदां वत्सराणाम्। &amp;lsquo;स्यादृतौ वत्सरे शरत्&amp;rsquo;इत्यमरः। अयुतं दशसहस्रं ययौ। &amp;lsquo;एकदशशतसहस्राण्ययुतं लक्षं तथा प्रयुतम्। कोट्यर्बुदं च पद्मं स्थानात्स्थानं दशगुणं स्यात्॥&amp;rsquo; इत्यार्यभट्टः। इदं च मुनिशापात्परं वेदितव्यं,न तु जननात्। &amp;lsquo;षष्टिर्वर्षसहस्राणि जातस्य मम कौशिक!। दुःखेनोत्पादितश्चायं न रामं नेतुमर्हसि॥&amp;rsquo;(बाल.20।10)इतिरामायणविरोधात्। नाप्यभिषेकात्परम्,तस्यापि &amp;lsquo;सम्यग्विनीतमथ वर्महरं कुमारमादिश्य रक्षणविधौ विधिवत्प्रजानाम्&amp;rsquo;(8।94) इति कौमारानुष्ठितत्वाभिधानात्स एव विरोध इति ॥ 1 ॥&lt;/p&gt;</description>
    </item>
    <item>
      <title>११</title>
      <link>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/11/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/11/</guid>
      <description>&lt;p&gt;एकादशः सर्गः।&lt;br&gt;&#xA;रामचन्द्रचरणारविन्दयोरन्तरङ्गचरभृङ्गलीलया ।&lt;br&gt;&#xA;तत्र सन्ति हि रसाश्चतुर्विधास्तान्यथारुचि सदैव निर्विश ॥&lt;br&gt;&#xA;कौशिकेन स किल क्षितीश्वरो राममध्वरविघातशान्तये ।&lt;br&gt;&#xA;काकपक्षधरमेत्य याचितस्तेजसां हि न वयः समीक्ष्यते ॥ 1 ॥&lt;/p&gt;&#xA;&lt;details open&gt;&lt;summary&gt;01&lt;/summary&gt;&#xA;&lt;p&gt;कौशिकेनेति॥ कौशिकेन कुशिकापत्येन विश्वामित्रेण। एत्याभ्यागत्य। स क्षितीश्वरो दशरथः। अध्वरविघातशान्तये यज्ञविघ्नविध्वंसाय। काकपक्षधरं बालकोचितशिखाधरम्। &amp;lsquo;बालानां तु शिखा प्रोक्ता काकपक्षः शिखण्डकः&amp;rsquo; इति हलायुधः। रामं याचितः किल प्रार्थितः खलु। याचेर्द्विकर्मकादप्रधाने कर्मणि क्तः। &amp;lsquo;अप्रधाने दुहादीनाम्&amp;rsquo; इति वचनात्। नायं बालाधिकार इत्याशङ्क्याह-तेजसां तेजस्विनां वयो बाल्यादि न समीक्ष्यते हि। अप्रप्रयोजकमित्यर्थः। अत्र सर्गे रथोद्धतावृत्तम्। उक्तं च-&amp;lsquo;रान्नराविह रथोद्धता लगौ&amp;rsquo; इति ॥ 1 ॥&lt;/p&gt;</description>
    </item>
    <item>
      <title>१२</title>
      <link>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/12/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/12/</guid>
      <description>&lt;p&gt;द्वादशः सर्गः।&lt;br&gt;&#xA;वन्दामहे महोद्दण्डदोर्दण्डौ रघुनन्दनौ ।&lt;br&gt;&#xA;तेजोनिर्जितमार्तण्डमण्डलौ लोकनन्दनौ ॥&lt;br&gt;&#xA;निर्विष्टविषयस्नेहः स दशान्तमुपेयिवान् ।&lt;br&gt;&#xA;आसीदासन्ननिर्वाणः प्रदीपार्चिरिवोषसि ॥ 1 ॥&lt;/p&gt;&#xA;&lt;details open&gt;&lt;summary&gt;01&lt;/summary&gt;&#xA;&lt;p&gt;निर्विष्टेति॥ स्नेहयन्ति प्रीणयन्ति पुरुषमिति स्नेहाः। पचाद्यच्। स्निह्यन्ति पुरुषा येष्विति वा स्नेहाः। अधिकरणार्थे घञन्। विषयाः शब्दादयस्त एव स्नेहाः निर्विष्टा भुक्ता विषयस्नेहा येन स तथोक्तः। &amp;lsquo;निर्वेशो भृतिभोगयोः&amp;rsquo;इति विश्वः। दशा जीवनावस्था तस्या अन्तं वार्घकमुपेयिवान्। स दशरथः। उषसि प्रदीपार्चिरिव दीपज्वालेव। आसन्नं निर्वाणं मोक्षो यस्य स तथोक्त आसीत्। अर्चिःपक्षे तु- विषयो देश आश्रयः। भाजनमिति यावत्। &amp;lsquo;विषयः स्यादिन्द्रियार्थे देशे जनपदेऽपि च&amp;rsquo; इति विश्वः। &amp;lsquo;स्नेहस्तैलादिकरसे द्रवे स्यात्सौहृदेऽपि च&amp;rsquo; इति विश्वः। दशा वर्तिका। &amp;lsquo;दशा वर्ताववस्थायाम्&amp;rsquo; इति विश्वः। निर्वाणैविनाशः। &amp;lsquo;निर्वाणं निर्वृतौ मोक्षो विनाशे गजमज्जने&amp;rsquo;इति यादवः ॥ 1 ॥&lt;/p&gt;</description>
    </item>
    <item>
      <title>१३</title>
      <link>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/13/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/13/</guid>
      <description>&lt;p&gt;त्रयोदशः सर्गः।&lt;br&gt;&#xA;त्रैलोक्यशल्योद्धरणाय सिन्धोश्चकार बन्धं मरणं रिपूणाम् ।&lt;br&gt;&#xA;पुण्यप्रणामं भुवनाभिरामं रामं विरामं विपदामुपासे ॥&lt;br&gt;&#xA;अथात्मनः शब्दगुणं गुणज्ञः पदं विमानेन विगाहमानः ।&lt;br&gt;&#xA;रत्नाकरं वीक्ष्य मिथः स जायां रामाभिधानो हरिरित्युवाच ॥ 1 ॥&lt;/p&gt;&#xA;&lt;details open&gt;&lt;summary&gt;01&lt;/summary&gt;&#xA;&lt;p&gt;अथेति॥ अथ प्रस्थानानन्तरम्। जानातीति ज्ञः। &amp;lsquo;इगुपध-&amp;rsquo;(पा.3।1।135) इत्यादिना कप्रत्ययः। गुणानां ज्ञो गुणज्ञः। रत्नाकरादिवर्ण्यैश्वर्यगुणाभिज्ञ इत्यर्थः। स रामाभिधानो हरिर्विष्णुः शब्दो गुणो यस्य तच्छब्दगुणमात्मनः स्वस्य पदं विष्णुपदम्। आकाशमित्यर्थः। &amp;lsquo;वियद्विष्णुपदम्&amp;rsquo;इत्यमरः। &amp;lsquo;शब्दगुणमाकाशम्&amp;rsquo;इति तार्किकाः। विमानेन पुष्पकेण विगाहमानः सन् रत्नाकरं वीक्ष्य मिथो रहसि। &amp;lsquo;मिथोऽन्योन्यं रहस्यपि&amp;rsquo;इत्यमरः। जायां पत्नीं सीतामिति वक्षअयमाणप्रकारेणोवाच। रामस्य &amp;lsquo;हरि&amp;rsquo;रित्यभिधानं निरङ्कुशमहिमद्योतनार्थम्। &amp;lsquo;मिथो&amp;rsquo; ग्रहणं गोष्ठीविश्रम्भसूचनार्थम् ॥ 1 ॥&lt;/p&gt;</description>
    </item>
    <item>
      <title>१४</title>
      <link>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/14/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/14/</guid>
      <description>&lt;p&gt;चतुर्दशः सर्गः।&lt;br&gt;&#xA;संजीवनं मैथिलकन्यकायाः सौन्दर्यसर्वस्वमहानिधानम् ।&lt;br&gt;&#xA;शशाङ्कपङ्केरुहयोः समानं रामस्य वन्दे रमणीयमास्यम् ॥&lt;br&gt;&#xA;भर्तुऋ प्रणाशादथ शोचनीयं दशान्तरं तत्र समं प्रपन्ने ।&lt;br&gt;&#xA;अपश्यतां दाशरथी जनन्यौ छेदादिवोपघ्नतरोर्व्रतत्यौ ॥ 1 ॥&lt;/p&gt;&#xA;&lt;details open&gt;&lt;summary&gt;01&lt;/summary&gt;&#xA;&lt;p&gt;भर्तुरिति॥ अथोपवनाधिष्ठानानन्तरं दाशरथी रामलक्ष्मणौ। उपघअनतरोराश्रयवृक्षस्य। &amp;lsquo;उपघ्न आश्रये&amp;rsquo;(पा.3।3।85) इति निपातः। तस्य छेदाद्द्रतत्यौ लते इव। &amp;lsquo;वल्ली तु व्रततिर्लता&amp;rsquo; इत्यमरः। भर्तुर्दशरथस्य प्रणाशाच्छोचनीयं दशान्तरमवस्थान्तरम्। ~अवस्थायां वस्त्रान्ते स्याद्दशापि&amp;rsquo; इति विश्वः। प्रपन्ने प्राप्ते जनन्यौ कौसल्यासुमित्रे तत्र साकेतोपवने समं युगपदपश्यताम्। दृशेः कर्तरि लङ् ॥ 1 ॥&lt;/p&gt;&#xA;&lt;/details&gt;&#xA;&lt;p&gt;उभावुभाभ्यां प्रणतौ हतारी यथाक्रमं विक्रमशोभिनौ तौ ।&lt;br&gt;&#xA;विस्पष्टमस्नान्धतया न दृष्टौ ज्ञातौ सुतस्पर्शसुखोपलम्भात् ॥ 2 ॥&lt;/p&gt;</description>
    </item>
    <item>
      <title>१५</title>
      <link>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/15/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/15/</guid>
      <description>&lt;p&gt;पञ्चदशः सर्गः।&lt;br&gt;&#xA;आरण्यकं गृहस्थानं श्वशुरौ यद्रजःकणाः ।&lt;br&gt;&#xA;स्वयमौद्वाहिकं गेहं तस्मै रामाय ते नमः ॥&lt;br&gt;&#xA;कृतसीतापरित्यागः स रत्नाकरमेखलाम् ।&lt;br&gt;&#xA;बुभुजे पृथिवीपालः पृथिवीमेव केवलम् ॥ 1 ॥&lt;/p&gt;&#xA;&lt;details open&gt;&lt;summary&gt;01&lt;/summary&gt;&#xA;&lt;p&gt;कृतेति॥ कृतसीतापरित्यागः स पृथिवीपालो रामो रत्नाकर एव मेखला यस्यास्ताम्। सार्णवामित्यर्थः। केवलाम्। एकामित्यर्थः। पृथिवीमेव। बूभुजे भुक्तवान्। नतु पार्थिवीमित्यर्थः। सापि रत्नखचितमेखलाः। पृथिव्याः कान्तासमाधिर्व्यज्यते। रामस्य स्त्र्यन्तरपरिग्रहो नास्तीति श्लोकाभिप्रायः ॥ 1 ॥&lt;/p&gt;&#xA;&lt;/details&gt;&#xA;&lt;p&gt;लवणेन विलुप्तेज्यास्तामिस्नेण तमभ्ययुः ।&lt;br&gt;&#xA;मुनयो यमुनाभाजः शरण्यं शरणार्थिनः ॥ 2 ॥&lt;/p&gt;&#xA;&lt;details open&gt;&lt;summary&gt;02&lt;/summary&gt;&#xA;&lt;p&gt;लवणेनेति॥ लवणेन लवणाख्येन तामिस्रेण तमिस्राचारिणा। रक्षसेत्यर्थः। विलुप्तेज्या लुप्तयागक्रिया अत एव शरणार्थिनो रक्षणार्थिनो यमुनाभाजो यमुनातीरवासिनो मुनयः शरण्यं शरणार्हं रक्षणसमर्थं तं रामं रक्षितारमभ्ययुः प्राप्ताः। यातेर्लङ् ॥ 2 ॥&lt;/p&gt;</description>
    </item>
    <item>
      <title>१६</title>
      <link>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/16/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/16/</guid>
      <description>&lt;p&gt;षोडशः सर्गः।&lt;br&gt;&#xA;वृन्दारका यस्य भवन्ति भृङ्गा मन्दाकिनी यन्मकरन्दबिन्दुः ।&lt;br&gt;&#xA;तवारविन्दाक्ष! पदारविन्दं वन्दे चतुर्वर्गचतुष्पदं तत् ॥&lt;br&gt;&#xA;अथेतरे सप्तरघुप्रवीरा ज्येष्ठं पुरोजन्मतया गुणैश्च ।&lt;br&gt;&#xA;चक्रुः कुशं रत्नविशेषभाजं सौभ्रात्रमेषां हि कुलानुसारि ॥ 1 ॥&lt;/p&gt;&#xA;&lt;details open&gt;&lt;summary&gt;01&lt;/summary&gt;&#xA;&lt;p&gt;अथेति॥ अथ रामनिर्वाणानन्तरम्। इतरे लवादयः सप्तरघुप्रवीराः। पुरः पूर्वं जन्म यस्य तस्य भावस्तत्ता तया। गुणैश्च ज्येष्ठं कुशं रत्नविशेषभाजं तत्तच्छ्रेष्ठवस्तुभागिनं चक्रुः। तदुक्तम्-&amp;lsquo;जातौ जातौ यदुत्कृष्टं तद्रत्नमभिधीयते&amp;rsquo; इति। तथा हि-सुभ्रातॄणां भावः सौभ्रात्रम्। &amp;lsquo;हायनान्त-&amp;rsquo;(पा.5।1।130) इत्यादिना युवादित्वादण्प्रत्ययः। एषां कुशलवादीनां कुलानुसारि वंशानुगतं हि ॥ 1 ॥&lt;/p&gt;&#xA;&lt;/details&gt;&#xA;&lt;p&gt;ते सेतुवार्तागजबन्धमुख्यैरभ्युच्छ्रिताः कर्मभिरप्यवन्ध्यैः ।&lt;br&gt;&#xA;अन्योन्यदेशप्रविभागसीमां वेलां समुद्रा इव न व्यतीयुः ॥ 2 ॥&lt;/p&gt;</description>
    </item>
    <item>
      <title>१७</title>
      <link>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/17/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/17/</guid>
      <description>&lt;p&gt;सप्तदशः सर्गः।&lt;br&gt;&#xA;नमो रामपदाम्भोजं रेणवो यत्र संततम् ।&lt;br&gt;&#xA;कुर्वन्ति कुमुदप्रीतिमरण्यगृहमेधिनः ॥&lt;br&gt;&#xA;अतिथिं नाम काकुत्स्थात्पुत्रं प्राप कुमुद्वती ।&lt;br&gt;&#xA;पश्चिमाद्यामिनीयामात्प्रसादमिव चेतना ॥ 1 ॥&lt;/p&gt;&#xA;&lt;details open&gt;&lt;summary&gt;01&lt;/summary&gt;&#xA;&lt;p&gt;अतिथिमिति॥ कुमुद्वती काकुत्स्थात्कुशात्। अतिथिं नाम पुत्रम्। चेतना बुद्धिः पश्चिमादन्तिमाद्यामिन्या रात्रेर्यामात्प्रहरात्। &amp;lsquo;द्वौ यामप्रहरौ समौ&amp;rsquo; इत्यमरः। प्रसादं वैशद्यमिव। प्राप। ब्राह्मे मुहूर्ते सर्वेषां बुद्धिवैशद्यं भवतीति प्रसिद्धिः ॥ 1 ॥&lt;/p&gt;&#xA;&lt;/details&gt;&#xA;&lt;p&gt;स पितुः पितृमान्वंशं मातुश्चानुपमद्युतिः ।&lt;br&gt;&#xA;अपुनात्सवितेवोभौ मार्गावुत्तरदक्षिणौ ॥ 2 ॥&lt;/p&gt;&#xA;&lt;details open&gt;&lt;summary&gt;02&lt;/summary&gt;&#xA;&lt;p&gt;स इति॥ पितृमान्। प्रशंसार्थे मतुप्। सुशिक्षित इत्यर्थः। अनुपमद्युतिः सवितुश्चेदं विशेषणम्। सोऽतिथिः पितुः कुशस्य मातुः कुमुद्वत्याश्च वंशम्। सविता। उत्तरदक्षिणावुभौ मार्गाविव। अपुनात् पवित्रीकृतवान् ॥ 2 ॥&lt;/p&gt;</description>
    </item>
    <item>
      <title>१८</title>
      <link>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/18/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/18/</guid>
      <description>&lt;p&gt;अष्टादशः सर्गः ।&lt;br&gt;&#xA;यत्पादपांसुसंपर्कादहल्यासीदपांसुला ।&lt;br&gt;&#xA;कारुण्यसिन्धवे तस्मै नमो वैदेहिबन्धवे ॥&lt;br&gt;&#xA;स नैषधस्यार्थपतेः सुतायामुत्पादयामास निषिद्धशत्रुः ।&lt;br&gt;&#xA;अनूनसारं निषधान्नगेन्द्रात्पुत्रं यमाहुर्निषधाख्यमेव ॥ 1 ॥&lt;/p&gt;&#xA;&lt;details open&gt;&lt;summary&gt;01&lt;/summary&gt;&#xA;&lt;p&gt;स इति॥ निषिद्धशत्रुर्निवारितरिपुः सोऽतिथिर्नैषधस्य निषधदेशाधीश्वरस्यार्थपते राज्ञः सुतायां निषधान्निषधाख्यान्नगेन्द्रात्पर्वतात्। अनूनसारमन्यूनबलं पुत्रमुत्पादयामास। यं पुत्रं निषधाख्यं निषधनामकमेवाहुः ॥ 1 ॥&lt;/p&gt;&#xA;&lt;/details&gt;&#xA;&lt;p&gt;तेनोरुवीर्येण पिता प्रजायै कल्पिष्यमाणेन ननन्द यूना ।&lt;br&gt;&#xA;सुवृष्टियोगादिव जीवलोकः सस्येन संपत्तिफलोन्मुखेन ॥ 2 ॥&lt;/p&gt;&#xA;&lt;details open&gt;&lt;summary&gt;02&lt;/summary&gt;&#xA;&lt;p&gt;तेनेति॥ उरुवीर्येणातिपराक्रमेण। अत एव प्रजायै लोकरक्षणार्थं कल्पिष्यमाणेन तेन यूना निषधेन पिताऽतिथिः। सुवृष्टियोगात्संपत्तिफलोन्मुखेन पाकोन्मुखेन सस्येन जीवलोक इव। ननन्द जहर्ष ॥ 2 ॥&lt;/p&gt;</description>
    </item>
    <item>
      <title>१९</title>
      <link>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/19/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/19/</guid>
      <description>&lt;p&gt;एकोनविंशः सर्गः ।&lt;br&gt;&#xA;मनसो मम संसारबन्धमुच्छेत्तुमिच्छतः ।&lt;br&gt;&#xA;रामचन्द्रपदाम्भोजयुगलं निबिडायताम् ॥&lt;br&gt;&#xA;अग्निवर्णमभिषिच्य राघवः स्वे पदे तनयमग्नितेजसम् ।&lt;br&gt;&#xA;शिश्रिये श्रुतवतामपश्चिमः पश्चिमे वयसि नैमिषं वशी ॥ 1 ॥&lt;/p&gt;&#xA;&lt;details open&gt;&lt;summary&gt;01&lt;/summary&gt;&#xA;&lt;p&gt;अग्निवर्णमिति॥ श्रुतवतां श्रुतसंपन्नानामपश्चिमः प्रथमो वशी जितेन्द्रियो राघवः सुदर्शनः पश्चिमे वयसि वार्द्धके स्वे पदे स्थानेऽग्नितेजसं तनयमग्निवर्णमभिषिच्य नैमिषं नैमिषारण्यं शिश्रिये श्रितवान् ॥ 1 ॥&lt;/p&gt;&#xA;&lt;/details&gt;&#xA;&lt;p&gt;तत्र तीर्थसलिलेन दीर्घिकास्तल्पमन्तरितभूमिभिः कुशैः ।&lt;br&gt;&#xA;सौधवासमुटजेन विस्मृतः संचिकाय फलनिःस्पृहस्तपः ॥ 2 ॥&lt;/p&gt;&#xA;&lt;details open&gt;&lt;summary&gt;02&lt;/summary&gt;&#xA;&lt;p&gt;तत्रेति॥ तत्र नैमिषे तिर्थसलिलेन दीर्घिका विहारवापीरन्तरितभूमिभिः कुशैस्तल्पं शय्यामुटजेन पर्णशालया सौधवासं विस्मृतो विस्मृतवान्सः। कर्तरि क्तः। फले स्वर्गादिफले निःस्पृहस्तपः संचिकाय संचितवान् ॥ 2 ॥&lt;/p&gt;</description>
    </item>
    <item>
      <title>EB</title>
      <link>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/EB/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/kAvyam/padyam/kAlidAsaH_raghu-vaMsham/mallinAthaH/EB/</guid>
      <description>&lt;p&gt;[[रघुवंशम्&#x9;Source: &lt;a href=&#34;https://www.ebharatisampat.in/readbook3.php?bookid=MjQzOTc2MTY0NjI2NDU3&amp;amp;pageno=MjI0MjQyNjk5NTk=&#34;&gt;EB&lt;/a&gt;]]&lt;/p&gt;&#xA;&lt;p&gt;[&lt;/p&gt;&#xA;&lt;p&gt;[TABLE]&lt;/p&gt;&#xA;&lt;p&gt;[ All rights reserved by the publisher.]&lt;/p&gt;&#xA;&lt;p&gt;&amp;lt;MISSING_FIG href=&amp;quot;../books_images/U-IMG-172751529869.png&amp;quot;/&amp;gt;&lt;/p&gt;&#xA;&lt;p&gt;Publisher&lt;/p&gt;&#xA;&lt;p&gt;J. N. Yadava, Proprietor, Master Khelarilal &amp;amp; Sons.,&lt;/p&gt;&#xA;&lt;p&gt;Sanskrit Book Depot, Kachaurigali, Benares City.&lt;/p&gt;&#xA;&lt;p&gt;&amp;lt;MISSING_FIG href=&amp;quot;../books_images/U-IMG-172751534470.png&amp;quot;/&amp;gt;&lt;/p&gt;&#xA;&lt;p&gt;Printer&lt;br&gt;&#xA;B. L. Pawagi, Hitchintak Press,&lt;br&gt;&#xA;Ramghat, Benares City.&lt;/p&gt;&#xA;&lt;p&gt;&lt;strong&gt;महाकविश्रीकालिदासविरचितं&lt;/strong&gt;&lt;/p&gt;&#xA;&lt;p&gt;&lt;strong&gt;रघुवंशम्&lt;/strong&gt;&lt;/p&gt;&#xA;&lt;p&gt;&lt;strong&gt;मल्लिनाथकृतसंजीविनीसमेतम्।&lt;/strong&gt;&lt;/p&gt;&#xA;&lt;p&gt;&lt;strong&gt;&amp;lt;MISSING_FIG href=&amp;quot;../books_images/U-IMG-172751549171.png&amp;quot;/&amp;gt;&lt;/strong&gt;&lt;/p&gt;&#xA;&lt;p&gt;&lt;strong&gt;पं० बालकृष्णशास्त्रि मैमूरकर&lt;br&gt;&#xA;द्वारा संशोधितम्।&lt;/strong&gt;&lt;/p&gt;&#xA;&lt;p&gt;&lt;strong&gt;&amp;lt;MISSING_FIG href=&amp;quot;../books_images/U-IMG-172751557872.png&amp;quot;/&amp;gt;&lt;/strong&gt;&lt;/p&gt;&#xA;&lt;p&gt;&lt;strong&gt;प्रथमं संस्करणम्।&lt;/strong&gt;&lt;/p&gt;&#xA;&lt;p&gt;&lt;strong&gt;&amp;lt;MISSING_FIG href=&amp;quot;../books_images/U-IMG-172751563273.png&amp;quot;/&amp;gt;&lt;/strong&gt;&lt;/p&gt;&#xA;&lt;p&gt;तच्च&lt;br&gt;&#xA;काश्या&lt;/p&gt;&#xA;&lt;p&gt;&lt;strong&gt;मास्टर खेलाड़ीलाल एण्ड सन्स&lt;/strong&gt;&lt;/p&gt;&#xA;&lt;p&gt;&amp;lsquo;संस्कृत बुकडिपो&amp;rsquo; अध्यक्षेण&lt;br&gt;&#xA;श्रीहितचिन्तकमुद्रालये मुद्रापयित्वा&lt;br&gt;&#xA;प्रकाशितम्।&lt;/p&gt;&#xA;&lt;p&gt;&amp;lt;MISSING_FIG href=&amp;quot;../books_images/U-IMG-172751570970.png&amp;quot;/&amp;gt;&lt;/p&gt;&#xA;&lt;p&gt;&lt;strong&gt;सन् १९३१ ई.&lt;/strong&gt;&lt;/p&gt;</description>
    </item>
  </channel>
</rss>
