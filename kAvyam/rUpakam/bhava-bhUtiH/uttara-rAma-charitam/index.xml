<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;उत्तर-राम-चरितम् on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/kAvyam/rUpakam/bhava-bhUtiH/uttara-rAma-charitam/</link>
    <description>Recent content in &#43;उत्तर-राम-चरितम् on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/kAvyam/rUpakam/bhava-bhUtiH/uttara-rAma-charitam/index.xml" rel="self" type="application/rss+xml" />
    <item>
      <title>टीका</title>
      <link>https://vishvAsa.github.io/rAmAyaNam/kAvyam/rUpakam/bhava-bhUtiH/uttara-rAma-charitam/TIkA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/kAvyam/rUpakam/bhava-bhUtiH/uttara-rAma-charitam/TIkA/</guid>
      <description>&lt;p&gt;[[उत्तररामचरितम्&#x9;Source: &lt;a href=&#34;https://www.ebharatisampat.in/readbook3.php?bookid=NDgwOTg4NDc0ODc0NjU4&amp;amp;pageno=MjI0MjQyNjk5NTk=&#34;&gt;EB&lt;/a&gt;]]&lt;/p&gt;&#xA;&lt;p&gt;[&lt;/p&gt;&#xA;&lt;p&gt;[TABLE]&lt;/p&gt;&#xA;&lt;p&gt;[TABLE]&lt;/p&gt;&#xA;&lt;p&gt;[TABLE]&lt;/p&gt;&#xA;&lt;p&gt;[TABLE]&lt;/p&gt;&#xA;&lt;p&gt;&lt;strong&gt;— :० :—&lt;/strong&gt;&lt;/p&gt;&#xA;&lt;p&gt;&lt;strong&gt;प्रथमाङ्कस्य कथावस्तु&lt;/strong&gt;&lt;/p&gt;&#xA;&lt;p&gt;अत्र नान्दीपठनादनन्तरं सूत्रधारः प्रविश्य कथं नामाधिकारिपुरुषा निवृत्तव्यापाराः सन्तः पट्टाभिषेकसमये चत्वरेषु विश्राम्यन्तीति, सकुतूहलं पृच्छति। नटश्च निवेदयति कथानायकस्य श्रीरामचंद्रस्य यौवराज्याभिषेकोत्सवः समवसितः, तत्रोपस्थितानां लङ्कासमरसुहृदां प्लवंगमराक्षसानां नानादिगन्तपावनब्रह्मर्षि–राजर्षिवृन्दानां स्वदेशगमनादेव विश्रांतचारचरणानि चत्वरस्थानानीति। गुरुजनो दशरथभार्याभिः सह ऋष्यशृङ्गस्य द्वादशवार्षिके सत्रे समुपस्थातुमासन्नप्रसवां जानकीं विमुच्य ययौ। जनकोऽपि यौवराज्याभिषेकोत्सवादि सुखेन नीत्वा विदेहान् गतश्च। तद्वियोगाद्विमनस्कां सीतां परिसांत्वयितुं रामचन्द्रो धर्मासनाद्वासगृहं प्रविशतीति कथांशोऽत्र प्रस्तुतः। एतस्मिन्नेवांतरे ऋष्याश्रमादष्टावक्रो &amp;lsquo;जामातृयज्ञेन वयं निरुद्धास्त्वं बाल एवासि, नवं च राज्यम्। युक्तः प्रजानामनुरञ्जने स्यास्तस्माद्यशो यत् परमं धनं वः॥&amp;rsquo; इति वसिष्ठमुनेः संदेशमादायाजगाम। रामचन्द्रोऽपि– &amp;lsquo;स्नेहं दयां च सौख्यं च यदि वा जानकीमपि। आराधनाय लोकानां मुञ्चतो नास्ति मे व्यथा॥&amp;rsquo; इति भगवन्मैत्रावरुणिसमादेशानुगुणं करोमीत्युक्त्वा वसिष्ठसंदेशमुपादत्तवान्। ततश्च विचेतस्कां सीतां समनुरञ्जयितुं लक्ष्मणचित्रितालेख्यदर्शने प्रस्तुते पूर्वानुभूतानन्दवियोगादिभावयुक्तेन श्रीरामचंद्रेण &amp;lsquo;दुःखाग्निर्मनसि पुनर्विपच्यमानो हृन्मर्मव्रण इव वेदनां तनोति।&amp;rsquo; इत्यादिना कृतं पुनःसंवेदनाविष्करणम्। आलेख्यदर्शनकौतुकेन सीता चापि &amp;lsquo;प्रसन्नगंभीरासु वनराजिषु पवित्रनिर्मलशिशिरसलिलां भागीरथीं पुनरप्यवगाहिष्ये&amp;rsquo; इति प्रत्युपजातदोहदा ह्यभवत्। तस्या दोहदपूर्त्यर्थं रामः &amp;lsquo;सत्वरं रथमुपस्थापय&amp;rsquo; इति लक्ष्मणं समादिष्टवान्। एतस्मिन्नेवांतरे रामेण पूर्वं प्रेषितो दुर्मुखाख्यो गूढचरो रामं समुपेत्य लङ्कायां रावणगृहे निवासाद्यधिकृत्य सीताविषयकं यत्कौलीनं श्रुतं तद्यथावद्रामं रहसि न्यवेदयेत्। स तेन लोकापवादेन दूनचेतस्त्वाद्गतसंज्ञोऽभवत्। लब्धचेतनश्चाथ सीताया वने त्याग एवात्र निष्कृतिरिति मन्यमानो रामः सुनिर्भरं विलप्य लक्ष्मणाय तथानुष्ठातुं रहसि समादिशत्। एवं सीतालक्ष्मणौ रथारूढौ भूत्वा वनप्रयाणायोपस्थितवन्तौ।&lt;/p&gt;</description>
    </item>
  </channel>
</rss>
