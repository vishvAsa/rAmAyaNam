<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;सर्व-प्रस्तुतिः on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/kAvyam/rUpakam/bhava-bhUtiH/uttara-rAma-charitam/sarva-prastutiH/</link>
    <description>Recent content in &#43;सर्व-प्रस्तुतिः on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/kAvyam/rUpakam/bhava-bhUtiH/uttara-rAma-charitam/sarva-prastutiH/index.xml" rel="self" type="application/rss+xml" />
    <item>
      <title>०१ चित्रदर्शनम्</title>
      <link>https://vishvAsa.github.io/rAmAyaNam/kAvyam/rUpakam/bhava-bhUtiH/uttara-rAma-charitam/sarva-prastutiH/01_chitradarshanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/kAvyam/rUpakam/bhava-bhUtiH/uttara-rAma-charitam/sarva-prastutiH/01_chitradarshanam/</guid>
      <description>&lt;p&gt;प्रथमोङ्कः&#xA;(चित्रदर्शनम्)&lt;/p&gt;&#xA;&lt;h2 id=&#34;मङगलम&#34;&gt;मङ्गलम्&lt;/h2&gt;&#xA;&lt;details&gt;&lt;summary&gt;विस्तारः (द्रष्टुं नोद्यम्)&lt;/summary&gt;&#xA;&lt;p&gt;टीकाकृन्मङ्गलाचरणम्।&lt;br&gt;&#xA;विश्वं शश्वच्छरीरं गुणकृतिविवृतं यस्य चानन्तशक्तेः&#xA;सत्यं वै यस्य रूपं ह्यनुभवसुभगं योगिनां योगदृश्यम्।&lt;br&gt;&#xA;व्यप्तं सर्वत्र सृष्टिस्थितिलयगुणको निर्गुणो योऽगुणत्वात्&#xA;यावान् यस्मिंश्च योऽहङ्कृतिमयवपुषा संस्थितः सोऽहमास्ते॥&lt;/p&gt;&#xA;&lt;p&gt;कर्मप्रसूतिः प्रभवः फलानां, न तस्य कर्त्ता ह्यपरोस्ति मत्तः।&lt;br&gt;&#xA;अतो मयास्मिन्नहमेव वन्द्यः, प्रभुत्वमास्तामपि मे प्रकृत्याम्॥&lt;/p&gt;&#xA;&lt;p&gt;छात्राणां सुखबोधार्थं श्रीजीवानन्दशर्मणा।&lt;br&gt;&#xA;क्रियते विस्तृता व्याख्या नाम्ना च सुखबोधिनी॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;विस्तारः (द्रष्टुं नोद्यम्)&lt;/summary&gt;&#xA;&lt;p&gt;अथ तत्रभवान् निरवद्यविद्याविद्योतमानविद्वन्निकर-निकषायमाणमहाकविपरिकरकुमुदाकर-राकानिशाकरः भवभूतिः, पावनीभिरमलरुचिररामचरितोद्भासितचिरन्तनकविभाषित-कपर्द्दोत्मनिःसृताभिः, सहृदयहृदयनन्दन-सन्तानप्रसूनामोदाधिवासिताभिः, अश्मसारसारस्वान्तविद्रावकापुर्वकरुणारसामारसरित्प्रवाह-शतधारामाध्वीकमाधुरीभिः, साहित्यविद्याजुषां प्रेक्षावतां सौभाग्यलक्ष्मीभुवां सामाजिकानाञ्च तापत्पमानससन्तर्पणाय अलमभिनवनाटकदामैकं ग्रन्थितुमीप्सुः, अपि च क्वचित् वैदर्भरीतिराजिविराजिततया नवजलधरनिनादानुकारिमृदुमधुरगभीरध्वनिप्रायैः माधुर्य्यगुणाभिव्यञ्जक सुललित करुणरसाऽनुप्राणित-मञ्जुलपदविन्यासोपशोभितैः कुत्रचिच्च ओजःप्रकाशकविविधाडम्बरविनिबद्धगौडारीत्यनुगुणसमासबहुलैः पदोपन्यासैरुपेततया अश्मवर्षुक वलाहक-स्फूर्ज्जथुसनाथेरम्मदद्युतितेन वाग्विभवमहिम्ना सभ्यानां नाकसदीय-सुषमारुचिर-सुचिरशान्तिपीयूषोपचितं करुणरसमयमेकमनुपमं मानससन्तर्पणं प्रस्रवणं सिसृक्षुः तत्र च अविगीत शिष्टाचारपरम्पराप्राप्ताम् अगण्यालङ्कारिकवरेण्य-सञ्चरणपूतीकृत-सृतिशासनानुमतां ग्रन्थारम्भपरिसमाप्तिप्रतिबन्धकप्रत्यूहव्यूहविध्वंसपटीयसीम् आदिकविकुलवन्दनामूलिकामभीष्टदेवस्तुतिमयीं पूर्वरङ्गप्रधानाङ्गभूतां नान्दीं वाक्सम्पत्तिसिद्धये रङ्गविघ्नोपशान्त्यर्थञ्च आदाववतारयति, इदमिति।&lt;/p&gt;</description>
    </item>
    <item>
      <title>०२ पञ्चवटीप्रवेशः</title>
      <link>https://vishvAsa.github.io/rAmAyaNam/kAvyam/rUpakam/bhava-bhUtiH/uttara-rAma-charitam/sarva-prastutiH/02_panchavaTIpraveshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/kAvyam/rUpakam/bhava-bhUtiH/uttara-rAma-charitam/sarva-prastutiH/02_panchavaTIpraveshaH/</guid>
      <description>&lt;p&gt;द्वितीयोऽङ्कः&#xA;(पज्चवटीप्रवेशः)&#xA;(नेपत्थ्ये) स्वागतं तपोधनायाः ? (क)&#xA;अध्वगवेशा तापसी। (प्रविश्य) अये वनदेवता-इयं फलकुसुमपल्लवार्घेण मामुपतिष्ठते (ख)&#xA;(क) स्वागतमिति। तु सुखेन आगतमागमनं, सुखस्य आगतं प्राप्तिर्वा, भवतीति शेषः। निरुपद्रवमागमनं विज्ञातुमेष हि लोकसदाचारसिद्धः कुशलप्रश्नः ; तवागमने किं क्लेषो जात इत्याकारिकः। ( ‘स्वागतं कुशलप्रश्ने’ इत्यमरः) (आत्रेयीवासन्त्योः अनीचपात्रत्वात् संस्कृतभाषाप्रयोगः न दोषावहः)।&lt;br&gt;&#xA;(ख) अध्वनि पथि गच्छन्तीति अध्वगाः पथिकाः, तदुपयुक्तः वेशो यस्याः सा। अध्वगानां पथिकानां वेशः इव वेशः यस्याः तथाविधा, इति वा व्यासवचनम्। ( ‘अध्वनीनोऽध्वगोऽध्वन्यः पान्थः पथिक इत्यपि’ इति कोषः)। वनेति। -वनदेवता-वनाधिदेवताभूता काचित् तापसी, (इयं हि वासन्ती नाम सीतायाः प्रियसखी, तत्तु तृतीयाङ्के व्यक्तं भविष्यति)। फलेति। अर्घ्यम् (अर्हतेः करणे घञ्, न्यङ्क्वादित्वा्त कुत्त्वम् ; ततो देयार्थे यत्। अयं शब्दस्तु सामगैः सयकारः क्लीवलिङ्गवांश्च पठ्यते ; निर्यकारस्तु वेदान्तरपारगैः इति)। पूजार्थोपचारः,-दूर्वाक्षतादिः ( ‘मूल्येपूजाविधावर्घः’ इत्यमरः) फलानि च कुसुमानि च पाल्लवाशचा तैरुपचितेन अर्घ्येण, फलकुसुमकोमलकुवलयपरिकल्पितेनार्घ्यपात्रेण उपरुद्धहस्तेत्यर्थः। उपतिष्ठते-पूजयति मामिति शेषः। अतिथिपूजनस्यावश्यकर्तव्यतया, वेदविदमभ्यागतां मामवलोक्य अर्घ्यपात्रव्यस्तहस्ता मदभिमुखमागच्छन्तीत्यर्थः। ‘सर्वदेवमयोऽतिथिः‘इत्यादिवचनात् तेषां देवत्वं बोध्यम्। ( ‘उपाद्देचपूजा-’ इति वार्तिकराद्धान्तेन आत्मनेपदम्)। प्राक्तविविधापकरणैः यद्यपि शास्त्रेषु अर्घ्यरचना विहिता, तथापि वनौकसां तापसीनां वनभूमिसुलभैः फलकुसुमपल्लवादिभिरर्घ्यदानं न विरुध्यते। - ‘उक्तानुक्तैस्तथा पुष्पैर्जलैः स्थलजेरपि। पत्रैः सर्वैः यथालाभं भक्तिमान् सततं यजेत्॥‘इत्यादिवचनात्। अर्घ्यद्रव्याणि यथा- ‘आपः क्षीरं कुशाराणि दधि सर्पिश्च तण्डुलाः। यवाः सिद्धार्थकश्चैवमष्टाङ्गार्घ्यं प्रकीर्तितम्॥‘सिद्धार्थकः,-श्वेतसर्षपः। - ‘रक्तबिल्वाक्षतैः पुष्पैः दधिदूर्वाकुशैस्तिलैः। सामान्यः सर्वदेवानामर्घोऽयं परिकीर्त्तितः॥‘इति देवीपुराणम्।&lt;br&gt;&#xA;रक्त्तबिल्वं- कुङ्कुमं‘जाफ्रान्‘इत्यपभाषा ‘अभावे दधिदुग्धादेर्मानसं वा प्रकल्पयेत्‘इत्याचारादर्शः। ‘चन्दनोदकसम्मिश्रं दत्त्वाऽर्ग्यकुसुमं रवेः। मधुपर्क-‘इत्यादि स्मृतिः। ‘दधिसर्पिर्जलं क्षौद्रं सिता चैतैश्च पञ्चभिः। प्रोच्यते मधुपर्कस्तु-‘इत्यादि च शास्त्रदर्शनात् प्रक्कालप्रथितपूजार्थद्रव्याण्येतान्यवगम्यन्ते)।&lt;br&gt;&#xA;वनदेवता। (प्रविश्य अर्घ्यं विकीर्य (ग))-&#xA;यथोच्छं भोग्यं वो वनमिदमयं मे सुदिवसः&#xA;सतां सद्भिः सङ्गः कथमपि हि पुण्येन भवति।&lt;br&gt;&#xA;तरुच्छाया तोयं यदपि तपसो योग्यमशनम्&#xA;फलं वा मूलं वा तदपि नपराधीनमिह वः॥१॥&lt;/p&gt;</description>
    </item>
    <item>
      <title>०३ छाया</title>
      <link>https://vishvAsa.github.io/rAmAyaNam/kAvyam/rUpakam/bhava-bhUtiH/uttara-rAma-charitam/sarva-prastutiH/03_ChAyA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/kAvyam/rUpakam/bhava-bhUtiH/uttara-rAma-charitam/sarva-prastutiH/03_ChAyA/</guid>
      <description>&lt;p&gt;तृतीयोऽङ्कः&#xA;(ततः प्रविशति नदीद्वयं नमसा मुरला च)। (क)&#xA;तमसा। सखि मुरले किमसि सम्भ्रान्तेव ? (ख)&#xA;मुरला। भगवति तमसे प्रेषिताऽस्मि भगवतोऽगस्त्यस्य पत्न्या लोपामुद्रया सरिद्वरां गोदावरीमभिधातुं; जानास्येव यथा वधूत्यागात् प्रभृति; (ग) –&#xA;अनिर्भिन्नो गभीरत्वादन्तर्गूढघनव्यथः।&lt;br&gt;&#xA;पुटपाकप्रतीकाशो रामस्य करुणो रसः॥१॥&lt;/p&gt;&#xA;&lt;p&gt;(क) ततः इति। -अत्र चेतनकर्तृकस्य प्रवेशस्य सलिलप्रवाहरूपाचेतननदीकर्तृकत्वासम्भवात् नदीद्वयपदेन नद्यधिष्ठातृदेवताद्वयमेवावगमनीयम्।&lt;br&gt;&#xA;(ख) सम्भ्रान्तेव-व्याकुलेव, अस्थिरचित्तेवेति यावत्।&lt;br&gt;&#xA;(ग) भगवतीति। -भगवति-ऐश्वर्यादिषड्गुणशालिनीत्यर्थः, तमसायास्तीर्थस्वरूपतया एवं सम्बोधनं प्रयुक्तम्। सरिद्वरां स्रोतस्वतीश्रेष्ठां, श्रेष्ठत्वं तु तस्या महात्म्यातिशयाद्बोध्यम्। अभिधातुं-वक्तुं, प्रेषितास्मीति पूर्वेणान्वयः। वधूत्यागात् प्रभृति-वध्वाः पुत्र्याः सीतायाः, त्यागात्प्रभृति-विवासनमुपक्रम्य, भार्यात्यागमारभ्येति यावत्, ( ‘वधूर्जाया स्नुषा स्त्री च’ इत्यमरः)। (वधूत्यागादित्यत्र प्रभृतिशब्दयोगे पञ्चमी)।&lt;br&gt;&#xA;तमसया ससम्भ्रमप्रवेशकारणं पृष्टा मुरला भागीरथीं प्रति लोपामुद्रायाः वक्तव्यविज्ञापनप्रसङ्गेन रघुपतेस्तदानीन्तनमनोभावं विज्ञापयन्त्याह, अनिर्भिन्न इति। -गभीरत्वात् गाम्भीर्यात्, धैर्यातिशयवशादित्यर्थः, पक्षे-घनप्रलेपशालित्वात्, अत्यन्ताभ्यन्तरस्थितत्वादिति यावत्, अनिर्भिन्नः अप्रकाशितः, लोकलोचनबहिर्भूतः इत्यर्थः, पक्षे-पात्रान्निर्भेदं न प्राप्तः, अविदीर्ण इति यावत् ; अत एव अन्तः अन्तःकरणे गूढा प्रकाशं स्थिता घना गाढा, अतिशयितेति यावत्, व्यथा वेदना यस्य स तथोक्तः, पक्षे-अन्तर्मध्ये गूढा गुप्ता घना प्रगाढा व्यथा सन्तापः यस्य सः तथोक्तः, रामस्य करुणो रसः सीताविरहसमुत्थः शोकः इत्यर्थः, पक्षे-रसः पारदः, पुटे बहिर्मृद्विलेपावरुद्धपर्णादिनिर्मितपात्र-&#xA;विशेषे यः पाकः औषधादीनां सन्तापनं तत् प्रतीकाशः तत्तुल्यः प्रतिभातीति शेषः; (‘इकः काशे ‘(६। ३। १२३पा०) इति दीर्घता) ; यथा वहिःप्रगाढतरमृत्प्रलेपावरुद्धस्य पुटस्याभ्यन्तरवर्त्तिनी नितरां सन्तप्यमानस्य भेषजस्य सन्तापः कथमपि वहिर्नोपलक्ष्यते, तथा स्वयङ्कृतमीताविवासनसमुत्थः शोकसम्भारो नितरां दुःसहोऽपि रघुपतेर्निसर्गधीरतया कथमप्यन्तर्निगृहीतो वहिर्न प्रकाशत इति भावः। पुटपाकश्चोक्त्तः परिभाषाप्रदीपे-&#xA;‘पुटपङ्क्वस्य द्रव्यस्य स्वरसो गृह्यते यतः।&lt;br&gt;&#xA;अतोऽयं पुटपाकः स्यात् विधानं तस्य कथ्यते॥&lt;/p&gt;</description>
    </item>
    <item>
      <title>०४ कौशल्याजनकयोगः</title>
      <link>https://vishvAsa.github.io/rAmAyaNam/kAvyam/rUpakam/bhava-bhUtiH/uttara-rAma-charitam/sarva-prastutiH/04_kaushalyAjanakayogaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/kAvyam/rUpakam/bhava-bhUtiH/uttara-rAma-charitam/sarva-prastutiH/04_kaushalyAjanakayogaH/</guid>
      <description>&lt;p&gt;चतुर्थोऽङ्कः&#xA;एकः। सौधातके दृश्यतामद्य भूयिष्ठसन्निधापितातिथिजनस्य समधिकारम्भरमणीयता भगवतो वाल्मीकेराश्रमपदस्य।&lt;/p&gt;&#xA;&lt;p&gt;एक इति। -उपस्थितयोस्तापसयोरन्यतरः , आहेति शेषः। उपस्थितयोः प्रथमत एव नामापरिज्ञानात् एकप्रभृतिशब्देन उल्लेखः। सौधातके-एतत्तु सहागतस्य नामतः सम्बोधनम्, ( सुधातुरपत्यं पुमान् इति सौधातकिः, सुधातृशब्दात् अपत्यर्थे ‘सुधातुरकङ् च’ (४। १। ९७ पा०) इति अकङ्, चकारात् इञ् च )। भूयिष्ठत्यादि। -भूयिष्ठं-बाहुल्येन ( इदमेषामतिशयेन बहु इत्यर्थो बहुशब्दात् ‘अतिशयेन तमबिष्ठनौ ‘(५। ३। ४४ पा०) इति इष्ठन्, ततश्च ‘बहोर्लोपो भू च बहोः’ (६। ४। १५८ पा०) इति बहोर्भूरादेशः, ततश्च ‘इष्ठस्य यिट् च’ (६। ४। १५९ पा०) इति बहोः परस्य इष्ठस्य लोपः यिडागमश्च इति भूयिष्ठपदे सिद्धम् ) सन्निधापिताः निमन्त्रणेन जनरवेण च समुपस्थापिता अतिथिजना यस्मिन् तस्य तथोक्तस्य अनेकाभगतजनसनाथस्येत्यर्थः। भगवतः ,-ऐश्वर्य्यशालिनः, (एतेन वनवासी तपस्वी अपि वाल्मीकिः समागतातिथीनामातिथ्ये शक्तिमानित्यर्थो व्यज्यते )। आश्रमपदस्य-आश्रमस्थानस्य, तापसावासस्येत्यर्थः, ( ‘पदं शब्दे च वाक्ये च व्यवसायप्रदेशयोः। पादतच्चिह्नयोः स्थानत्राणयोरङ्कवस्तुनोः’ इति मेदिनी )। समधिकारम्भरमणीयता-समधिकारम्भेण प्रचुरतररूपेण अतिथिसत्कारानुष्ठानेन अतिथिसेवार्थं बहुतरस्थान्सनपानभोजनपरिवेशनादिकार्य्यगौरवेणेत्यर्थः, रमणीयता चारुता, सुदृश्यत्वमित्यर्थः। दृश्यतां-साक्षात्क्रियताम्। तथाहि-तमेवार्थम् अवगच्छ।&lt;br&gt;&#xA;तथाहि; (क)-&#xA;नीवारीदनमण्डमुष्णमधुरं सद्यः प्रसूताप्रिया-&#xA;पीतादभ्यधिकं तपोवनमृगः पर्याप्तमाचामति।&lt;br&gt;&#xA;गन्धेन स्फुरता मनागनुसृतो भक्तस्य सर्पिष्मतः&#xA;कर्कन्धूफलमिश्रणाकपचनामोदः परिस्तोयते॥ १॥&lt;/p&gt;</description>
    </item>
    <item>
      <title>०५ कुमारविक्रमः</title>
      <link>https://vishvAsa.github.io/rAmAyaNam/kAvyam/rUpakam/bhava-bhUtiH/uttara-rAma-charitam/sarva-prastutiH/05_kumAravikramaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/kAvyam/rUpakam/bhava-bhUtiH/uttara-rAma-charitam/sarva-prastutiH/05_kumAravikramaH/</guid>
      <description>&lt;p&gt;अथ पञ्चमोऽङ्कः।&lt;br&gt;&#xA;( नेपथ्ये )। भोः भोः सैनिकाः जातं जातमवलम्बनमस्माकम्। ( क ) –&#xA;नन्वेष त्वरितसुमन्त्रनुद्यमान-&#xA;व्यावल्गत्प्रजवनवाजिना रथेन।&lt;br&gt;&#xA;उद्घातप्रचलितकोविदारकेतुः&#xA;श्रुत्वा वः प्रधनमुपैति चन्द्रकेतुः॥ १॥&lt;/p&gt;&#xA;&lt;p&gt;(क)भोः भोः सैनिकाः,-योद्धृवर्गाः, अस्माकं-सैनिकानाम्, अवलम्बनम्-आश्रयः, सुसहाय इति यावत्, जातं-सम्पन्नं, लब्धमित्यर्थः। लवेन निहन्यमानानाम् अस्माकं सेनासमूहानां रक्षणार्थं सेनानी चन्द्रकेतुः त्वरितमेव समायाति, अतो न युष्माभिः भेतव्यमिति भावः।&lt;br&gt;&#xA;अथ रक्षिसैनिकानामधिनायकस्य चन्द्रकेतोः त्वरितमेव युद्धस्थलसमानागमनप्रकारमाह, नन्वेष इति। -ननु भोः सैनिकाः , एषः पुरत एव दृश्यमानः इत्यर्थः, चन्द्रकेतुः तदाख्यः अस्माकमधिनायकः सौमित्रितनयः वः युष्माकं, प्रधनं युद्धं, समाकर्ण्य श्रुत्वा, ऋषिकुमारैः सह संवृत्तं तुमुले युद्धमुपश्रुत्येत्यर्थः, त्वरितेति। - त्वरितेन त्वरान्वितेन, अत्युत्कण्ठितेनेत्यर्थः, समन्त्रेण तन्नाम्ना सारथिप्रवरेण, नुद्यमानाः प्रेर्य्यमाणाः, सञ्चाल्यमाना इत्यर्थः, व्यावल्गन्तः प्रधावन्तः, प्रजवनाः अतिवेगशालिनः, वाजिनः अश्वाः यस्य तथाविधेन, रथेन स्यन्दनेन करणेन, तादृश रथमारुह्येत्यर्थः, इद्घातेति। -उद्घातेन बन्धुरदेशेषु प्रतिघातेन, उन्नतावनतभूमिषु वेगेन सञ्चालनात् प्रतिहति प्रापितेन हेतुनेत्यर्थः, प्रचलितः भृशं विकम्पितः, कोविदारकेतुः कुद्दालध्वजः काञ्चनारकाष्टनिर्म्मितध्वजदण्ड इत्यर्थः, यस्य तथाविधः, ( ‘कोविदारे चमरिकः कुद्दालो युगपत्रकः’ इत्यमरः ) उपैति आगच्छति अस्माकं युद्धवार्त्तामुपश्रुत्य सत्वरं रणभूमिमेवागच्छति, तेन चास्माकमिदानीमवलम्बनं जातमिति भावः। ( अत्र प्रजवनत्वं प्रति व्यावल्गत्वस्य हेतुत्वेनोपन्यासात् पदार्थहेतुकं काव्यलिङ्गमलङ्कारः, तथोत्तरार्द्धे केतुः केतुरित्यचान्त्ययमकालङ्कारश्चेत्यनयोः नैरपेक्षेण स्थितः संसृष्टिः)। प्रहषिणो वृत्तम्,॥ १॥&lt;/p&gt;</description>
    </item>
    <item>
      <title>०६ कुमारप्रत्यभिज्ञा</title>
      <link>https://vishvAsa.github.io/rAmAyaNam/kAvyam/rUpakam/bhava-bhUtiH/uttara-rAma-charitam/sarva-prastutiH/06_kumArapratyabhijnA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/kAvyam/rUpakam/bhava-bhUtiH/uttara-rAma-charitam/sarva-prastutiH/06_kumArapratyabhijnA/</guid>
      <description>&lt;p&gt;अथ षष्ठोऽङ्कः।&lt;br&gt;&#xA;( ततः प्रविशति विमानेनोज्ज्वलेन विद्याधरमिथुनम् ) । ( क )&#xA;विद्याधरः। अहो खलु अनयोर्विकर्तनकुलकुमारयोः अकाण्डकलहप्रचण्डयोः उद्योतितक्षात्रलक्ष्मीकयोः अद्भुतोद्भ्रान्तदेवासुराणि विक्रान्तचरितानि । तथाहि प्रिये पश्य पश्य। ( ख ) –&#xA;(क) दर्पणोक्त-नाटकीयाङ्कलक्षणे-‘दूराह्वानंवधोयुद्धंराज्यदेशान्दिविप्लवः‘-इत्यादिना युद्धस्य वर्ज्जनीयमध्ये परिगणनात्तत्विष्कम्भकान्तर्वर्तितया वर्णयितुं सुपक्रममाण आह, तत इति। - उज्ज्वलेन- भास्वरेण, नानाऽलङ्कारपरिशोभिततया देदीप्यमानेन इत्यर्थः। विमानेन-व्यामयानेन। (‘विमानंव्योमयामेचसार्वभौमगृहाऽपिच‘इतिमेदिनी। ‘विमानेनोज्ज्वलेन‘इत्यत्र‘विमानोज्ज्वलम् ‘इति ‘विमानेनोज्ज्वलम् ‘इति च पाठद्वयं दृश्यते ) विद्याधरमिथुनं-देवयोनिविशेषदम्यति। ( विद्याधरी च दिद्याधरश्च इति विद्याधरौ ‘पुमान्स्त्रिया ‘(१। २। ३७पा०) इति स्त्रियां पुंसी द्वन्द्वे पुलिङ्गैकशेषः) प्रविशति-आगच्छति, तङ्गालयमितिशेषः।&lt;br&gt;&#xA;(ख) कुमारयोः अलौकिक-समर-कौशल-सन्दर्शन-विस्मितो विद्याधरः स्वीयां प्रेयसीं तत्सन्दर्भं दर्शयन्नाह , अहो इति। - अहो-इति विस्मयय्वञ्जकमव्ययम्। खलु- वाक्यभूषायाम्। अकाण्ड-कलह-प्रचण्डयोः,-अकाण्डे-अनवसरे, अकस्मिक- विवाद-भूषणयोरित्यर्थः। (अत्र‘अकाण्डप्रचण्डकलहयोः ‘इति विद्यासागरकृतपाठे अकाण्डः,-आकस्मिकः, प्रचण्डः,-भीषणः, कलहः ययोः तादृशयोरित्यर्थः ) उद्योतितेक्षात्रलङ्क्ष्मीकयोः,-उद्यीतिता-प्रकटोकृता उद्दीपिता वा , क्षात्रलक्ष्मीः,-क्षात्रियश्रीः, (क्षत्राणामियमितिक्षात्री, सा चासौ लक्ष्मीश्वेति क्षत्रलक्ष्मीः, ‘पुवत्कर्म्मधारयजातीयदेशीयेषु ‘(६। ३। ४२पा०) इतिपुंवद्भावः) याभ्यां तयोः, प्रकाशित राजन्योचितभुजवीर्य्यसम्पदोरित्यर्थः। (‘नधृतश्च ‘(५। ४। १२३पा०) इति समासान्तः कप्। अत्र‘उद्योतितक्षात्रलक्ष्मौकाणि‘इतिपाठे-विक्रान्तचरितानौत्यस्य विशेषणतया व्याख्येयम् ) अनयोः,-पुरतः परिदृश्यमानयोरित्यर्थः। विकर्त्तन-कुल-कुमारयोः,-विकर्त्तनस्य-सूर्य्यस्य , (‘विकर्त्तनार्क-मार्त्तण्डमिहिरारुणपूषणः। ‘इति सूर्य्यपर्य्याये अमरः) यत्कुलम्-अन्ववायः, तस्य कुमारी-तत्सम्भतौबालकावित्यर्थः, तयोः लवचन्द्रकेत्वोरित्यर्थः। अङ्गुती…न्तदेवासुराणि-आ…तेन-आश्चर्येण, विस्मयरसेनेत्यर्थः, उ,,,न्ताः,-विमूढाः, न्यानाधिकात्वनिर्णयाक्षमा इत्यर्थः, देवासुराः,-सुरदानवाः यैः तानि, विस्मयविह्नलीकृतसुरासुराणीति यावत्। विक्रान्त-चरितानि-निक्रम-विलसितानि, विक्रम-सूचकानि समरकर्माणि वा ; अन्तरीक्षविहारिणो देवदानवा अपि प्रकटिता लौकिकाभिनवभुजवीर्य्ययोरनयोः समरकौशलमालोक्य…….स्मयपारवश्यमधिजग्मुरिति समुदितार्थः। तथाहि-तमेव विस्मयकरं समरव्यापारमवगच्छेत्यर्थः। (पश्यपश्येति विस्मये द्विवेचनम् )।&lt;br&gt;&#xA;झणज्झणितकङ्कणक्वाणितकिङ्किणीकं धनु-&#xA;र्ध्वनुद्गुरुगुणाटनीकृतकरालकोलाहलम्।&lt;br&gt;&#xA;वितत्य किरतोः शरानविरतस्फुरच्चूडयो&#xA;र्विचित्रमभिवर्धते भुवनभीममायोधनम्॥ १॥&lt;/p&gt;</description>
    </item>
    <item>
      <title>०७ सम्मेलनम्</title>
      <link>https://vishvAsa.github.io/rAmAyaNam/kAvyam/rUpakam/bhava-bhUtiH/uttara-rAma-charitam/sarva-prastutiH/07_sammelanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/kAvyam/rUpakam/bhava-bhUtiH/uttara-rAma-charitam/sarva-prastutiH/07_sammelanam/</guid>
      <description>&lt;p&gt;अथ सप्तमोऽङ्कः&#xA;लक्ष्मणः। भोः भोः भगवता खलु वाल्मिकिना सब्रह्मक्षत्रपौरजानपदाः प्रजाः सहास्माभिराहूय कृत्स्न एव सदेवातिर्य्यगुरगनायकनिकायो जङ्गमः स्थावरश्च भूतग्रामः स्वप्रभावेण सन्निधापितः। आदिष्टश्चाहमचार्येण ; — ‘ ‘ ‘वत्स लक्ष्मण भगवता वाल्मीकिना स्वकृतिमप्सरोभिः प्रयुज्यमानां द्रष्टुमुपनिमन्त्रिताः स्म। तद्गङ्गातीरमातोद्यस्थानमुपगम्यक्रियतां समाजसन्निवेश ‘ ‘ ‘इति। कृतञ्च मर्त्यामर्त्यस्य भूतग्रामस्य समुचितस्थानेषु समुपवेशनं मया। (क) अयन्तु ; —&#xA;अथ वियोगान्तनाटकोपवर्णनस्य आलङ्कारिकजनाचारविरुद्धतया तत्रभवान् भवभूतिः तन्मतं सर्व्वथाऽनुवर्त्तमानः वास्तविकवियोगान्तमपि रामचरितं काल्पनिकवृत्तोपन्यासेन मिलनान्तरूपतया समापयितुं विष्कम्भकरूपलक्ष्मणवाक्यमूलेन स्वोपस्थपितृवृत्तामवतारयति , भोः भोः, इति। -भो भो -इति स्वानुचराणां सम्बुद्ध्यर्थकमव्ययम्। सब्रह्मेति। -ब्रह्मभिः-ब्राह्मणैः, (‘ ‘ब्रह्मतत्त्वतपोवेदे न द्वयोः पुंसि वेधसि। ऋत्विग्योगभिदोर्विप्रे’ इति मेदिनी ) क्षत्रैः ,-क्षत्रियैः, पौरैः,-नागरिकैः, जानपदैः,-जनपदवासिभिश्च सह वर्त्तमानाः याः ताः , प्रजाः-प्रकृतिपुञ्जान्। अस्माभिः , मादृशैः राजपरिजनैरित्यर्थः। सह-सार्द्धम्। आह्वय-आमन्त्रय। कृत्स्न एव-समग्र एव। सदेवेति। -देवाः,-अमराः,-असुराः,-दितिसुताः, तथा तिर्य्यञ्चः,-पशवः पक्षिणश्च, उरगाः,-सर्पाश्च तेषां तेषु वा ये ये नायकाः,-मुख्याः, ( ‘ ‘ ‘‘नायको नेतरि श्रेष्ठे हारमध्यमणावपि। ‘ ‘ ‘इति वैजयन्ती ) तेषां निकायः-समूहः, ( ‘ ‘ ‘‘सङ्घे चानैत्तराधर्ये ‘‘’ (३। ३। ४२ पा०) इति घञन्तस्य चिनोतेः समूहार्थे कादेशः। ‘ ‘‘निकायस्तु पुमान् लक्ष्ये सुधर्म्मिप्राणिसंहतौ। समुच्चये संहतानां निलये परमात्मनि॥ ‘ ‘‘इति मेदिनी ) तेन सह वर्त्तमानः। जङ्गमः,-गमनशीलः, मनुषादिः इत्यर्थः। स्थावरश्च-स्थितिशीलश्च, पर्व्वतादिश्चेत्यर्थः। (एवम्भूतः) भूतग्रामः,- भूतानां-जङ्गमस्थावरात्मकजीवाजीवानां , ग्रामः,-समूहः। स्वप्रभावेण-स्वकीयतपोमहिम्ना। सन्निधापितः ,-संस्थापितः, एकत्र सन्निवेशित इत्यर्थः ; स्थावराणां सन्निधानन्तु तत्तदधिष्ठातणां सन्निधानेनेति ज्ञेयम्। आदिष्टश्च-आज्ञप्तश्च। आर्य्येण-पूज्येन, रामचन्द्रेणेत्यर्थः। स्वकृतिं-स्वस्य-आत्मनः, कृतिं-रचनां, दृश्यकाव्यविशेषरूपामित्यर्थः। अप्सरोभिः प्रयुज्यमानाम्-उर्व्वशीप्रभृतिभिरभिनीयमानाम्। उपनिमन्त्रिताः स्मः,-आहूता भवामः, वयमिति शेषः, भगवता वाल्मीकिना इत्यन्वयः। तत्-तस्मात्। गङ्गातीरं-सुरधुनीतटम्। आतोद्यस्थानं-चतुर्व्विधवाद्यविशेषस्थानं, रङ्गमित्यर्थः। ( ‘ ‘ ‘‘ततं वीणादिकं वाद्यमानद्धं मुरजादिकम्। वंश्यादिकन्तु सुषिरं कांस्यतालादिकं घनम्॥ चतुर्विधमिदं वाद्यं वादिजातोद्यनामकम्॥ ‘ ‘‘इत्यमरः )। उपगम्य-प्राप्य। क्रियता-विधीयताम्। समाजसन्निवेशः,-समाजस्य-सदसः , सन्निवेशः,-संस्थापनम्, अभिनयं द्रष्टुं ममागतानां देवासुरानां देवासुरादिसामाजिकसङ्घानां सुखोपवेशनयोग्यं रमणीयं रङ्गविरचनमित्यर्थः। मर्त्त्यामर्त्त्यस्य-मर्त्यस्य-मरणधर्म्मवतः मनुष्यादेः, तथा अमर्त्यस्य-अमरस्य। भूतग्रामस्य-प्राणिनिचयस्य। समुचितस्थानेषु-यथायोग्यप्रदेशेषु, गुणगणग्रामविशेषगुम्फितां प्राचेतसकृतिं द्रष्टुं समागताः सर्वे एव प्रेक्षकाः मया यथायोग्यस्थानेषु गुरोराज्ञाऽनुसारतः सन्निवेशिता इति भावः।&lt;br&gt;&#xA;राज्याश्रम निवासेऽपि प्राप्तकष्टमुनिव्रतः।&lt;br&gt;&#xA;वाल्मीकिगौरवादार्य्य इत एवाभिवर्तते॥१॥&lt;/p&gt;</description>
    </item>
  </channel>
</rss>
