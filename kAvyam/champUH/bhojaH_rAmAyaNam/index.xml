<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;भोजः - रामायणम् on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/kAvyam/champUH/bhojaH_rAmAyaNam/</link>
    <description>Recent content in &#43;भोजः - रामायणम् on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/kAvyam/champUH/bhojaH_rAmAyaNam/index.xml" rel="self" type="application/rss+xml" />
    <item>
      <title>मूलम्</title>
      <link>https://vishvAsa.github.io/rAmAyaNam/kAvyam/champUH/bhojaH_rAmAyaNam/mUlam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/kAvyam/champUH/bhojaH_rAmAyaNam/mUlam/</guid>
      <description>&lt;p&gt;[[चम्पूरामायणम्&#x9;Source: &lt;a href=&#34;https://www.ebharatisampat.in/read_chapter.php?bookid=MDE2Mjc4NzQ2OTY0NDYy&#34;&gt;EB&lt;/a&gt;]]&lt;/p&gt;&#xA;&lt;p&gt;[&lt;/p&gt;&#xA;&lt;p&gt;&lt;em&gt;&lt;strong&gt;बालकाण्डम्&lt;/strong&gt;&lt;/em&gt;&lt;/p&gt;&#xA;&lt;p&gt;लक्ष्मीं तनोतु नितरामितरानपेक्ष-&lt;br&gt;&#xA;मङ्घ्रिद्वयं निगमशाखिशिखाप्रवालम्।&lt;br&gt;&#xA;हैरम्बमम्बुरुहडम्बरचौर्यनिघ्नं&lt;br&gt;&#xA;विघ्नाद्रिभेदशतधारधुरन्धरं नः ॥ 1 ॥&lt;br&gt;&#xA;उच्चैर्गतिर्जगति सिद्धयति धर्मतश्चे-&lt;br&gt;&#xA;त्तस्य प्रमा च वचनैः कृतकेतरैश्चेत्-&lt;br&gt;&#xA;त्तानन्तरेण निपतेत् क्व नु मत्प्रणामः ॥ 2 ॥&lt;br&gt;&#xA;गद्या नुबन्धरसमिश्रितपद्यसूक्ति-&lt;br&gt;&#xA;र्हृद्या हि वाद्यकलया कलितेव गीतिः।&lt;br&gt;&#xA;तस्माद्‌दधातु कविमार्गजुषां सुखाय&lt;br&gt;&#xA;चम्पूप्रबन्धरचनां रसना मदीया ॥ 3 ॥&lt;br&gt;&#xA;वाल्मीकिगीतरघुपुं गवकीर्तिलेशै-&lt;br&gt;&#xA;स्तृप्तिं करोमि कथमप्यधुना बुधानाम्।&lt;br&gt;&#xA;गङ्गाजलैर्भुवि भगीरथयत्नलब्धैः&lt;br&gt;&#xA;किं तर्पणं न विदधाति नरः पितॄणाम् ॥ 4 ॥&lt;br&gt;&#xA;वाचं निशम्य भगवान् स तु नारदस्य&lt;br&gt;&#xA;प्राचेतसः प्रवचसां प्रथमः कवीनाम्।&lt;br&gt;&#xA;माध्यन्दिनाय नियमाय महर्षिसेव्यां&lt;br&gt;&#xA;पुण्यामवाप तमसां तमसां निहन्त्रीम् ॥ 5 ॥&lt;br&gt;&#xA;तत्र कंचन क्रौञ्चमिथुनादेकं पञ्चशरविद्धमपि व्याधेनानुविद्धं निध्यायतो बद्धानुकम्पस्य भगवतो वाल्मीकेर्वदनारविन्दाच्छन्दोमयी काचिदेवं निःससार सरस्वती।&lt;br&gt;&#xA;मा निषाद प्रतिष्ठां त्वमगमः शाश्वतीः समाः।&lt;br&gt;&#xA;यत्क्रौञ्चमिथुनादेकमवधीः काममोहितम् ॥ 6 ॥&lt;br&gt;&#xA;तदनु समयोचितकृत्यं निर्वर्त्य स्वाश्रमं प्रति गतवति भगवति वाल्मीकौ।&lt;br&gt;&#xA;वाणीविलासमपरत्र कृतोपलम्भ-&lt;br&gt;&#xA;मम्भोजभूरसहमान इवाविरासीत्।&lt;br&gt;&#xA;आभाति यत्कृतिरनेकविधप्रपञ्च-&lt;br&gt;&#xA;व्याजेन्द्रजालविधिसाधकपिच्छिकेव ॥ 7 ॥&lt;br&gt;&#xA;ततः परमहर्षेण महर्षिण विधिवदभ्यर्चितः परमेष्ठी मध्यलाकेऽपि स्ववृत्तं प्रकाशयितुं किल भवन्तमेवो पतिष्ठमानयानया भारत्या रामचरितं यथाश्रुतं व्याक्रियतामिति व्याहृत्यान्तरधात्।&lt;br&gt;&#xA;अथ सरसिजयोनेराज्ञया रामवृत्तं&lt;br&gt;&#xA;करबदरसमानं प्रेक्ष्य दृष्ट्या प्रतीच्या।&lt;br&gt;&#xA;शुभमतनुत काव्यं स्वादु रामायणाख्यं&lt;br&gt;&#xA;मधुमयभणितीनां मार्गदर्शी महर्षिः ॥ 8 ॥&lt;br&gt;&#xA;एनं प्रबन्धं प्रयोक्तुं कः समर्थ इति चिन्तामुपगतवति सति भगवति वाल्मीकौ।&lt;br&gt;&#xA;उपागतौ मिलितपरस्परोपमौ&lt;br&gt;&#xA;बहुश्रुतौ श्रुतिमधुरस्वरान्वितौ।&lt;br&gt;&#xA;विचक्षणौ विविधनरेन्द्रलक्षणौ&lt;br&gt;&#xA;कुशीलवौ कुशलवनामधारिणौ ॥ 9 ॥&lt;br&gt;&#xA;एतौ मुनिः परिगृह्य स्वां कृतिमपाठयत्।&lt;br&gt;&#xA;तौ पुनरितस्ततो गायमानौ दृष्ठ्वा रामः प्रहृष्टमनाः स्वभवनमानीय भ्रातृभिः परिवृतो निजचरितं गातुमन्वयुङ्‌क्त।&lt;br&gt;&#xA;छन्दोमयीनां निलयस्य वाचामन्ते वसन्तौ मुनिपुङ्गवस्य।&lt;br&gt;&#xA;एतौ कुमारौ रघुवीरवृत्तं यथाक्रमं गातुमुपाक्रमेताम् ॥ 10 ॥&lt;br&gt;&#xA;अस्ति प्रशस्ता जनलोचनानामानन्दसंदायिषु कोसलेषु।&lt;br&gt;&#xA;आज्ञासमुत्सारितदानवानां राज्ञामयोध्येति पुरी रघूणाम् ॥ 11 ॥&lt;br&gt;&#xA;तामावसद्‌दशरथः सुरवन्दितेन&lt;br&gt;&#xA;सक्रन्दनेन विहितासनसंविभागः।&lt;br&gt;&#xA;वृन्दारकारिविजये सुरलोकलब्ध-&lt;br&gt;&#xA;मन्दारमाल्यमधुवासितवासभूमिः ॥ 12 ॥&lt;br&gt;&#xA;अथास्मिन्ननपत्यतया दूयमानमानसे पुत्रार्थं क्रतुमश्वमेधं विधातुं मन्त्रिभिः समं मन्त्रयमाणे दशरथे सुमन्त्रः प्रहृष्टमना महर्षेरङ्गदेशसङ्गतावग्रहनिग्रहशौण्डस्य विभाण्डकसूनोरवश्यमृष्यश्रृंगस्य प्रसादात्प्रभवो भविता कुमाराणामिति सनत्कुमारोदीरितं पुरावृत्तमस्मै दशरथायकथयामास।&lt;br&gt;&#xA;सोऽपि सुमन्त्रवचनाच्छान्ताधिः शान्ताकुटुम्बिनं सम्बन्धिनं मुनिमानीय वसिष्ठादिष्टमश्वमेधाध्वरं सरयूरोधसि विधाय तत्र पुत्रीयामिष्टिं विधिवत्कर्तुमारभत!&lt;br&gt;&#xA;तदनु हविराहरणाय धरणौ कृतावतरणाः सर्वे गीर्वाणगणाः शतमखप्रमुखाश्चतुर्मु खाय दशमुखप्रतापग्री ष्मोष्मसंप्लोषणमा वेद्य तेन सह शरणमिति शार्ङ्गधन्वानं मन्वाना नानाविधप्रस्तुतस्तुतयः क्षीराम्बुराशिमासेदुः।&lt;br&gt;&#xA;संतापघ्नं सकलजगतां शार्ङ्गचापाभिरामं&lt;br&gt;&#xA;लक्ष्मीविद्युल्लसितमतसीगुच्छसच्छायकायम्।&lt;br&gt;&#xA;वैकुण्ठाख्यं मुनिजनमनस्चातकानां शरण्यं&lt;br&gt;&#xA;कारुण्याप त्रिदशपरिषत्कालमेघं ददर्श ॥ 13 ॥&lt;br&gt;&#xA;क्षीराम्भोधेर्जठरमभितो देहभासा प्ररोहैः&lt;br&gt;&#xA;कालोन्मीलत्कुवलयदलाद्बै तमापादयन्तम्।&lt;br&gt;&#xA;आतन्वानं भुजगशयने कामपि क्षौमगौरे&lt;br&gt;&#xA;निद्रामुद्रां निशिलजगतीरक्षणे जागरूकाम् ॥ 14 ॥&lt;br&gt;&#xA;प्रह्लादस्य व्यसनममितं दैत्यवर्गस्य द्‌म्भं&lt;br&gt;&#xA;स्तम्भं वक्षःस्थलमपि रिपोर्यौगपद्येन भेत्तुम्।&lt;br&gt;&#xA;बद्धश्रद्धं पुरुषवपुषा मिश्रिते विश्वदृष्टे&lt;br&gt;&#xA;दंष्ट्रारोचिर्विशदभुवने रंहसा सिंहवेषे ॥ 15 ॥&lt;br&gt;&#xA;नारायणाय नलिनायतलोचनाय&lt;br&gt;&#xA;नामावशेषितमहाबलिवैभवाय।&lt;br&gt;&#xA;ननाचराचरविधायकजन्मदेश-&lt;br&gt;&#xA;नाभीपुटाय पुरुषाय नमः परस्मै ॥ 16 ॥&lt;br&gt;&#xA;इति प्रणम्योत्थितानेतान् स्तुतिरवमुखरितहरिन्मुखान् हरिहयप्रमुखानखिलान मरानरुणारुणतामरसविलासचोरैर्लोचनम रीचिसंतानैरानन्दयन्नरविन्दलोचनः स्फुटमभाषत।&lt;br&gt;&#xA;अपि कुशलममर्त्याः स्वागतं सांप्रतं वः&lt;br&gt;&#xA;शमितदनुजदम्भा किं नु दम्भोलिकेलिः।&lt;br&gt;&#xA;अपि धिषणमनीषानिर्मिता नीतिमार्गा-&lt;br&gt;&#xA;स्त्रिदशनगरयोगक्षेमकृत्ये क्षमन्ते ॥ 17 ॥&lt;br&gt;&#xA;एवं भगवतः कुशलानुयोगपुरःसरीममृतासारसरसां सरस्वतीमाकण्यं संपूर्णमनोरथानां सुमनसां संसत् पुंसे परस्मै विज्ञापयामास।&lt;br&gt;&#xA;देव, कथमकुशलमाविर्भवेद्‌भवता कृतावलम्बानामस्माकम्। किन्तु।&lt;br&gt;&#xA;अस्ति प्रशस्तविभवैर्विबुधैरलङ्‌घ्या&lt;br&gt;&#xA;लङ्केति नाम रजनीचरराजधानी।&lt;br&gt;&#xA;माणिक्यमन्दिरभुवां महसां प्ररोहै-&lt;br&gt;&#xA;स्तेजस्त्रयाय दिनदीपदशा दिशन्ती ॥ 18 ॥&lt;br&gt;&#xA;एनां पुराणनगरीं नगरीतिसालां&lt;br&gt;&#xA;सालाभिरामभुजनिर्जितयक्षराजः।&lt;br&gt;&#xA;हेलाभिभूतजगतां रजनीचराणां&lt;br&gt;&#xA;राजा चिरादवति रावणनामधेयः ॥ 19 ॥&lt;br&gt;&#xA;यद्वाहुराहुरसनायितशस्त्रधारा&lt;br&gt;&#xA;दिक्पालकीर्तिमयचन्द्रमसं ग्रसन्ति।&lt;br&gt;&#xA;यद्वैरिणां रणमुखे शरणप्रदायी&lt;br&gt;&#xA;नैवास्ति कश्चिदमुमन्तकमन्तरेण ॥ 20 ॥&lt;br&gt;&#xA;अम्भोजसम्भवममुं बहुभिस्तपोभि-&lt;br&gt;&#xA;राराधयन् वरमवाप परैर्दुरापम्।&lt;br&gt;&#xA;तस्माद शेषभुवनं निजशासनस्य&lt;br&gt;&#xA;लक्षीकरोति रजनीचरचक्रवर्ती ॥ 21 ॥&lt;br&gt;&#xA;तेन वयं पराधीना इव भावमः।&lt;br&gt;&#xA;तथा हि। सोऽयं कदाचित्क्रीडाधराधरमारुह्य सावरोधवधूजनश्चरणाभ्यां सञ्चरेत चेदागमिष्यत्याग इत्यनाविष्कृतातपो भयेन भगवान्सहस्रभानुरपि सङ्कुचितभानुरेव तत्सानूनि नूनं संश्रयते।&lt;br&gt;&#xA;एष मृगाङ्कोऽपि मृगयायासपरिश्रान्तिविश्रान्त्यै ससंभ्रमं नमज्जनपरिवृते मज्जनगृहाभिमुखे दशमुखे तत्रत्यविचित्रतरशातकुम्भस्तम्भाग्रप्रत्यग्रप्रत्युप्तस्फटिकशिलाशालभञ्जिकापुञ्जकरतलकलितनिजोपलमयकलशमुखादच्छाच्छाम विच्छिन्नधारामम्बुधारां निजकराभिमर्शादापादयंस्तस्य प्रसादपिशुनानां सुनासीरचिरकाङ्क्षितानां विंशतिविधवीक्षणानां क्षणमात्रं पात्रं भवति।&lt;br&gt;&#xA;तेन पुलस्त्यनन्दनेन सङ्‌क्रन्दननन्दना त्स्वमन्दिरोद्यानमानीतस्य मन्दारप्रमुखस्य वृन्दारकतरुवृन्दस्य बन्दीकृतसुरसुन्दरीनयनेन्दीवरद्वन्द्वाच्च करारविन्दकलितकनककलशाच्च मन्दोष्णं स्यन्दमानैरम्बुभिर्जम्बालितालवालस्य पचेलिमानामपि कुसुमानां पतनभयमाशङ्कमानाः पवमानाः परिस्पन्दितुमपि प्रभवो न भवन्ति।&lt;br&gt;&#xA;एतेऽपि पावका रूढिशङ्कावहां हुतवहाख्यां वहन्तस्तद्‌गृहे गार्हपत्यपुरोगाः पौरोगवधुरं दधते।&lt;br&gt;&#xA;स एष मानुषादवमाननमागमिष्यतीत्यमन्वानस्तदितरैरवध्यत्वं चतुराननवराल्लब्ध्वा समुद्धतः सम्प्रति सम्प्रहारसमाक्रान्तदिगन्तदन्तावलदन्तकुन्तव्रणकिणस्थपुटितवक्षःस्थलः स्थलकमलिनीं वनवारण इव रावणस्त्रिलोकीमभिभवन्भवदीयानित्यस्मान्न जातु किंचिदपि जानातीति।&lt;br&gt;&#xA;अथ भगवानाकर्ण्य गीर्वाणगणवाणीम्।&lt;br&gt;&#xA;इन्द्रनीलाचलोदञ्चच्चन्द्रिकाधवलस्मितः।&lt;br&gt;&#xA;वाचमूचे सुधाधारां मधुरां मधुसूदनः ॥ 22 ॥&lt;br&gt;&#xA;भवतामपराधविधायिनस्तस्य यातुधानस्य निधनमधुनैव विधातुं शक्यम्।&lt;br&gt;&#xA;किंतु सरसिजासनशासनमप्यमोघीकुर्वन्नुर्वीतले पुत्रीयतः सुत्राममित्रस्य दशरथस्य मनोरथमपि पूरयितुमादृतमानुषवेषः सन्नहमेव तं हनिष्यामीति व्याहृत्यान्तरधात्।&lt;br&gt;&#xA;ततः सा परिषदनि मिषाणामुन्मिषितहर्षा हृषीकेशादेशात्प्रशमितदुर्दशानि निर्दशाननानि चतुर्दशभुवनानि बुद्‌ध्वा दुग्धसागरान्निरगात्।&lt;br&gt;&#xA;ततस्तानमरान् प्राह स्म पितामहः।&lt;br&gt;&#xA;भवन्तस्तावदनतरिष्यतो लक्ष्मीसहायस्य साहाय्यार्थमप्सरः प्रभृतिषु युवतिषु वानराच्छभल्लगोपुच्छनीलमुखवेषभृतः प्रथितप्रभावाः प्रजाः प्रजनयेयुरिति।&lt;br&gt;&#xA;पुरैव किल मम जृम्भारम्भे सम्भूतवाञ्जाम्बवानिति।&lt;br&gt;&#xA;ततस्ते गीर्वाणास्तथाकुर्वन्।&lt;br&gt;&#xA;अथ वैतानाद्वैश्वानरान्नरः प्राजापत्यः सहेमपात्रः कश्चिदुत्थाय पुत्रीयते दशरथाय पायसममृतप्रायं प्रायच्छत्।&lt;br&gt;&#xA;कौसल्यायै प्रथममदिशद्‌भूपतिः पायसार्धं&lt;br&gt;&#xA;प्रादादर्धं प्रणयमधुरं केकयेन्द्रस्य पुत्र्यै।&lt;br&gt;&#xA;एते देव्यौ तरलमनसः पत्युरालोच्य भावं&lt;br&gt;&#xA;स्वार्धांशाभ्यां स्वयमकुरुतां पूर्णकामां सुमित्राम् ॥ 23 ॥&lt;br&gt;&#xA;अवभृथेऽवसिते सरयूतटादथ यथायथमुच्चलिते जने।&lt;br&gt;&#xA;दशरथ परिपूर्णमनोरथः पुरमगात्पुरुहूतपुरोपमाम् ॥ 24 ॥&lt;br&gt;&#xA;अपाटवात्केवलमङ्गकानां मनोज्ञकान्तेर्महिषीजनस्य।&lt;br&gt;&#xA;शनैः शनैः प्रोज्झितभूषणानि चकाशिरे दौहृदलक्षणानि ॥ 25 ॥&lt;br&gt;&#xA;मान्दमन्दम पयद्व लित्रया गाधताविषयनाभिगह्वरा।&lt;br&gt;&#xA;कोसलेन्द्रदुहितुः शनैरभून्मध्ययष्टिरपि दृष्टिगोचरा ॥ 26 ॥&lt;br&gt;&#xA;न्यग्रोधपत्रसमतां क्रमशः प्रयाता-&lt;br&gt;&#xA;मङ्गीचकार पुनरप्यदरं कृशाङ्गयाः।&lt;br&gt;&#xA;जीवातवे दशमुखोरगपीडितानां&lt;br&gt;&#xA;गर्भच्छलेन वसता प्रथमेन पुंसा ॥ 27 ॥&lt;br&gt;&#xA;अपि च&amp;ndash;&lt;br&gt;&#xA;मध्यं तनुत्वादविभाव्यमानमाकाशमासीदसितायताक्ष्याः।&lt;br&gt;&#xA;गर्भोदये विष्णुपदापदेशात्कार्श्यं विहायापि विहाय एव ॥ 28 ॥&lt;br&gt;&#xA;ततः&amp;ndash;&lt;br&gt;&#xA;उच्चस्थे ग्रहपञ्चके सुरगुरौ सेन्दौ नवम्यां तिथौ&lt;br&gt;&#xA;लग्ने कर्कटके पुनर्वसुयुते मेषं गते पूषणि ।&lt;br&gt;&#xA;निर्दग्धुं निखिलाः पलाशसमिधो मेध्यादयोध्यारणे-&lt;br&gt;&#xA;राविर्भूतमभूत पूर्वमपरं यत्किंचिदेकं महः ॥ 29 ॥&lt;br&gt;&#xA;अपि च&amp;ndash;&lt;br&gt;&#xA;अथ रामाभिधानेन कवेः सुरभयन् गिरः।&lt;br&gt;&#xA;अलंचकार कारुण्याद्रघूणायन्वयं हरिः ॥ 30 ॥&lt;br&gt;&#xA;तमेनमन्वजायन्त त्रयस्त्रेताग्नितेजसः।&lt;br&gt;&#xA;अग्रजस्यानुकुर्वन्तस्तैस्तैर्लोकोत्तरैर्गुणैः ॥ 31 ॥&lt;br&gt;&#xA;भरतस्तेषु कैकेयेयास्तनयो विनयोज्ज्वलः।&lt;br&gt;&#xA;अन्यौ लक्ष्मणशत्रुघ्नौ सुमित्रायां कृतोदयौ ॥ 32 ॥&lt;br&gt;&#xA;एते ववृधिरे वीरा ब्रह्नक्षेमाय दीक्षिताः।&lt;br&gt;&#xA;लोकानन्दमुकुन्दस्य चत्वार इव बाहवः ॥ 33 ॥&lt;br&gt;&#xA;अथ कदाचिदपरिमेयमायाभयानकयुद्धसमुद्धतदैत्यबलावस्कन्दकांदिशीकवृन्दारकानीकपरिवार्यमाणरथः पङ्क्तिरथस्तपश्चर्याजातानामाश्चर्याणामायतन त्रिशङ्कुयाजिनं भगवन्तं पद्यप्रबन्धमिव दर्शितसर्गभेदं प्राकृतव्याकरणमिव प्रकटितवर्णव्यत्यासं बुधमिव सोमसुतं कुशिकसुत मद्राक्षीत्।&lt;br&gt;&#xA;तदनु तथाविधि कृतसपर्येण मर्यादातीतमहिम्ना महितेन गाधेतर हृदयेन गाधिनन्दनेन सत्रपरित्राणार्थमित्थम भ्यर्थितोऽभूत्।&lt;br&gt;&#xA;राजन्, भवतस्तनयेन विनयाभिरामेण रामेण शरासनमित्रेण सौमित्रिमात्रपरिजनेन क्रियमाणक्रतुरक्षो रक्षोदुरितमुत्तीर्य कृतावभृथो भवितुमभिलषामीति।&lt;br&gt;&#xA;एतदाकर्ण्य कर्णपरुषं महर्षिभाषितमतिमात्रपुत्रवात्सल्यात्कौसल्याजानिः सशल्यान्तःकरणोऽभूत्।&lt;br&gt;&#xA;ततस्तस्मिन्हुबप्र कारैर वार्यनिश्चये भगवति विश्वामित्रे दशरथस्तपनकुलहितेन पुरोहितेनैवमभिहितोऽभूत्।&lt;br&gt;&#xA;पर्याप्तभाग्याय भवानमुष्मै कुर्यात्सपर्यां कुशिकात्मजाय।&lt;br&gt;&#xA;निर्यातुधानं वसुधां विधातुं निर्यातु रामः सह लक्ष्मणेन ॥ 34 ॥&lt;br&gt;&#xA;एवं वसिष्ठेन प्रतिष्ठापितधृतिर्दशरथः सुतप्रदानेन कुशिकसुतमनोरथमेव पूरयामास।&lt;br&gt;&#xA;योगेन लभ्यो यः पुंसां संसांरापेतचेतसाम्।&lt;br&gt;&#xA;नियोगेन पितुः सोऽयं रामः कौशिकमन्वगात् ॥ 35 ॥&lt;br&gt;&#xA;तत्र सत्रं परित्रातुं विश्वामित्रो महामुनिः।&lt;br&gt;&#xA;सौमित्रिसहितं रामं नयन्नयमवोचत ॥ 36 ॥&lt;br&gt;&#xA;बलेन तपसा लब्धे बलेत्यतिबलेति च।&lt;br&gt;&#xA;विद्येते मयि काकुत्स्थ विद्ये ते वितरामि ते ॥ 37 ॥&lt;br&gt;&#xA;ततो गृहीतविद्यस्य दाशरथेः प्रदेशमेकं प्रदर्श्य भगवानित्थमकथयत्&amp;ndash;&lt;br&gt;&#xA;अस्मिन् पुरा पुरभिदः परमेश्वरस्य&lt;br&gt;&#xA;भालान्तरालनयनज्वलेने मनोभूः।&lt;br&gt;&#xA;सद्यः प्रपद्य शलभत्वममुञ्चदङ्गं&lt;br&gt;&#xA;तस्मादमुं जनपदं विदुरङ्गसंज्ञम् ॥ 38 ॥&lt;br&gt;&#xA;तदनु मानससरःप्रसृतां सरयूमतिक्रम्य वृत्रवधप्रवृद्धवृद्धश्रवःपङ्कक्षालनल ब्धमलयोर्मलदकरूशानाम्नोर्जनपदयोः सीम्नि कृतपदयोर्दाशरथ्योः पुनरप्येवमब्रवीत् ।&lt;br&gt;&#xA;यक्षः सुकेतुर्द्रु हिणप्रसादाल्ले मे सुतां कामपि ताटकाख्याम्।&lt;br&gt;&#xA;सुन्दः किलैनां परिणीय तस्यां मारीचनीचं जनयांबभूव ॥ 39 ॥&lt;br&gt;&#xA;एकदा सुन्दे निहते मारीचः सुम्भसंभवमभिभूय तस्य शापादवाप कौणपताम्। ताटकाप्यभूत्पुरुषादिनी।&lt;br&gt;&#xA;सेयमब्जासनसिद्धसिन्धुरसहस्रप्राणात्मजेन सह जनपदविपदं विदधाना व्यापादनीया त्वयेति।&lt;br&gt;&#xA;रामस्तमाकर्ण्य स्त्रीवधशङ्कामकरोत्।&lt;br&gt;&#xA;किञ्च, वैरोचनीं मन्थरां वसुन्धरापराधधुरन्धरां पुरन्दरेण निहतां जनार्दनकृतमर्दनां च भार्गवजननीं प्रदर्श्य दाशरथेरमन्दां सुन्दवधूवधविचिकित्सामुत्सारयामास ।&lt;br&gt;&#xA;आश्रुतः श्रुतवृत्तेन तेन सुन्दप्रियावधः।&lt;br&gt;&#xA;तमेवान्ववदत्तस्य चापः शिञ्जारवच्छलात् ॥ 40 ॥&lt;br&gt;&#xA;तत्काले पिशिताशनाशपिशुना सन्ध्येव काचिन्मुने-&lt;br&gt;&#xA;रध्वानं तरसा रुरोध रुधिरक्षोदारुणा दारुणा।&lt;br&gt;&#xA;स्वाधीने हनने पुरीं विदधती मृत्योः स्वकृत्यात्यय-&lt;br&gt;&#xA;क्रीडत्किंकरसंघसंकटमहाश्रृङ्गाटकां ताटका ॥ 41 ॥&lt;br&gt;&#xA;अथ दाशरथेः कर्णमविशत्ताटकागुणः।&lt;br&gt;&#xA;तथा धनुर्गुणस्तूर्णं प्राविशत्तज्जिघांसया ॥ 42 ॥&lt;br&gt;&#xA;ततो भाविनि संग्रामे बद्धश्रद्धस्य ताटका।&lt;br&gt;&#xA;स्वप्राणान् रामबाणस्य वीरपाणमकल्पयत् ॥ 43 ॥&lt;br&gt;&#xA;मुनिर्भृशाश्वोपज्ञानि ताटकामाथिने ददौ ।&lt;br&gt;&#xA;अस्त्राणि जृम्मकादीनि जम्भशासनशासनात् ॥ 44 ॥&lt;br&gt;&#xA;तत्र कञ्चन विरञ्चिलोकप्रत्यादेशं प्रदेशं प्रदर्शयन्नवोचत।&lt;br&gt;&#xA;प्रतिदिनमवदातैर्ब्रह्ननिष्ठैः&lt;br&gt;&#xA;प्रशमितभवखेदैः सादरं सेव्यमाने।&lt;br&gt;&#xA;बलिनियमनहेतोर्वामनः काननेऽस्मिन्&lt;br&gt;&#xA;बलिनियमपरः सन् ब्रह्नचारी चचार ॥ 45 ॥&lt;br&gt;&#xA;अयहृतविबुधार्तेर्वामनस्याजमूर्ते-&lt;br&gt;&#xA;रखिलभुवनभिक्षोराश्रमानोकहानाम्।&lt;br&gt;&#xA;ततिरियमतिनीला व्याप्तदिग्व्योमसीमा&lt;br&gt;&#xA;स्वयमपि परिमातुं लोकमभ्युद्यतेव ॥ 46 ॥&lt;br&gt;&#xA;इति विविधरसाभिः कौशिकव्याहृताभिः&lt;br&gt;&#xA;श्रुतिपथमधुराभिः पावनीभिः कथाभिः।&lt;br&gt;&#xA;गलितगहनकृच्छ्रं गच्छतोर्दाशरथ्योः&lt;br&gt;&#xA;समकुचदिव सद्यस्तादृशं मार्गदैर्ध्यम् ॥ 47 ॥&lt;br&gt;&#xA;ततः सिद्वाश्रमं प्रविश्य विश्वामित्रः सत्रमारभत।&lt;br&gt;&#xA;तदनन्तरमन्तरिक्षान्तरालादापन्तमन्तकानीकभयानकं तं पलाशगणमवलोक्य पलायमानाः करगलितसमित्कुशाः कुशिकनन्दनान्तेवासिनः ससम्भ्रममभिलषिताहवाय राघवाय न्यवेदयन्।&lt;br&gt;&#xA;हृत्वाद्रेः शिखराणि तानि परितः क्षिप्त्वा हसित्वा क्रुधा&lt;br&gt;&#xA;कृत्वा हस्तविघट्टनं तत इतः स्थित्वा नटित्वा मुहुः।&lt;br&gt;&#xA;सिक्त्वा क्ष्मामसृजा स्रजान्त्रकृतया बद्‌ध्वा कचान्खेचरान्&lt;br&gt;&#xA;दग्ध्वाग्नेः सदृशा दृशा निशिचरा रुन्धन्ति रन्ध्रं दिवः ॥ 48 ॥&lt;br&gt;&#xA;तत्र,&lt;br&gt;&#xA;संक्रान्तवर्णान्तरगाधिसूनोः सम्पर्कपुण्यादिव रामभद्रः।&lt;br&gt;&#xA;क्षात्त्रक्रमात्पिप्पलदण्डयोग्यः पलाशदण्डादृतपाणिरासीत् ॥ 49 ॥&lt;br&gt;&#xA;मारीचनीचमतिराहवमारचय्य&lt;br&gt;&#xA;क्षिप्तः क्षणेन रघुनायकसायकेन।&lt;br&gt;&#xA;मध्येपयोनिधि भयेन निमग्नमूर्ति-&lt;br&gt;&#xA;र्वेषं पुपोष जलमानुषनिर्विशेषम् ॥ 50 ॥&lt;br&gt;&#xA;सुबाहुराहवोन्मत्तः कृत्तः काकुत्स्थपत्त्रिणा।&lt;br&gt;&#xA;मुनीनामनमिप्रेतः प्रेत नाथातिथिः कृतः ॥ 51 ॥&lt;br&gt;&#xA;वंशस्पृशा हृदयहारिफलान्वितेन&lt;br&gt;&#xA;रामेरितेन सहसा सहसायकेन।&lt;br&gt;&#xA;स्नेहार्दितेन निरगादनुरागिणीव&lt;br&gt;&#xA;ग्राणावलिर्हृदयतः पिशिताशनानाम् ॥ 52 ॥&lt;br&gt;&#xA;अथ निशिचरमा थाद्वीतवैतानविध्नो&lt;br&gt;&#xA;मुनिरवभृथकृत्यं विश्वहृद्यं समाप्य।&lt;br&gt;&#xA;अमनुत् जयलक्ष्म्या राममाज्ञौ समेतं&lt;br&gt;&#xA;यजनजनितमूर्त्या योक्तु मव्याजलक्ष्म्या ॥ 53 ॥&lt;br&gt;&#xA;अथ मिथिलां प्रति प्रस्थितः कौशिकः काकुत्स्थमित्थमकथयत।&lt;br&gt;&#xA;पुरा खलु कुशेशयासनजन्मा कुशाभिधानो राजर्षिः कुशाम्बप्रभुखैश्चतुर्भिः कौशाम्बी-महोदय-धर्मारण्य-गिरिव्रजाख्यानां पुरीणां कर्तृभिः पुत्री बभूव।&lt;br&gt;&#xA;कुशनाभस्तु घृताच्यां कन्याशतमजनयत्।&lt;br&gt;&#xA;कन्यास्ताः सन्नद्धयौवनाः कामयमानः पवमानः प्रत्याख्यानात्प्रत्यापन्नमन्युरासामवयवेष्वनार्जवमतनुत।&lt;br&gt;&#xA;अथ विदितवृत्तान्तेन कुशनाभेन तेन क्षमामेव प्रतिक्रियां मन्यमानेन चूलिसूनवे सौमदेयाय राज्ञे ब्रह्नदत्ताय दत्तास्ताः प्रकृतिस्था वभूवुः।&lt;br&gt;&#xA;पुनरपि कुशनाभस्तु पुत्रीयन्पितुः प्रसादादगाधसत्त्वान्गाधिसंज्ञानस्मत्तातपादानुदपादयत्।&lt;br&gt;&#xA;इत्थं दाशरथिः कौशिकोत्पत्तिकथानिश मननिरायामयामिनीयामानुबन्धो बन्धूक्सतवकसुन्दरबन्धुरेण संध्यारागेण प्राचीमुखेन शोणीकृतेन शोणाभिधानं दधानेन नदेन प्रवर्तितप्र त्यूषकृत्यः कृतनियमेन मुनिना सह सङ्गामुपतिष्ठमानेन पाथा प्रातिष्ठत।&lt;br&gt;&#xA;आजानपावनक्षीरां वृषानन्दविधायिनीम्।&lt;br&gt;&#xA;श्रुतिप्रणयिनीं सोऽयमापगामाप गामिव ॥ 54 ॥&lt;br&gt;&#xA;अथ भागीरथीकथां श्रोतुकामाय रामाय भगवानिद मभाषत।&lt;br&gt;&#xA;पुरा मनोरमा नाम सुमेरोरभवत्सुता।&lt;br&gt;&#xA;गृहमेधी तयैवासीच्छक्रवर्ती धराभृताम् ॥ 55 ॥&lt;br&gt;&#xA;कन्याद्वयममुष्यासीदेका मन्दाकिनी तयोः।&lt;br&gt;&#xA;अन्या भगवती। साक्षाच्चन्द्रयूडकुटुम्बिनी ॥ 56 ॥&lt;br&gt;&#xA;तां नदीं विबुधा लब्ध्वा नाकलोकमनीनयन्।&lt;br&gt;&#xA;तपस्यन्तीं गिरिर्गौरीं देवाय महते ददौ ॥ 57 ॥&lt;br&gt;&#xA;शिवयोर्युञ्ज तोर्वीर्यं दृष्ट्वा धात्र्यां समर्पितम्।&lt;br&gt;&#xA;पावकः प्रतिजग्राह दैवतैरनुनाथितः ॥ 58 ॥&lt;br&gt;&#xA;अनपत्यानथामर्त्यान्बहुभार्यां च मेदिनीम्।&lt;br&gt;&#xA;अकरोदम्बिकाक्रोधः पुत्रालाभसमुद्‌भवः ॥ 59 ॥&lt;br&gt;&#xA;अथ सेनान्यमिच्छद्भिरुक्तः सब्रह्नभिः सुरैः।&lt;br&gt;&#xA;वह्निरह्नाय जाह्नव्यां न्यषिञ्चद्वीर्यमैश्वरम् ॥ 60 ॥&lt;br&gt;&#xA;सापि सप्तार्चिषा क्षिप्तं तेजस्त द्वोढुमक्षमा।&lt;br&gt;&#xA;हिमवत्प्रान्तकान्तारे श्रान्ता शरवणे जहौ ॥ 61 ॥&lt;br&gt;&#xA;तत्राभूत्कृत्तिकाप्रीत्यै षोढारूढम्‌खाम्बुजम्।&lt;br&gt;&#xA;तारकध्वान्तविध्वंसि सद्यः षाण्मातुरं महः ॥ 62 ॥&lt;br&gt;&#xA;त्रविध्यं श्रूयतां वत्स सरितस्त्रिदिवौकसाम्।&lt;br&gt;&#xA;यथोक्तं हव्यमश्न्तया देवताया हवाध्वरे ॥ 63 ॥&lt;br&gt;&#xA;पुरीमयोध्यामध्यास्त सावित्रः सगरो नृपः।&lt;br&gt;&#xA;केशिनीसुमतिभ्यां च लङ्घितप्रथमाश्रमः ॥ 64 ॥&lt;br&gt;&#xA;स पुत्रीयन् सपत्नीकस्तपस्तेपे समा शतम्।&lt;br&gt;&#xA;भृगुः प्रीतमनास्तस्मै ददौ दायादसम्पदम् ॥ 65 ॥&lt;br&gt;&#xA;असमञ्जं सुतं लेभे वैदर्भी केशिनी तयोः।&lt;br&gt;&#xA;षष्टिं पुत्रसहस्राणां सुमतिश्च यवीयसी ॥ 66 ॥&lt;br&gt;&#xA;असमञ्जसचारित्रमसमञ्जमपोह्य सः।&lt;br&gt;&#xA;आरब्धहयमेधः सन्नमुञ्चत तुरङ्गमम् ॥ 67 ॥&lt;br&gt;&#xA;क्रव्यादवपुषा सोऽयमहारि हरिणा हयः।&lt;br&gt;&#xA;ततस्तं नष्टमन्वेष्टुं सौमतेयाः प्रतत्थिरे ॥ 68 ॥&lt;br&gt;&#xA;सर्वे सपर्वंतामुर्वीं खनन्तः सगरात्मजाः।&lt;br&gt;&#xA;चक्रु र्झर्झरितध्वान्तं नागलोकं नखांशुभिः ॥ 69 ॥&lt;br&gt;&#xA;त एते तपसा दीप्ते तमःस्तोमप्रमाथिनि।&lt;br&gt;&#xA;कापिले ज्वलने वीरा लेभिरे शलभोपमाम् ॥ 70 ॥&lt;br&gt;&#xA;असमञ्जसुतं पौत्रमंशुमन्तमथाब्रवीत्।&lt;br&gt;&#xA;सप्तिं हृत्वा समाधत्तां सप्ततन्तुं भवानिति ॥ 71 ॥&lt;br&gt;&#xA;सोऽपि गत्वा बिलं तत्र दृष्ट्वा भस्मीकृतान्पिदॄन्।&lt;br&gt;&#xA;साश्रुस्तेभ्योऽञ्जलिं दित्सुश्चरल्ँलेभे तुरङ्गमम् ॥ 72 ॥&lt;br&gt;&#xA;मातुलो गरुडस्तेषामेनं तत्रैवमब्रवीत्।&lt;br&gt;&#xA;गङ्गामिहानयायुष्मन्नेषामेषा गतिः परा ॥ 73 ॥&lt;br&gt;&#xA;ततस्तनयवृत्तान्तं श्रुत्वा लब्धतुलङ्गमः।&lt;br&gt;&#xA;समाप्य सगरः सत्रं पुत्रशोकाद्दिवं गतः ॥ 74 ॥&lt;br&gt;&#xA;अथांशुमानयं राज्यं चिराय परिपालयन्।&lt;br&gt;&#xA;दिलीपे न्यस्तभूभारस्तपस्तेपे हिमालये ॥ 75 ॥&lt;br&gt;&#xA;दिलीपेऽपि दिवं याते श्रुत्वा वृत्तं भगीरथः।&lt;br&gt;&#xA;अमर्त्यसरितं कर्तुं मेने मर्त्यतरङ्गिणीम् ॥ 76 ॥&lt;br&gt;&#xA;ततो गोकर्णमासाद्य तपस्यति भगीरथे।&lt;br&gt;&#xA;देवो देवापगां वोढुमन्वमंस्त दयानिधिः ॥ 77 ॥&lt;br&gt;&#xA;अथवीचिचयच्छन्नदिगन्तगगनान्तरा।&lt;br&gt;&#xA;शशाह्कशङ्खसंभिन्नतारामौक्तिकदन्तुरा ॥ 78 ॥&lt;br&gt;&#xA;तरङ्गाकृष्टमार्तण्डतुरङ्गायासितारुणा।&lt;br&gt;&#xA;फेनच्छन्नस्वमातङ्गमार्गणव्यग्रवासवा ॥ 79 ॥&lt;br&gt;&#xA;आविः शाखाशिखोन्नेयनन्दनद्रुमकर्षणा।&lt;br&gt;&#xA;एकोदकनभोमार्गदिङ्‌मूढदिवसेश्वरा ॥ 80 ॥&lt;br&gt;&#xA;आवर्तगर्तसम्भ्रान्तविमानप्लवविप्लवा।&lt;br&gt;&#xA;नीलजीमूतशैवालकृतरेखा हरित्तटा ॥ 81 ॥&lt;br&gt;&#xA;अवलेपभराक्रान्ता सुरोलकतरङ्गिणी।&lt;br&gt;&#xA;पपात पार्वतीकान्तजटाकान्तारगह्वरे ॥ 82 ॥&lt;br&gt;&#xA;अलब्धनिर्गमा शम्भोः कपर्दादमरापगा।&lt;br&gt;&#xA;दधौ दूर्वाशिखालग्नतुषारकणिकोपमाम् ॥ 83 ॥&lt;br&gt;&#xA;अदृष्ट्‌वा तां नदीं तत्र तुष्टाव परमेश्वरम्।&lt;br&gt;&#xA;भगीरथो विधेः क्रौर्यात्परिक्षीणमनोरथः ॥ 84 ॥&lt;br&gt;&#xA;गङ्गा सप्ताकृतिर्जाता न्यपतद्धर मूर्धनि।&lt;br&gt;&#xA;तेन स्तुत्या प्रसन्नेन क्षिप्ता बिन्दुसरस्यपि ॥ 85 ॥&lt;br&gt;&#xA;तासु पाचीं गतास्तिस्रस्तिस्रः प्राचेतसीं दिशम्।&lt;br&gt;&#xA;अन्या पितृक्रियोद्युक्तभगीरथपथानुगा ॥ 86 ॥&lt;br&gt;&#xA;सैषा भागीरथी जह्नोः सत्रक्षेत्रं समावृणोत्।&lt;br&gt;&#xA;तां स पीत्वा ततः शान्तो जहौ श्रोत्रेण वर्त्मना ॥ 87 ॥&lt;br&gt;&#xA;तया तटिन्या जाह्नव्या प्रापयत्त्रिदिवं पितॄन्।&lt;br&gt;&#xA;भगीरथः पुरं प्राप परिपूर्णमनोरथः ॥ 88 ॥&lt;br&gt;&#xA;अथ दाशरथिराकर्णितभागीरथीकथस्तां सरितं विलङ्घय विशालां विलोक्य पुरीं कस्येयमिति गाधिनन्दनमपृच्छत्। सोऽप्येवमवोचत्।&lt;br&gt;&#xA;पुरा खलु सुरासुराणां सुधानिमित्तं मिथोविरोधे प्रवृत्ते मायां विश्वमोहिनीं विश्वरूपः प्रदर्श्य दैतेयनिधनं शतधारपाणिनाकारयामास।&lt;br&gt;&#xA;तेषां जननी दितिरतिवेलमन्युः शतमन्युशासनं कमपि पुत्रं लब्धुकामा पत्युर्मारीचस्य वचनात्कुशप्लवे सुचिरं तपश्चचार।&lt;br&gt;&#xA;तां कैतवेन शुश्रूषमाणः सतधारपाणिः पादकलितकचकलापामापन्ननिद्रामपवित्रेति निर्वर्ण्यावगाहिततदीयजठरः सप्तधा गर्भं निर्भिद्य निर्जगाम।&lt;br&gt;&#xA;दितिरपि विदिततनयवृत्तान्ता तान्यपि खण्डान्याखण्डलेन सप्तमरुतः कारयित्वा त्रिविष्टपं प्रविष्टा।&lt;br&gt;&#xA;अलम्बुषायामिक्ष्वाकोर्जातः कश्चिन्महीपतिः।&lt;br&gt;&#xA;विशालेति स्वनाम्नात्र विशालां विदधे पुरीम् ॥ 89 ॥&lt;br&gt;&#xA;तदनु तद्वास्तव्येन सुमतिनाम्ना नृपतिना कृतातिथ्यः सराजपुत्रोभगवान् विश्वामित्रस्तत्र निशीथिनीं नीत्वा मिथिलां प्रति प्रस्थितः प्रतपसामुत्तमस्य गौतमस्याश्रमं प्रदर्श्य तद्दारानुषक्तां कथामित्थमकथयत्।&lt;br&gt;&#xA;अत्रागमद्‌गौतमधर्मदाराननार्यजुष्टेन पथा महेन्द्रः।&lt;br&gt;&#xA;स च क्रुधा निर्वृषणं वृषाणं भार्यामदृश्यां च मुनिश्चकार ॥ 90 ॥&lt;br&gt;&#xA;वनमेतद्‌गते रामे शापान्मुक्ता भविष्यसि।&lt;br&gt;&#xA;इत्युक्त्वा गौतमः पत्नीं हिमार्दिं तपसे ययौ ॥ 91 ॥&lt;br&gt;&#xA;इत्थं विदितवृत्तान्ते देवतानां गणे तदा।&lt;br&gt;&#xA;पिदॄणां प्राभवाल्लेभे मेषस्य वृषणं बृषा ॥ 92 ॥&lt;br&gt;&#xA;तदेनामेनसो मुक्तां प्रतिगृह्णातु गौतमः।&lt;br&gt;&#xA;इति तस्याश्रणं भेजे साकं रामेण कौशिकः ॥ 93 ॥&lt;br&gt;&#xA;दुःखे सुखे च रज एव बभूव हेतु-&lt;br&gt;&#xA;स्तादृग्विधे महति गौतमधर्मपत्न्याः।&lt;br&gt;&#xA;यस्माद् गुणेन रजसा विकृतिं गता सा&lt;br&gt;&#xA;रामस्य पादरजसा प्रकृतिं प्रपेदे ॥ 94 ॥&lt;br&gt;&#xA;तस्मिन्न हल्यया गौतमेन च कृतमातिथ्यं विश्वामित्रः सराजपुत्रः प्रतिगृह्य मिथिलोपकण्टभुवि जनकयजनभवनमभजत।&lt;br&gt;&#xA;तदनु जनकेन विधिवदभ्यर्चिते तस्मिन्निमिकुलपुरोधाः शतानन्दो रघुनन्दनमेवमभाषत।&lt;br&gt;&#xA;तिष्ठन् क्षत्रार्हवृत्तौ मुनिरगमदसावाश्रमं ब्रह्नसूनो-&lt;br&gt;&#xA;रातिथ्यं तत्र लब्ध्वा निरवधि सुरभेः प्राभवादित्यवेत्य।&lt;br&gt;&#xA;सा तेन प्रार्थिताभूत्तदनु मुनिवरे नाभ्युपेते चकर्ष&lt;br&gt;&#xA;क्रोशन्तीं तां तयैव प्रचुरवलजुषा कान्दिशीको बभूव ॥ 95 ॥&lt;br&gt;&#xA;बहुशस्तद्वलचकितस्य तपोबलाधिगतविविधायुधनिगमस्य भूयोऽपि सुरभिनिमित्तं समारब्धसमरस्य दिव्यास्त्रपरम्परां ब्रह्यदण्डेन निरुन्धन्नरुन्धतीजानिरवतस्थे।&lt;br&gt;&#xA;ततोऽयं जातव्यलीकः क्षात्रात्तेजसः परं ब्राह्नमेव महो महीय इति निश्चित्य तत्सिद्धये दक्षिणस्यां दिशि तीव्रतरं तपश्चचार।&lt;br&gt;&#xA;अथ सावित्रः श्रत्रियस्त्रिशङ्कुः सशरीरः स्वर्गसिद्धिम भ्यर्थंयमानो भावस्तमेनं शरणमभजत।&lt;br&gt;&#xA;असावपि तन्मनोरथ परिपूर्तये क्रतुमेकं प्राक्रमत।&lt;br&gt;&#xA;तत्र समागतेषु ब्राह्नणेषु जुगुप्सया त्रिशङ्कोरनागतान्वसिष्ठपुत्रानयं शापेन श्वभक्षकानकरोत्।&lt;br&gt;&#xA;ततः क्रतुभुजां वर्गेंऽपि स्वर्गादनवतीर्णे।&lt;br&gt;&#xA;अयं महात्मा तपसः प्रभावादारोपयामास दिवं त्रिशङ्कुम्।&lt;br&gt;&#xA;नीलाम्बरं निह्नुतराजवेषं वर्षानिशीथादविशेषवेषम् ॥ 96 ॥&lt;br&gt;&#xA;अपातयत्स्वर्गमुपाश्रयन्तं संजातमन्युः शतमन्युरेनम्।&lt;br&gt;&#xA;ततोऽवलम्ब्यास्य नियोगशङ्कुं लेभे त्रिशङ्कुर्गगने प्रतिष्ठाम् ॥ 97 ॥&lt;br&gt;&#xA;ततो गीर्वाणगणप्रार्थनया परित्यक्तभुवनान्तरनिर्माणकर्माणं तत्र तपःप्रत्यूहः प्रत्युद्‌भूत इति पश्चिमायां दिशि पुष्करे पुष्कलं तपश्च रन्तममु मम्बरीषयज्ञपशुविनाशप्रायश्चित्तार्थं बह्वीभिर्गोभिः क्रीत्वा नरपशुतां नीयमानस्तावदृचीकस्य मध्यमपुत्रः शुनःशेपः शरणमयाचत।&lt;br&gt;&#xA;अयं भगवान्निजतनयविनिमयेन रक्षितुमेनमुन्मुखः पराङ्‌मुखेभ्यस्तेभ्यो हविष्यन्दादिभ्यः शापेन वसिष्ठपुत्रदशां दत्त्वा गाथाद्वयप्रीताभ्यामिन्द्रोपेन्द्राभ्या मम्बरीषं शुनःशेपं च परिपूर्णमनोरथौ कारयामास।&lt;br&gt;&#xA;ततस्तपस्यन्तमेनं मेनकासङ्गतस्तपोभङ्गश्चिरमङ्गीचकार।&lt;br&gt;&#xA;पश्चात्पश्चात्तापाभिभूतोऽयमुत्तरे भूभृति कौशिकीतीरे घोरं तपश्चचार।&lt;br&gt;&#xA;तत्र जम्भारिप्रहितां रम्भां शैली भवेति शप्त्वा पूर्वंस्यां दिशि निरस्तनिःश्वासं तपश्चरत्यमुष्मिन्नूष्मणा तपोग्नेरु द्बिग्नितामरसखस्तामरसासनः सन्निधाय जितेन्द्रियत्वाद् ब्रह्नर्षिरसि, वसिष्ठोऽप्येवं व्याहरतु भवन्तमित्यभाषत।&lt;br&gt;&#xA;असौ वसिष्ठनिर्देंशाद् ब्रह्नर्षित्वमविन्दत।&lt;br&gt;&#xA;यथोपनयसंस्काराद् द्विजन्मा ब्रह्नवर्चसम् ॥ 98 ॥&lt;br&gt;&#xA;इति जनकपुरोधःश्लाघितो गाधिसूनुः&lt;br&gt;&#xA;सह नृपतनयाभ्यां शर्वरीं तत्र नीत्वा।&lt;br&gt;&#xA;विधिवददिशदर्श्यं पुष्पदर्भाग्रगर्भं&lt;br&gt;&#xA;सरसिजदयिताय ज्योतिषे छान्दसाय ॥ 99 ॥&lt;br&gt;&#xA;तदनु जनकराजधानीं रामलक्ष्मणनिरीक्षणकौतुकादनवरतपतितेन विकचकुवलयनिचयोपचीयमानमेचकमरीचिमलिम्लुचेन पौरनारीलोचन रोचिषा कवचितनरपतिपथां विश्वामित्रः विश्वामित्रः प्रविश्य दशरथतनयाविदम भाषत।&lt;br&gt;&#xA;अस्यां खलु नगर्यामारब्धयज्ञस्य जनकस्य भागधेयात्सीता नामधेयभाजनमजीजनत्कन्यारत्नं रत्नगर्भा भगवती।&lt;br&gt;&#xA;अस्याः पुनः किमपरं माहात्म्यम्।&lt;br&gt;&#xA;देव्या यस्या वसनमुदधिः पीठिका हाटकाद्रि-&lt;br&gt;&#xA;र्हारः सिन्धुः सगरतनयस्वर्गमार्गैकबन्धुः।&lt;br&gt;&#xA;क्रीडाशैलः प्रथमपुरुषक्रोडदंष्ट्रा च तस्याः&lt;br&gt;&#xA;सीतामातुर्जगति मिथिलां सूतिकागेहमाहुः ॥ 100 ॥&lt;br&gt;&#xA;तत्र सीताविवाहाथममरैरपि दुष्करम्।&lt;br&gt;&#xA;जनकः कल्पयामास धनुरारोपणं धनुरारोपणं पणम् ॥ 101 ॥&lt;br&gt;&#xA;ततो महर्षिर्जनकस्य राज्ञः सभां सुधर्मासदृशीं प्रपेदे।&lt;br&gt;&#xA;तौ चापतुश्चापविलोकलोलौ सचापकौ कोसलराजपुत्रौ ॥ 102 ॥&lt;br&gt;&#xA;तत्र विधिवदभ्यर्चितः कथितदशरथतनयवृत्तान्तः कौशिकः कौशिकप्रमुखैरमरैरस्मत्कुलमहत्तरे देवराते निक्षिप्तं विशेषतः सीताशुल्कार्थं मया रक्षितमिदमिति जनकेन प्रदर्शितस्य चापस्या रोपणायराममादिदेश।&lt;br&gt;&#xA;ततः&amp;ndash;&lt;br&gt;&#xA;रामे बाहुबलं विवृण्वति धनुर्यज्ञे गुणारोपणं&lt;br&gt;&#xA;मा भूत्केवलमात्मना तिलकिते वशे।पि वैकर्तने।&lt;br&gt;&#xA;आकृष्टं नितरां तदेव न परं सीतामनोऽपि द्रुतं&lt;br&gt;&#xA;भङ्गस्तस्य न केवलं क्षितिभुजां दोःस्तम्भदम्भस्य च ॥ 103 ॥&lt;br&gt;&#xA;रामाकर्षणभग्नकार्मुकभुवा ध्वानेन रोदोरुधा&lt;br&gt;&#xA;दृप्तक्षत्रयशः सितच्छदकुले जीमूतनादायितम्।&lt;br&gt;&#xA;वीरश्रीप्रथमप्रवेशसमये पुण्याहघोषायितं&lt;br&gt;&#xA;सीतायाः किल मानसे परिणये माङ्गल्यतूर्यायितम् ॥ 104 ॥&lt;br&gt;&#xA;नवः कठिनकर्षणत्रुटितचापजन्मा क्षणा-&lt;br&gt;&#xA;द्दिशां द्विरद धीङ्कृतः कृतहरित्पतिस्वागतः।&lt;br&gt;&#xA;जगद्‌भ्रमणकौतुकोच्चलितरामकीर्त्यङ्गना-&lt;br&gt;&#xA;प्रयाणपटहध्वनिं प्रथयति स्म तारध्वनिः ॥ 105 ॥&lt;br&gt;&#xA;तत्र दशरथ- सीतापरिणयकृतनि श्चयजनकप्रहितदूताहूतः पुरोहिताभ्युपगमान्मिथिलामुपागमत्।&lt;br&gt;&#xA;यत्कीर्तिस्तिलकायते सुरवधूसंगीतगोष्ठीमुखे&lt;br&gt;&#xA;येनाद्यः पितृमान्पुमान्वसुमती येनैव राजन्वती।&lt;br&gt;&#xA;इन्द्रः संगरसंकटेषु विजहौ वीरस्य यस्यो न्मुख-&lt;br&gt;&#xA;प्रेङ्खत्स्यन्दनकेतनाम्बरदशासं दर्शनाद्‌दुर्दशाम् ॥ 106 ॥&lt;br&gt;&#xA;जनकः स्वकनीयांसमाजुहाव कुशध्वजम्।&lt;br&gt;&#xA;हत्वा युधि सुधन्वानं साङ्काश्ये स्थापितं पुरे ॥ 107 ॥&lt;br&gt;&#xA;तदनु ताभ्यामभ्यर्चितः सपुरोहितो दशरथस्तत्र पुत्राणां गोदानमङ्गलं निर्वर्तयामास।&lt;br&gt;&#xA;जग्राह जनकात्सीतां तातादेशेन राघवः।&lt;br&gt;&#xA;आम्नायशासनेनार्चां यजमानादिवानलः ॥ 108 ॥&lt;br&gt;&#xA;आश्चर्यमेतत्।&lt;br&gt;&#xA;गुणमनिमिषचापे कञ्चिदारोप्य सीतां&lt;br&gt;&#xA;किशिकतनयवाक्यादग्रहीद्रामभद्रः।&lt;br&gt;&#xA;तदनु तदनुजन्मा मैथिलेन्द्रस्य चित्ते&lt;br&gt;&#xA;निहितबहुगुणः सन्नूर्मितां लक्ष्मणोऽपि ॥ 109 ॥&lt;br&gt;&#xA;ततो भरतशत्रुघ्नौ कुशध्वजनियोगतः।&lt;br&gt;&#xA;माण्डवीश्रुतकीर्तिभ्यामभूतां गृहमेधिनौ ॥ 110 ॥&lt;br&gt;&#xA;अथ दशरथः तनयैः सह कृतविवाहैर्विदेहेभ्यः प्रतिनिवर्तमानः संवर्तसमयसभुज्जृम्बितहुतवहदुः सहरोषं भीषणदुर्वारपराक्रमं क्षत्रवर्गगर्वसर्वंकषपरश्वधधाराधीनरुधिरधारा कल्पितपितृतर्पणं दर्पवतामग्रेसरमुग्रप्रतापिन तपः समुचित वल्कलवसनमपि वासनावशादनतिपरिमुषितयुद्धश्रद्धं मध्येमार्गं भार्गवं मुनिं राममद्राश्रीत्।&lt;br&gt;&#xA;अप्राक्षीच्च तन्निरीक्षणादेव प्रक्षीणहर्षोऽपि महर्षिभिः सह विधाय सपर्यामा र्यशील, कुशलमिति।&lt;br&gt;&#xA;अथ दशरथवाणीं तामश्रृण्वन्प्रसन्नां&lt;br&gt;&#xA;भृगुपतिरिदमूचे प्रश्रितं रामभद्रम्।&lt;br&gt;&#xA;अवजिगमिषरासं जीर्णचापात्तकीर्ते-&lt;br&gt;&#xA;रविदितपरशोश्ते दोर्मदं कार्मु केऽस्मिन् ॥ 111 ॥&lt;br&gt;&#xA;आदाय तत्सगुणमाशु विधाय तत्र&lt;br&gt;&#xA;सन्धाय बाणम वधार्य तपोधनत्वम्।&lt;br&gt;&#xA;तज्जीवितस्य दयमानमना मनीषी&lt;br&gt;&#xA;सम्भूतघोरसमराद्बिरराम रामः ॥ 112 ॥&lt;br&gt;&#xA;तावुभौ भृगुवंशसम्भवौ चापदण्डजमदग्निसम्भवौ।&lt;br&gt;&#xA;प्रह्वभावमवलम्ब्य केवलं राघवार्पितगुणौ बभूवतुः ॥ 113 ॥&lt;br&gt;&#xA;युगपत्प्राप्तगुणयोश्चाप भार्गवरामयोः।&lt;br&gt;&#xA;ऋजुता वक्रतां प्राप वक्रतापि तथार्जवम् ॥ 114 ॥&lt;br&gt;&#xA;ततस्तत्क्षणममोघेन राघवः शरेण भार्गवस्य स्वर्गतिं रुरोध।&lt;br&gt;&#xA;स्थाने हितत्।&lt;br&gt;&#xA;नूनं जनेन पुरुषे महति प्रयुक्त-&lt;br&gt;&#xA;मागः परं तदनुरूपफलं प्रसूते।&lt;br&gt;&#xA;कृत्वा रघूद्वहगतेः क्षणमन्तरायं&lt;br&gt;&#xA;यद्भार्गवः परगतेर्विहतिं प्रपेदे ॥ 115 ॥&lt;br&gt;&#xA;अथ सङ्‌क्रान्तया जामदग्न्यशक्तिसम्पदा सम्पन्नं पन्नगपरिवृढ़ भोगभुजाभिरामं राम मविरलमालिङ्गय मूर्ध्न्युपाघ्राय दशरथः परिखयेव परिसरे परिसरन्त्या सरयूसरितानुविद्धामयोध्यां दारकान् सदारान् सादरमवलोकयन्तीनां पौरपुरन्ध्रीणां नीरन्ध्रितगवाक्षैः कटाक्षैः सौन्दर्यवञ्चितता पिञ्छैः पिञ्छातपत्रायमाणधवलातपत्रः प्रविवेश।&lt;br&gt;&#xA;लज्जावशादविशदस्मरविक्रियाभि-&lt;br&gt;&#xA;स्ताभिर्वधूभिरतिवेलमवाप्रसौख्यान्।&lt;br&gt;&#xA;इक्ष्वाकुनाथतनयान् प्रथमो रसानां&lt;br&gt;&#xA;तारुण्ययोगचतुरश्चतुरः सिषेवे ॥ 116 ॥&lt;br&gt;&#xA;विद्ययेव त्रयीदृष्टया दर्भपत्राग्रधीः सुधीः।&lt;br&gt;&#xA;राजपुत्र्या तया रामः प्रपेदे प्रीतिमुत्तमाम् ॥ 117 ॥&lt;br&gt;&#xA;॥ इति बालकाण्ड ॥&lt;/p&gt;</description>
    </item>
  </channel>
</rss>
