+++
title = "शबरी कौन थीं - samAlochana"

+++
Here is the markdown for the article from samalochan.com.

शबरी कौन थीं

**कुशाग्र अनिकेत**

पूर्वमीमांसा का मत है कि जब किसी शब्द का प्रसिद्ध अर्थ संभव हो तो उस प्रसिद्ध अर्थ को छोड़कर किसी अप्रसिद्ध अर्थ की कल्पना नहीं करनी चाहिए।[^1] किंतु कभी-कभी बड़े-बड़े मनीषी भी आचार्य कुमारिल भट्ट के इस हितोपदेश को भूल जाते हैं। ऐसा ही एक प्रपंच “शबरी” के विषय में भी रचा गया है। श्रीराम की परम नैष्ठिक भक्त माता शबरी को कौन नहीं जानता? उनके अभिधान से ही स्पष्ट है कि वे वनवासी शबर समुदाय की महिला थीं। किंतु विगत दशकों में कुछ विद्वानों द्वारा उन्हें ब्राह्मणी सिद्ध करने का प्रयास किया गया है, जो भारतीय इतिहास-परंपरा में जनजातीय पृष्ठभूमि के लोगों के योगदान को मिटाने का षड्यंत्र है। सौभाग्यवश सामान्य जनता आज भी इन प्रयासों से अनभिज्ञ है और शबरी को शबरजातीया ही मानती है। “शबरी ब्राह्मणी थी” – इस मत के जनक स्वामी करपात्री और उनके अनुयायी हैं। अतः इस लेख में करपात्री जी को पूर्वपक्षी मानकर उन्हीं के द्वारा स्वीकृत प्रमाणों से उनके मत का खंडन किया गया है।

[^1]: प्रसिद्धहानिः शब्दानामप्रसिद्धे च कल्पना। न कार्या वृत्तिकारेण सति सिद्धार्थसम्भवे॥ (श्लोकवार्त्तिक, प्रतिज्ञासूत्र, श्लोक ३५)

महाभारत में महर्षि याज्ञवल्क्य युधिष्ठिर को उपदेश देते हैं कि सभी वर्ण ब्रह्म से उत्पन्न हुए हैं, अतः तात्त्विक दृष्टि से सभी लोग ब्राह्मण ही हैं।[^2] यदि तत्त्वतः पूर्वपक्षी इस कारण सभी को ब्राह्मण मानना चाहें तो वे स्वतंत्र हैं। किंतु उनका आग्रह केवल ज्ञानी और चरित्रवान् सज्जनों को ब्राह्मण मानने पर है, जिसमें शबरी जी प्रमुख हैं। यदि शबरी का यश और चारित्र्य उज्ज्वल नहीं होता तो संभवतः पूर्वपक्षी उन्हें शबरजातीया ही रहने देते।

[^2]: सर्वे वर्णा ब्राह्मणा ब्रह्मजाश्च सर्वे नित्यं व्याहरन्ते च ब्रह्म। तत्त्वं शास्त्रं ब्रह्मबुद्ध्या ब्रवीमि सर्वं विश्वं ब्रह्म चैतत् समस्तम्॥ (महाभारत १२.३१८.८८)

## १. रामायण के प्राचीन टीकाकार

“शबरी” शब्द का क्या अर्थ है? इस प्रश्न का उत्तर हम वाल्मीकीय-रामायण के प्राचीन और मान्य टीकाकारों से ही पूछ लेते हैं। वाल्मीकीय-रामायण के मूल-रामायण में शबरी की कथा संक्षेप में कही गई है। वहीं एक श्लोक आया है, जिसमें शबरी के लिए तीन विशेषणों का उल्लेख किया गया है – “धर्मचारिणी”, “श्रमणी” और “धर्मनिपुणा”।

> स चास्य कथयामास शबरीं धर्मचारिणीम् ।
> श्रमणीं धर्मनिपुणामभिगच्छेति राघव ॥
> (वाल्मीकीय-रामायण १.१.५६)

इस श्लोक पर तीन टीकाकारों की व्याख्या देखते हैं। भूषण-टीका के प्रणेता गोविंदराज लिखते हैं-

> “शबरीं प्रतिलोम-स्त्रियम्।  
> तद् उक्तं नारदीये-
> 
> > नृपायां वैश्यतो जातः शबरः परिकीर्तितः।  
> मधूनि वृक्षादानीय विक्रीणीते स्ववृत्तये॥  
> 
> इति 
> जातेरस्त्रीविषयात् – इति ङीष्।”

“शबरी को अर्थात् प्रतिलोमजा स्त्री को। यथा नारद-पुराण में कहा गया है- क्षत्रिय कन्या में वैश्य पुरुष के द्वारा उत्पन्न पुत्र शबर कहलाता है। यह स्ववृत्ति के लिए वृक्ष से मधु निकाल कर बेचता है। (इस “शबर” शब्द पर) 'जातेरस्त्रीविषयादयोपधात्' (पाणिनि-सूत्र ४.१.६३) से (स्त्रीलिंग में) ङीष् प्रत्यय होता है।”

उपर्युक्त उद्धरण से कोई संशय नहीं रह जाता कि आचार्य गोविंदराज शबरी को शबर-जाति की स्त्री मानते थे। अब महेश्वर तीर्थ का मत देखते हैं। उन्होंने लिखा है – “शबरीं शबरस्त्रियम्” (“शबरी को अर्थात् शबर की स्त्री को”)। यहाँ “शबर” शब्द शबर-जाति के अतिरिक्त किसी अन्य का वाचक नहीं हो सकता। तीसरे टीकाकार माधव योगी ने अल्प शब्दों में यही बात कही है – “शबरीम् उच्यमानविशेषणाम्” (“शबरी – इस विशेषण द्वारा सूचित स्त्री को”)। स्पष्ट है कि माधव योगी “शबरी” शब्द को एक विशेषण मानते हैं (नाम नहीं)। विशेषण के रूप में “शबरी” का वही अर्थ निकलता है जो अन्य दोनों टीकाकारों ने माना है।

## २. पूर्वाचार्यों की परंपरा

अब दो अन्य आचार्यों के मत को जान लेते हैं – विशिष्टाद्वैती रामानुज-संप्रदाय के स्वामी वेदांतदेशिक और अद्वैती शांकर-संप्रदाय के आचार्य श्री अप्पय दीक्षित। स्वामी वेदांतदेशिक श्रीमद्भगवद्गीता (१८.४५) पर अपनी टीका में विष्णुधर्म-पुराण के एक श्लोक को उद्धृत करते हैं-

> धर्मव्याधादयोऽप्यन्ये पूर्वाभ्यासाज्जुगुप्सिते।  
> वर्णावरत्वे सम्प्राप्ताः संसिद्धिं श्रमणी यथा॥  
> (विष्णुधर्म-पुराण, ९८ अथवा १०१ वाँ अध्याय, श्लोक ३१)

“धर्मव्‍याध आदि अन्य लोग भी, जो जुगुप्सित अवर वर्ण में जन्मे थे, पूर्व के अभ्यास के कारण सिद्धि को प्राप्त हुए, जिस प्रकार श्रमणी हुई थी।”

यही श्लोक श्री अप्पय दीक्षित ने ब्रह्मसूत्र (१.३.३८) की अपनी टीका में भी उद्धृत किया है।[^3] यहाँ “श्रमणी” शबरी का विशेषण है – इस पर मतैक्य है। श्लोक से सिद्ध है कि शबरी की गणना अवर वर्ण में जन्मे हुए साधुजनों में की जाती थी।

[^3]: “श्रवणाध्ययनार्थप्रतिषेधात् स्मृतेश्च” (ब्रह्मसूत्र १.३.३८), “कथं तर्हि विदुरधर्मव्याधप्रभृतीनां ब्रह्मज्ञत्वम्? पूर्वजन्माधिगतज्ञानाप्रमोषात्। 'धर्मव्याधादयोऽप्यन्ये पूर्वाभ्यासाज्जुगुप्सिते। वर्णावरत्वे संप्राप्तास्संसिद्धिं श्रमणी यथा' इति हि स्मरन्ति ब्रह्मज्ञानमपि तेषाम्। हीनजातिषु जननं तु प्रारब्धबलात्।” – अप्पयदीक्षित

विष्णुधर्म-पुराण के श्लोक की व्याख्या के विरोध में पूर्वपक्षी कहते हैं – “यहाँ शबरी का उल्लेख अवर वर्ण में उत्पन्न होने के कारण नहीं अपितु स्त्री होने के कारण ही किया गया है।” हम इसका समाधान विष्णुधर्म-पुराण को ही करने देते हैं। ऊपर उद्धृत श्लोक पुराण के “योग-प्रशंसा” नामक अध्याय से है, जिसके पूर्वापर श्लोक इस प्रकार हैं-

> जैगीषव्यो यथा विप्रो यथा चैवासितादयः ।  
> हिरण्यनाभो राजन्यस्तथा वै जनकादयः ॥  
> पूर्वाभ्यस्तेन योगेन तुलाधारादयो विशः ।  
> सम्प्राप्ताः परमां सिद्धिं शूद्राः पैलवकादयः ॥  
> मैत्रेयी सुलभा गार्गी शाण्डिली च तपस्विनी ।  
> स्त्रीत्वे प्राप्ताः परां सिद्धिमन्यजन्मसमाधितः ॥  
> धर्मव्याधादयोऽप्यन्ये पूर्वाभ्यासाज्जुगुप्सिते ।  
> वर्णावरत्वे सम्प्राप्ताः संसिद्धिं श्रमणी तथा ॥  
> पूर्वाभ्यस्तं च तत्तेषां योगज्ञानं महात्मनाम् ।  
> सुप्तोत्थितप्रत्ययवदुपदेशादिना विना ॥   
> (विष्णुधर्म-पुराण, ९८ अथवा १०१ वाँ अध्याय, श्लोक २८-३२)

अर्थात् “जैसे जैगीषव्य नामक ब्राह्मण और असित आदि ब्रह्मर्षियों ने सिद्धि प्राप्त की, वैसे ही हिरण्यनाभ नामक क्षत्रिय और जनक आदि राजर्षियों ने भी की। तुलाधार आदि वैश्यों और पैलवक आदि शूद्रों ने पूर्वजन्म के योगाभ्यास से परम सिद्धि प्राप्त की। मैत्रेयी, सुलभा, गार्गी और तपस्विनी शांडिली – इन सभी स्त्रियों ने अन्य जन्मों की समाधि के कारण परम सिद्धि को प्राप्त किया। धर्मव्‍याध आदि अन्य लोग भी, जो जुगुप्सित अवर वर्ण में जन्मे थे, पूर्व के अभ्यास के कारण सिद्धि को प्राप्त हुए, जिस प्रकार श्रमणी हुई थी। इन सभी महात्माओं को योग का ज्ञान पूर्व जन्मों से अभ्यस्त था, और जैसे नींद से जागने पर स्मृति लौट आती है, वैसे ही उपदेश आदि के बिना ही उन्हें ज्ञान की पुनः प्राप्ति हो गई।”

इन श्लोकों से सिद्धि प्राप्त करने वाले महात्माओं की सूची स्पष्ट है-

*   **ब्राह्मण** – जैगीषव्य, असित
*   **क्षत्रिय** – हिरण्यनाभ, जनक
*   **वैश्य** – तुलाधार
*   **शूद्र** – पैलवक
*   **स्त्री** – मैत्रेयी, सुलभा, गार्गी, शांडिली
*   **अंत्यज** – धर्मव्याध, श्रमणी (शबरी)

यदि इस सूची में शबरी की गणना उनके स्त्री होने के कारण ही होती तो उनका नाम मैत्रेयी, सुलभा, गार्गी और शांडिली के साथ पिछले श्लोक में आना चाहिए था। किंतु ऐसा नहीं है। शबरी का नाम धर्मव्याध के साथ अत्यंज महात्माओं में परिगणित हुआ है।

मध्व संप्रदाय के श्रीनारायण पंडिताचार्य द्वारा विरचित संग्रह-रामायण में शबरी के लिए “अवैदिकी” विशेषण आया है-

> अवैदिक्यै शबर्यै च दयालुः स्वगतिं ददौ ।
> तस्या भक्त्या भृशं प्रीतो भक्तिर्हि भवमोचनी ॥
> (संग्रह-रामायण ३.६.३९)

अब पूर्वपक्षी कहीं “स्त्रीशूद्रद्विजबन्धूनां त्रयी न श्रुतिगोचरा” (भागवत-पुराण १.४.२५) से स्त्री-मात्र के लिए “अवैदिकी” विशेषण नहीं मान लें, इसके लिए संग्रह-रामायण की भावदीपिका टीका देखते हैं- “वैदिकी न भवतीत्यवैदिकी तस्यै, नीचजातित्वेन वेदवाक्यश्रवणानहार्या इत्यर्थः।” इस टीका से स्पष्ट है कि “अवैदिकी” का अर्थ नीच जाति (शबर जाति) में उत्पन्न स्त्री है, जिसे वेदवाक्य के श्रवण का अधिकार नहीं था। यदि “वैदिक” का शाब्दिक अर्थ “वैदिक कर्म में अधिकृत” मानें तो ब्राह्मण-कन्या विवाह-रूपी व्रतबंध के पूर्व विहित सभी वैदिक संस्कारों में और विवाह के पश्चात् पति के साथ गृहस्थाश्रम के सभी वैदिक कर्मों में अधिकृत है। अतः ब्राह्मणी-मात्र के लिए “अवैदिकी” विशेषण का प्रयोग अनुचित है। किंतु शबरजातीया स्त्री किसी वैदिक कर्म में अधिकृत नहीं है, अतः उसके लिए “अवैदिकी” विशेषण सार्थक है।

## ३. भुशुण्डि-रामायण के प्रमाण

इस मत की पुष्टि भुशुण्डि-रामायण से भी हो जाती है, जहाँ शबरी के वर्णन से यह स्पष्ट है कि वे शबर अर्थात् भिल्ल जाति की स्त्री थी। भुशुण्डि-रामायण में शबरी के लिए आए १३ विशेषण द्रष्टव्य हैं –

- १.“भिल्लसुन्दरी” (२.१६५.५)
- २.“भिल्लजातिजा” (२.१६५.१०)
- ३.“भिल्लजातीया” (२.१६६.८)
- ४. “शबराङ्गना” (२.१६६.१७)
- ५. “भिल्लपुरन्ध्री” (२.१६५.१३)
- ६. “भिल्ली” (२.१६६.२२)
- ७. “शबरसुन्दरी” (२.१६६.२४, २.१६८.२०)
- ८. “भिल्लपत्नी” (२.१६८.१४)
- ९. “किराती” (२.१७०.४, २.१७०.८)
- १०. “किरातजा” (२.१७०.१०)
- ११. “भिल्लजातिः” (२.१७१.२०)
- १२. “किरातिनी” (२.१७१.३३, २.१७२.२०, २.१७२.३५, २.१७२.३९)
- १३. “किरातवंशप्रभवा” (२.१७२.५१)

इन विशेषणों से संशय का कोई स्थान शेष नहीं रहता। भुशुण्डि-रामायण के शबरी-प्रसंग के उपसंहार में आया यह श्लोक भी शबरी के किरात वंश में उत्पन्न होने की पुष्टि करता है-
> जात्या निषिद्धा क्रिययाऽपि हीना  
> किरातवंशप्रभवाऽपि सा स्त्री।  
> सीतापतेर्भक्तिभरप्रभावाद्  
> बभूव मान्या नितरां मुनीनाम्॥  
> (भुशुण्डि-रामायण २.१७२.५१)

शबरी का शबरजातीया होना ऐसी सर्वविदित बात थी कि गोस्वामी तुलसीदास ने विनयपत्रिका (१८३.२) में इनका दृष्टांत दिया है-
> गीध को कियो सराध, भीलनी को खायो फल,  
> सोऊ साधु-सभा भलीभाँति भनियत है।

विचारणीय है कि वाल्मीकीय-रामायण के तीन प्राचीन टीकाकार (गोविंदराज, महेश्वर तीर्थ, और माधव योगी), विष्णुधर्म-पुराण, स्वामी वेदांतदेशिक, आचार्य अप्पय दीक्षित, भुशुंडि-रामायण और गोस्वामी तुलसीदास – इन सबकी निर्विवाद परंपरा की उपेक्षा करना कहाँ तक उपयुक्त है?

## ४. श्रमणी

शबरी को ब्राह्मणी बताने वाले पूर्वपक्षी का तर्क वाल्मीकीय-रामायण में शबरी के लिए आए चार विशेषणों पर आश्रित है – श्रमणी, तपस्विनी, तपोधना और चीरकृष्णाजिनाम्बरा। अतः इन विशेषणों में हम सर्वप्रथम “श्रमणी” शब्द पर विचार करते हैं।

यद्यपि आज “श्रमण” शब्द बौद्ध और जैन परिव्राजकों के लिए प्रयुक्त होता है, तथापि वैदिक वाङ्मय में “श्रमण” का सामान्य अर्थ “तपस्वी” है। तैत्तिरीय आरण्यक (२.७.१) में “श्रमण” शब्द का सर्वप्रथम उल्लेख प्राप्त होता है-
> “वातरशना ह वा ऋषयः श्रमणा ऊर्ध्वमन्थिनो बभूवुस्तानृषयोऽर्थमायंस्ते…।”

उपर्युक्त श्रुति-वाक्य में तीन प्रकार के ऋषियों का उल्लेख है-
१. वातरशन – वायु को ही मेखला के रूप में धारण करने वाले दिगंबर,
२. ऊर्ध्वमन्थी – स्वर्गादि लोकों का उत्क्रमण करने वाले अथवा ब्रह्मचर्य के द्वारा अगले आश्रम (गृहस्थाश्रम) को मथ देने वाले ऊर्ध्वरेता,
३. श्रमण – भट्ट भास्कर के भाष्य के अनुसार “श्रमण” का एक अर्थ “महातपस्वी” है – “श्रमणाः श्रमवन्तः महातपसः”। दूसरा अर्थ “परिश्रमशील” है – “यद्वा श्रमेः छान्दसो युच्, श्रमशीला श्रमणाः”। सायण के भाष्य के अनुसार “श्रमण” का अर्थ “तपस्वी” है।

“श्रमण” शब्द बृहदारण्यकोपनिषद् (४.३.२२) में “तापस” के साथ आया है – “श्रमणोऽश्रमणस्तापसोऽतापसः”। इस उपनिषद्वाक्य पर शांकर भाष्य के अनुसार “श्रमण” का अर्थ “परिव्राजक” और “तापस” का अर्थ “वानप्रस्थ” है।

वाल्मीकीय-रामायण (१.१.८) में भी एक स्थान पर “श्रमण” शब्द आया है-

> ब्राह्मणा भुञ्जते नित्यं नाथवन्तश्च भुञ्जते ।  
> तापसा भुञ्जते चापि श्रमणा भुञ्जते तथा ॥

यहाँ विभिन्न टीकाकारों ने “श्रमण” के चार अर्थ उपस्थापित किए हैं-
१. दिगम्बर[^4]
२. संन्यासी[^5]
३. बौद्धसंन्यासी[^6]
४. संसार का परित्याग करने वाले शूद्र[^7]

[^4]: “श्रमणाः दिगम्बराः, 'श्रमणा वातवसनाः' इति निघण्टुः – गोविन्दराज

[^5]: “'चतुर्थमाश्रमं प्राप्ताः श्रमणा नाम ते स्मृताः' इति स्मृतिः” – गोविन्दराज; “श्रमणाः चतुर्थाश्रमं प्राप्ताः” – महेश्वर तीर्थ; “श्रमणा: सन्न्यासिनः” – शिवसहाय; “श्रमणपदं सन्न्यास्युपलक्षणम्” – नागेशभट्ट

[^6]: “श्रमणा बौद्धसन्न्यासिनः” – नागेशभट्ट

[^7]: “श्रमणाः त्यक्तपुत्रभृत्यादिसंसाराः काषायाम्बराः शूद्रविशेषाः” – अमृतकतक

यदि “श्रमण” का अर्थ ही “संसार का त्याग करने वाले शूद्र” ले लिया जाए तब तो शबरी को “श्रमणी” अभिधान से शूद्र ही मानना पड़ेगा। ध्यातव्य है तिलक और अमृतकतक टीकाओं के अनुसार उपर्युक्त श्लोक में “तापस” का अर्थ शैव आदि मार्गों में दीक्षित शूद्र है।[^8]

[^8]: “तापसा अदासाः शैवादिमार्गमाश्रिताः शूद्राः” – तिलक; “शैवमार्गगाः शूद्राः” – अमृतकतक

आगे चलकर ब्राह्मण और श्रमण परस्पर विरोधी धार्मिक समुदायों के रूप में प्रसिद्ध हुए। पतंजलि ने महाभाष्य में “येषां च विरोधः शाश्वतिक इत्यस्यावकाशः श्रमणब्राह्मणम्” लिखकर इस प्रबल स्पर्धा का उल्लेख किया है।[^9]

[^9]: पाणिनि-सूत्र (२.४.१२) पर महाभाष्य।

उपर्युक्त प्राचीन प्रमाणों के आधार पर हम इस निष्कर्ष पर पहुँचते हैं कि “श्रमण” शब्द का रामायण-कालीन और सामान्य अर्थ “तपस्वी” ही था। यह भी स्पष्ट है कि भारतीय इतिहास में श्रमणों की एक विशिष्ट परंपरा रही है, जो यज्ञानुष्ठान में प्रवृत्त गृहस्थों की परंपरा से भिन्न है।


## ५. तपस्विनी

पूर्वपक्षी का दूसरा तर्क शबरी के लिए “तपस्विनी” और “तपोधना” विशेषणों के प्रयोग पर आधारित है। पूर्वपक्षी का कथन है – “शूद्रों को तपस्या का अधिकार नहीं है। शबरी तपस्विनी थी, अतः वे शूद्र नहीं हो सकतीं।”

इस तर्क के समाधान के लिए सबसे पहले हमें यह जानना होगा कि “तपस्” का अर्थ क्या है? यदि “तपस्” का अर्थ केवल वैदिक यज्ञानुष्ठान ही लिया जाए तब भी शूद्र को छोड़कर क्षत्रिय और वैश्य को तप का अधिकार है ही। उदाहरण के लिए अध्यात्मरामायण में एक वैश्य स्वयं को “तप में स्थित” बताता है।[^13] तो क्या शबरी को वैश्य मान लिया जाए? यदि “तपस्” का सामान्य अर्थ “शरीर को सुखाना” लें तो शूद्र को इसका अधिकार क्यों नहीं?

[^13]: “वैश्योऽहं तपसि स्थितः” (अध्यात्मरामायण ७.२७)

इस विषय में वाल्मीकीय-रामायण में दो कथाएँ हैं। एक कथा के अनुसार सत्ययुग में केवल ब्राह्मण ही तपस्वी थे, त्रेतायुग में क्षत्रियों ने भी तप करना आरम्भ किया, द्वापर में वैश्यों ने, और कलियुग में शूद्र भी तपस्वी होंगे। किंतु दूसरी कथा में सत्ययुग में ही एक शूद्र के तप करने से ब्राह्मण-पुत्र की अकाल-मृत्यु का वर्णन है, जिसके समाधान हेतु श्रीराम उस शूद्र तपस्वी का वध कर देते हैं। निस्संदेह, वाल्मीकीय-रामायण की दूसरी कथा शूद्र को तपस्या का अनधिकारी बताती है।

किंतु वाल्मीकीय-रामायण में ही एक और शूद्र तपस्विनी का वर्णन आया है, जिसे श्रीराम “तपस्विनी” कहकर संबोधित करते हैं। जब श्रीराम की सेना लंका-विजय के पश्चात् अयोध्या लौट रही थी, तब मार्ग में भरद्वाज ऋषि के आश्रम में उन्होंने विश्राम किया। इस अवसर पर भरत अपनी माताओं के साथ श्रीराम से मिलने आए। कौसल्या की दयनीय दशा देखकर श्रीराम ने कहा-

> इमामन्धां च वृद्धां च मातरं ते तपस्विनीम् ।  
> कैकेय्याः प्रियकामार्थं किमर्थं प्रवसिष्यसि ॥  
> (वाल्मीकीय-रामायण, २.६४.३६)

“अपनी इस अंधी, बूढ़ी और तपस्विनी माता को छोड़कर तुम कैकेयी का प्रिय करने के लिए क्यों वन में जा रहे हो?” यहाँ श्रीराम ने कौसल्या के लिए “तपस्विनी” विशेषण का प्रयोग किया है। क्या कौसल्या शूद्र थीं? नहीं। वे क्षत्रिय थीं।

इससे स्पष्ट है कि “तपस्विनी” का अर्थ केवल “तप में प्रवृत्त” ही नहीं, अपितु “दुःखिनी” भी है। शबरी अपने गुरुओं के वियोग में संतप्त थीं, अतः उन्हें “तपस्विनी” कहना सर्वथा उचित है।

शबरी को शूद्र मानने पर एक और आपत्ति है। कहा जाता है कि वाल्मीकीय-रामायण में शूद्र-तपस्वी के वध की कथा है, किंतु शबरी के वध की कोई कथा नहीं है। इसका समाधान सरल है – शूद्र-तपस्वी की कथा प्रक्षिप्त है।[^15] वाल्मीकीय-रामायण की सबसे प्राचीन हस्तलिपि में यह कथा नहीं मिलती। अतः इस प्रक्षिप्त कथा के आधार पर शबरी के चरित्र का निर्णय करना अनुचित है।

[^15]: “शूद्रातापस्यफलस्वरूपे क्वचिद्रामायणेऽकालमृयुर्वक्तव्य आसीत्स च नोक्त इति शबरी शूद्रा नेति कश्चित्” (शब्दापशब्दविवेक १६०)

यहाँ यह भी ध्यातव्य है कि यदि शूद्र को तपस्या का अधिकार नहीं था तो वेदों में ही शूद्र को तपस्या के लिए क्यों उत्पन्न बताया गया है?[^16]

[^16]: “ब्रह्मणे ब्राह्मणं क्षत्राय राजन्यं मरुद्भ्यो वैश्यं तपसे शूद्रं तमसे तस्करं नारकाय…” (शुक्लयजुर्वेद ३०.५)

## ६. चीरकृष्णाजिनाम्बरा

शबरी के लिए “चीरकृष्णाजिनाम्बरा” विशेषण का भी प्रयोग हुआ है – “चीर, कृष्ण-मृग का चर्म और अम्बर धारण करने वाली”। पूर्वपक्षी का तर्क है कि कृष्ण-मृग का चर्म केवल ब्राह्मण, क्षत्रिय और वैश्य ही धारण कर सकते हैं, शूद्र नहीं।

इस तर्क का आधार धर्मसूत्र और गृह्यसूत्र हैं, जिनमें ब्राह्मण, क्षत्रिय और वैश्य के लिए क्रमशः कृष्ण-मृग, रुरु-मृग और बकरे का चर्म धारण करने का विधान है।[^17] किंतु ये विधान ब्रह्मचारियों के लिए हैं, वानप्रस्थों के लिए नहीं।

[^17]: “हारिणमैणेयं वा कृष्णं ब्राह्मणस्य…” (आपस्तम्ब-धर्मसूत्र १.३.३); “ऐणेयमजिनमुत्तरीयं ब्राह्मणस्य, रौरवं राजन्यस्य, आजं गव्यं वा वैश्यस्य, सर्वेषां वा गव्यमसति प्रधानत्वात्” (पारस्कर-गृह्यसूत्र २.५.१७-२०); “वाससा संवीतमैणेयेन वाजिनेन ब्राह्मणं रौरवेण क्षत्रियमाजेन वैश्यम्…” (आश्वलायन-गृह्यसूत्र १.१९.८); “अथास्मा अजिनं प्रतिमुञ्चन्वाचयति कृष्णाजिनं ब्राह्मणस्य, रौरवं राजन्यस्य, वस्ताजिनं वैश्यस्य, सर्वेषां वा कृष्णाजिनम्” (बौधायन-गृह्यसूत्र २.५.१६) कार्ष्णरौरवबास्तानि चर्माणि ब्रह्मचारिणः । वसीरन्नानुपूर्व्येण शाणक्षौमाविकानि च ॥ (मनुस्मृति २.४१)

वाल्मीकीय-रामायण में श्रीराम,[^18] भरत,[^19] मारीच,[^20] आदि सभी ने कृष्णाजिन धारण किया है। महाभारत में एकलव्य,[^21] पांडव,[^22] युधिष्ठिर,[^23] और भीष्म के सैनिक[^24] भी कृष्णाजिन धारण करते हैं। क्या ये सभी ब्राह्मण थे? नहीं।

[^18]: तं तु कृष्णाजिनधरं चीरवल्कलवाससं । ददर्श राममासीनमभितः पावकोपमम् ॥ (वाल्मीकीय-रामायण २.९३.२५)

[^19]: यन्निमित्तमिमं देशं कृष्णाजिनजटाधरः । हित्वा राज्यं प्रविष्टस्त्वं तत्सर्वं वक्तुमर्हसि ॥ (वाल्मीकीय-रामायण २.९७.३)

[^20]: तत्र कृष्णाजिनधरं जटावल्कलधारिणम् । ददर्श नियताहारं मारीचं नाम राक्षसं ॥ (वाल्मीकीय-रामायण ३.३३.३७)

[^21]: स कृष्णं मलदिग्धाङ्गं कृष्णाजिनधरं वने । नैषादिं श्वा समालक्ष्य भषंस्तस्थौ तदन्तिके ॥ (महाभारत १.१२३.१८)

[^22]: स दृष्ट्वा पाण्डवान्दूरात्कृष्णाजिनसमावृतान् । आवृणोत्तद्वनद्वारं मैनाक इव पर्वतः ॥ (महाभारत ३.१२.१५)

[^23]: कृष्णाजिनी दण्डपाणिः क्षौमवासाः स धर्मजः । विबभौ द्युतिमान्भूयः प्रजापतिरिवाध्वरे ॥ (महाभारत १४.७२.५)

[^24]: संनद्धाः समदृश्यन्त स्वेष्वनीकेष्ववस्थिताः । बद्धकृष्णाजिनाः सर्वे ध्वजिनो मुञ्जमालिनः ॥ (महाभारत ६.१६.३७)

अतः कृष्णाजिन धारण करना केवल ब्राह्मणों का ही चिह्न नहीं है।

## ७. झूठे बेर

शबरी के झूठे बेर की कथा अत्यंत प्रसिद्ध है। वाल्मीकीय-रामायण के कुछ संस्करणों में इसका उल्लेख है।[^40] पूर्वपक्षी का तर्क है कि यदि शबरी शूद्र होतीं तो श्रीराम उनके झूठे बेर क्यों खाते?

[^40]: तिलक-टीका में निम्नलिखित पाठभेद है- फलानि च सुपक्वानि मूलानि मधुराणि च ॥ स्वयमास्वाद्य माधुर्यं परीक्ष्य परिभक्ष्य च । पश्चान्निवेदयामास राघवाभ्यां दृढव्रता ॥ फलमास्वाद्य काकुत्स्थस्तस्यै मुक्तिं परां ददौ ॥

इस तर्क का समाधान यह है कि शबरी के झूठे बेर की कथा वाल्मीकीय-रामायण में प्रक्षिप्त है। वाल्मीकीय-रामायण के प्राचीनतम संस्करण में यह कथा नहीं मिलती।[^41]

[^41]: https://pashyantee.com/रामायण-में-शबरी-प्रसंग-एक/

किंतु यदि हम इस कथा को सत्य भी मान लें, तब भी इससे शबरी का ब्राह्मणी होना सिद्ध नहीं होता। पक्षियों के द्वारा खाए गए फल को स्मृति-ग्रंथों में पवित्र माना गया है।[^42] कालिदास ने भी अभिज्ञानशाकुन्तल में इसका उल्लेख किया है।[^43] अतः शबरी के द्वारा चखे गए फल को श्रीराम ने ग्रहण किया, इसमें कोई आश्चर्य नहीं।

[^42]: “काकादिपक्षिणां चञ्चूपघातपतितं फलं शुचि” (कुल्लूकभट्ट), बौधायन-धर्मसूत्र १.५.९.२, विष्णुस्मृति २३.४९

[^43]: अभिज्ञानशाकुन्तल १.२०

इसके अतिरिक्त, श्रीराम ने निषादराज गुह के साथ मित्रता की, जो एक शूद्र थे। उन्होंने जटायु नामक गिद्ध का अंतिम संस्कार किया। उन्होंने सुग्रीव नामक वानर को अपना मित्र बनाया। उन्होंने विभीषण नामक राक्षस को अपना भाई माना। ऐसे श्रीराम के लिए अपनी भक्त शबरी के झूठे बेर खाना कोई बड़ी बात नहीं।

## ८. मतंग

अब हम शबरी के गुरु मतंग ऋषि पर विचार करते हैं। पूर्वपक्षी का तर्क है कि मतंग ऋषि ब्राह्मण थे, अतः उनकी शिष्या शबरी भी ब्राह्मणी रही होंगी।

किंतु “मतंग” शब्द का एक अर्थ “चांडाल” भी है।[^44] पुराणों के अनुसार एक नापित (नाई) के द्वारा ब्राह्मणी में उत्पन्न पुत्र का नाम “मातंग” है, जो चांडाल माना जाता है।[^45] कथासरित्सागर में एक “मातंगपति” का उल्लेख है, जो शबरों का राजा था।[^46]

[^44]: “चण्डालप्लवमातङ्गदिवाकीर्तिजनङ्गमाः” (अमरकोश २.१०.१९), “मातङ्गः श्वपचे गजे” (मेदिनीकोश गान्तवर्ग ४५)

[^45]: “वैदेहकात्तु तत्रापि मातङ्गो नाम जायते” (पुराणसार ५.७६)

[^46]: अथ रूढव्रणे स्वस्थे जाते तस्मिन्गुणाकरे । शुभेऽहनि तमापृच्छ्य सुहृदं शबराधिपम् ॥ सुदूरमन्वगायातं कार्याय कृतसंविदम् । सख्या दुर्गपिशाचेन मातङ्गपतिना युतम् ॥ (कथासरित्सागर १२.६.१-२)

महाभारत में एक “मतंग” नामक ब्राह्मण का भी उल्लेख है, किंतु वे गया में तपस्या करते थे,[^49] जबकि शबरी के गुरु मतंग ऋषि ऋष्यमूक पर्वत के निकट पंपा सरोवर के पास रहते थे। अतः ये दोनों व्यक्ति भिन्न हैं।

[^49]: एवमुक्तो मतङ्गस्तु भृशं शोकपरायणः । अतिष्ठत गयां गत्वा सोऽङ्गुष्ठेन शतं समाः ॥ सुदुष्करं वहन्योगं कृशो धमनिसंततः । त्वगस्थिभूतो धर्मात्मा स पपातेति नः श्रुतम् ॥ (महाभारत १३.३०.१-२)

वाल्मीकीय-रामायण में एक स्थान पर शबरी के गुरु के लिए “महात्मा” विशेषण आया है, जिसका अर्थ “महान् आत्मा वाला” है। यह किसी भी जाति के व्यक्ति के लिए प्रयुक्त हो सकता है।

## निष्कर्ष

उपर्युक्त सभी प्रमाणों से यह सिद्ध होता है कि शबरी शबर-जाति की एक वनवासिनी महिला थीं, जो अपनी भक्ति और तपस्या के बल पर परम पद को प्राप्त हुईं। उन्हें ब्राह्मणी सिद्ध करने का प्रयास भारतीय इतिहास की समृद्ध परंपरा को मिटाने का एक षड्यंत्र है, जिससे हमें सावधान रहना चाहिए। शबरी का चरित्र हमें यह सिखाता है कि भक्ति और सदाचार किसी जाति या वर्ण की संपत्ति नहीं हैं, अपितु कोई भी व्यक्ति इनके द्वारा ईश्वर को प्राप्त कर सकता है।

---

### सन्दर्भ (Footnotes)

[^10]: “श्रमणीं परिव्राजिकाम्, 'चतुर्थाश्रमं प्राप्ताः श्रमणा नाम ते स्मृताः' इति स्मरणात्” – गोविन्दराज

[^11]: “प्रव्रज्या उत्तराश्रमपरिग्रहरूपा, सा च यद्यपि श्रुतिस्मृतिभ्यां शूद्रस्य नोक्ता, तथापि शैवागमोक्तामपि तां गृहीत्वा यस्त्वेष शूद्रः प्रव्रज्यावसितः। श्रुतिस्मृत्यनुक्ता अपि शैवादिवर्णा राज्ञा परिपाल्या एव।” – विवादरत्नाकर

[^12]: “धर्मचारिणीं गुरुशुश्रूषादिधर्माचरणशीलाम् आचार्याभिमानरूपचरमपर्वनिष्ठामित्यर्थः 'पादमूलं गमिष्यामि यानहं पर्यचारिषम्' इति वक्ष्यमाणत्वात्” – गोविन्दराज

[^14]: “इमामन्धां च वृद्धां च मातरं ते तपस्विनीम्” (वाल्मीकीय-रामायण, २.६४.३६)

[^25]: “धर्मे अतिथिसत्काररूपे निपुणां समर्थां धर्मसूक्ष्मज्ञामित्यर्थः। रामः समागमिष्यतीति स्वादूनि फलान्यास्वाद्य परीक्ष्य निक्षिप्तवतीति प्रसिद्धिः।” – गोविन्दराज

[^26]: “धर्मचारिणीं श्रवणकीर्तनादिभगवद्धर्माचरणशीलाम्।” – महेश्वरतीर्थ

[^27]: “धर्मनिपुणां सामान्यविशेषरूपधर्मनिपुणाम्” – महेश्वरतीर्थ

[^28]: “विज्ञाने विषये, अबहिष्कृताम् अन्तरङ्गभूताम्। जात्या हीनामप्याचार्यप्रसादलब्धब्रह्मज्ञानामिति भगवताप्यादरणीयत्वोक्तिः” – गोविन्दराज

[^29]: “आर्याधिष्ठिता आर्याच्छास्त्रादि शुश्रूशवः” – गोविंदस्वामी (विवरण टीका)

[^30]: “पापयोनयः पशुपक्षिसरीसृपादयः (अभिनवगुप्त), “पापयोनयोऽन्त्यजास्तिर्यञ्चो वा जातिदोषेण दुष्टाः” (मधुसूदन सरस्वती), “पापयोनयः स्युः निकृष्टजन्मानोऽन्त्यजादयः” (श्रीधर स्वामी)।

[^31]: यो मे भ्राता पिता बन्धुर्यस्य दासोऽस्मि धीमतः । तस्य मां शीघ्रमाख्याहि रामस्याक्लिष्टकर्मणः ॥ (वाल्मीकीय-रामायण २.६६.२६)

[^32]: “समानेऽपि वर्णे यो योऽपि गुणत उत्तरस्तं तमवराऽवरः परिचरेत्” – मस्करी; “समानजातीयमप्यधिकगुणं हीनः परिचरेत्।” – हरदत्त

[^33]: “न तस्यौत्पत्तिकं दासत्वम्। इच्छाधीनत्वाद् धर्मार्थिनः। न हि तस्य दानाधानक्रिया युज्यते क्रीतगृहजादिदासवत्। एवं ह्युक्तं – “यथायथां हि सद्वृत्तमिति”। तेनैवं ब्रुवतैतत्प्रदर्शितं भवति – न तस्य नित्यं दास्यं किं तर्हि फलविशेषार्थिनः। ततश्चानिच्छतो न दास्यमिति। अतो यदि शूद्रो विद्यमानधनः स्वातन्त्र्येण जीवेद् ब्राह्मणाद्यनपाश्रितो न जातु दुष्येत्॥” – मेधातिथि (मनुस्मृति (८.४१५) की टीका)।

[^34]: ध्वजाहृतो भक्तदासो गृहजः क्रीतदत्त्रिमौ । पैत्रिको दण्डदासश्च सप्तैते दासयोनयः ॥ (मनुस्मृति ८.४१५)

[^35]: स्कंदपुराण, नागरखंड १७७.३६

[^36]: पद्मपुराण, ब्रह्मखंड २६.१५

[^37]: ब्रह्मांडपुराण, उत्तरभाग ७.५८

[^38]: यस्य व्यभिद्यत मनः सुतरां किरात- रूपस्य शैलसुतया शबरीभवन्त्या। कर्णावतंसितमनोहरकेकिपिच्छ- सच्छायदीर्घतरलोचनशङ्कुपातैः॥

[^39]: “शबरी शबराङ्गना किरातरूपधारिणी महेश्वरस्य पत्नीत्वेन” – श्रीरामानंद

[^47]: पाठभेद – “यच्चण्डालदिवाकरः”

[^48]: Thurston, Edgar. Castes and Tribes of Southern India. Vol. 5. Madras: Government Press, 1909, 49; Report on the Census of British India Taken on the 17th February 1881. Calcutta: Government of India, 1883. p. 340.

[^50]: ततः फल्गुं व्रजेद्राजंस्तीर्थसेवी नराधिप। अश्वमेधमवाप्नोति सिद्धिं च महतीं व्रजेत् ॥ ततो गच्छेत राजेन्द्र धर्मप्रस्थं समाहितः । तत्र धर्मो महाराज नित्यमास्ते युधिष्ठिर ॥ तत्र कूपोदकं कृत्वा तेन स्नातः शुचिस्तथा । पितॄन्देवांस्तु सन्तर्प्य मुक्तपापो दिवं व्रजेत् ॥ मतङ्गस्याश्रमस्तत्र महर्षेर्भावितात्मनः ॥ तं प्रविश्याश्रमं श्रीमच्छ्रमशोकविनाशनम् । गवामयनयज्ञस्य फलं प्राप्नोति मानवः ॥ (महाभारत दाक्षिणात्य पाठ ३.८२.९७-१०१)

[^51]: जमदग्निश्च संवर्तो मतङ्गो भरतोंऽशुमान् । व्यासः कात्यायनः कुत्सः शौनकः सुश्रुतः शुकः ॥ (स्कन्दपुराण, काशीखण्ड, ११.२१; शिवपुराण, शतरुद्रसंहिता १४.१७)