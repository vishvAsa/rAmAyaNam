+++
title = "१०२"

+++
द्व्युत्तरशततमः सर्गः  

\[दशरथगतिनिवेदनम्\] ॥ २।१०२।१ ॥   

रामस्य वचनं श्रुत्वा भरतः प्रत्युवाच ह।  

किं मे धर्माद्विहीनस्य राजधर्मः करिष्यति  ॥  १  ॥   

एवं संक्षिप्योपदिष्टार्थस्य विस्तरोपदेशः। स्वभावश्चायं कवेः प्रायेण। रामस्येत्यादि। पूर्वसर्गादौ क्व तेऽभूत् पिताऽ इत्यादिना पितृवृत्तान्तः पृष्टः। तदनन्तरं कच्चिच्छुश्रूषसेऽ इत्यादिना सर्गसमाप्तिपर्यन्तं धर्मप्रश्नः कृतः। तत्र राजधर्मप्रश्न मह्यमनवसरदुस्थ इत्याहकिं म इत्यादि। धर्माद्विहीनस्येति। सति कुलोचितकर्मणिऽ इति न्यायेन धर्म्यं राजत्वमेव मे नास्ति, तस्य मे राजधर्मः किं करिष्यति? अनुपनीतयागवत्  ॥  १  ॥   

धर्मात्त्वत्सेवारूपमुख्यधर्मात्। यद्वाधर्मात्त्वदुक्तराजधर्मानुष्ठानहेतुभूतराजभावात्गो। वस्तुतस्तु उत्तरश्लोकपर्यालोचनायांज्येष्ठानुक्रमरूपसामान्यधर्मात् विहीनस्य राजधर्मरूपविशेषधर्मस्य का प्रसक्तिरित्याशयः स्वरसः प्रतिभाति।  

 ॥ २।१०२।१ ॥  ॥ २।१०२।२ ॥   

शाश्वतोऽयं सदा धर्मः स्थितोऽस्मासु, नरर्षभ  

१ज्येष्ठे पुत्रे स्थिते, २राजन् न कनीयान् नृपो भवेत्  ॥   

कुतस्ते उक्तधर्माभाव इत्यतःशाश्वतोऽयमित्यादि। अयं धर्मः अस्मासुअस्मद्वंश्येषु यथायथाशास्त्रं स्थितःप्रतिष्ठितः। अयमिति कतम इत्यतःज्येष्ठ इत्यादि। अतः कनीयस्त्वान्मे न राजत्व प्रसक्तिरिति बहिरुपसंहारः  ॥  २  ॥   

१ज्येष्ठपुत्रेङ।  

२राज्ञांङ।, राजाच।  

 ॥ २।१०२।२ ॥  ॥ २।१०२।३ ॥   

स समृद्धां मया सार्धं अयोध्यां गच्छ, राघव  

अभिषेचय चात्मानं कुलस्यास्य भवाय नः  ॥  ३  ॥   

भवायक्षेमाय, भवः क्षेमेशसंसारेऽ इति मेदिनी।  

यदेवं, अतःस इत्यादि। सः त्वं गच्छआगच्छेति यावत्। भवायअभ्युदयाय  ॥  ३  ॥   

 ॥ २।१०२।३ ॥  ॥ २।१०२।४ ॥   

राजानं मानुषं प्राहुः देवंत्वे स मतो मम।  

यस्य धर्मार्थसहितं वृत्तमाहुरमानुषम्  ॥  ४  ॥   

राजानं सामान्यतः सर्वेऽपि जना मानुषमेव प्राहुः। मम तु त्वं राजा दैवत्वेन सम्मतः मतिबुद्धिऽ इति क्तः, मया त्वं दैवत्वेन सम्मन्यमानो भवसीत्यर्थः। तत्र हेतुमाहयस्येत्यादि। अमानुषंमनुष्यासम्भाव्यमित्यर्थः ॥ ४ ॥   

न सर्वसुलभं राजत्वमित्याहराजानमितिगो।  

वस्तुतस्तु मूलं सामान्यविषयकं स्वरसम्। यस्य वृत्तमित्यन्वयः।  

 ॥ २।१०२।४ ॥  ॥ २।१०२।५ ॥   

केकयस्थे च मयि तु त्वयि चारण्य १माश्रिते।  

२दिवमार्यो गतो राजा यायजूकः सतां मतः  ॥  ५  ॥   

अथ प्रथमस्य राजवृत्तान्तप्रश्नस्योत्तरमाहकेकयस्थ इत्यादि। सतां मत इति। सद्भि पूज्यमान इति यावत्  ॥  ५  ॥   

१मास्थितेङ।  

२धीमान् स्वर्गंच।  

 ॥ २।१०२।५ ॥  ॥ २।१०२।६,७ ॥   

निष्क्रान्तमात्रे भवति सहसीते सलक्ष्मणे।  

दुःखशोकाभिभूतस्तु राजा त्रिदिव १मभ्यगात्  ॥  ६  ॥   

उत्तिष्ठ, पुरुषव्याघ्र क्रियतामुदकं पितुः।  

अहं चायं च शत्रुघ्नः पूर्वमेव कृतोदकौ  ॥  ७  ॥   

पूर्वमेव कृतोदकाविति। कृतसपिण्डीकरणान्तसर्वकृत्यावित्यर्थः  ॥  ७  ॥   

पूर्वश्लोके प्रतीतां दसरथमरणस्य व्याध्यादिकारणान्तरसम्भावनां वारयतिनिष्क्रान्तमात्र इति।  

१मत्यगात्ङ।  

 ॥ २।१०२।६,७ ॥  ॥ २।१०२।८ ॥   

प्रियेण खलु दत्तं हि पितृलोकेषु, राघव  

अक्षय्यं भवतीत्याहुः भवांश्चैव पितुः प्रियः  ॥  ८  ॥   

तर्हि किंकृतकरणेनेत्यत्राहप्रियेणेत्यादि  ॥  ८  ॥   

 ॥ २।१०२।८ ॥  ॥ २।१०२।९ ॥   

त्वामेव शोचन् तव दर्शनेप्सुः  

त्वय्येव सक्तामनिवर्त्य बुद्धिम्।  

त्वया विहीनस्तव शोकरुग्णः  

त्वां १संस्मरन्नस्तमितः पिता ते  ॥  ९  ॥   

इत्यार्षे श्रीमद्रामायणे वाल्मीकीये अयोध्याकाण्डे द्व्यत्तरशततमः सर्गः  

धी(९)मानः सर्गः  ॥  ९  ॥   

इति श्रीमद्रामायणामृतकतकटीकायां अयोध्याकाण्डे द्व्युत्तरशततमः सर्गः  

प्रियत्वमेवोपपादयतित्वामेवेत्यादि।  

रुग्णःपीडित इति यावत्गो। न रोगान्तरहेतुकं तन्मरणमिति वा भावः।  

१संस्मरन्नेव गतःच।  

 ॥ २।१०२।९ ॥   

