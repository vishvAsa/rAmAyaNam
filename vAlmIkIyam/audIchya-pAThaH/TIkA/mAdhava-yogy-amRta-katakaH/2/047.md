+++
title = "०४७"

+++
सप्तचत्वारिंशस्सर्गः  

\[पौरनिवृत्तिः\] ॥ २।४७।१ ॥   

प्रभातायां तु शर्वर्यां पौरास्ते राघवं विना।  

शोकोपहतनिश्चेष्टा बभूवु र्हतचेतसः  ॥  १  ॥   

अथ एवमतिसंहितपौरजनप्रतिनिवृत्तिःप्रभातायामित्यादि। शोकेन उपहताः, अत एव निश्चेष्टाश्च तथा  ॥ १ ॥   

र्गतचेङ।  

 ॥ २।४७।१ ॥  ॥ २।४७।२ ॥   

शोकजाश्रुपरिद्यूनाः वीक्षमाणास्ततस्ततः।  

आलोकमपि रामस्य न पश्यन्ति १ स्म दुःखिताः  ॥  २  ॥   

आलोकमपीति। आलोक्यत इत्यालोकःआलोकसाधनमपिरामरथादि २ दर्शनमपीत्यर्थः ॥ २ ॥   

रथरेण्वादिकमपीत्यर्थःगो।, ति।, ती। लोकरीत्या इयमुक्तिः।  

१सुदुःखिङ।  

२दर्शनरूपम्ग।  

 ॥ २।४७।२ ॥  ॥ २।४७।३४ ॥   

ते १ विषादार्तवदना रहितास्तेन धीमता।  

कृपणाः करुणा वाचो वदन्ति स्म २ मनस्विनः  ॥  ३  ॥   

धिगस्तु खलु निद्रां तां ययाऽपहृतचेतसः।  

नाद्य पश्यामहे रामं पृथूरस्कं महाभुजम्  ॥  ४  ॥   

पश्यामह इति। पश्याम इति यावत्  ॥  ४  ॥   

१ विषण्णार्तङ।  

२ मनीषिणःच।  

तङार्षः हे इति सम्बोधनं वा परस्परम्ति।  

 ॥ २।४७।३४ ॥  ॥ २।४७।५ ॥   

कथं रामो महाबाहुः स तथाऽवितथक्रियः।  

भक्तं जनमभित्यज्य प्रवासं १ तापसो गतः  ॥  ५  ॥   

तथाप्रसिद्धा अवितथाअमोघा क्रिया यस्य स तथा  ॥  ५  ॥   

राघवोङ।  

 ॥ २।४७।५ ॥  ॥ २।४७।६९ ॥   

यो नस्सदा पालयति पिता पुत्रानिवौरसान्।  

कथं रघूणां स १ श्रेष्ठः त्यक्त्वा नो विपिनं गतः  ॥  ६  ॥   

इहैव निधनं यामो महाप्रस्थानमेव वा।  

रामेण रहितानां २ हि किमर्थं जीवितं ३ हि नः  ॥  ७  ॥   

सन्ति शुष्कानि काष्ठानि प्रभूतानि महान्ति च।  

तैः प्रज्वाल्य चितां सर्वे प्रविशामोऽथ पावकम्  ॥  ८  ॥   

किं वक्ष्यामो महाबाहुः अनसूयः प्रियंवदः।  

नीतः स राघवोऽस्माभिः इति वक्तुं कथं क्षमम्  ॥  ९  ॥   

स राघवोऽस्मान्न नीतःन नीतवानित्यस्माभिः कथं वक्तुं क्षमम्? न कथमपि। अस्माकं सर्वेषां निद्रानाशितचित्तत्वात् मा स्वपन्तं बोधयेत्ऽ इति शास्त्रस्य च सत्वात् स तूष्णीं गतः। अतो न तस्मिन् कोऽप्यपचार इत्यर्थः  ॥  ९  ॥   

१ ज्येष्ठःङ।  

निधनं प्रायोपवेशेन। महाप्रस्थानं विना रामं न प्रतिनिवर्तितव्यमिति सङ्कल्पपूर्वकं रामान्वेषणाय गमनम्, पुनरावृत्तिरहितप्रस्थानं वा।  

२ नःच।  

३ हितम्च।  

प्रायोपवेशेन मरणे तु न झटिति प्राणवियोगः स्यात्, तावत्पर्यन्तं तु रामविरहः दुस्सहः। अतः अग्निमेव प्रविशामेत्याहुः।  

रामवृत्तान्तं पृच्छन्तं जनं प्रति अस्माभिः राघवो वनं नीत इति वक्तुं कथं क्षमम्। अन्यद्वा किं वक्ष्यामःती। एतद्व्याख्याने अनन्तर श्लोकोऽपि स्वरसः ॥  उत्तरसर्गषष्ठश्लोकोऽप्यत्रानुकूलः।  

 ॥ २।४७।६९ ॥  ॥ २।४७।१० ॥   

सा नूनं नगरी दीना दृष्ट्वाऽस्मान् राघवं विना।  

भविष्यति निरानन्दा सस्त्रीबालवयोधिका  ॥  १०  ॥   

वयोऽधिकाःवृद्धाः  ॥  १०  ॥   

 ॥ २।४७।१० ॥  ॥ २।४७।१११३ ॥   

निर्यातास्तेन वीरेण सह नित्यं १ जितात्मना।  

विहीनास्तेन च पुनः कथं पश्याम तां पुरीम्  ॥  ११  ॥   

इतीव बहुधा वाचः बाहुमुद्यम्य ते जनाः।  

विलपन्ति स्म दुःखार्ताः विवत्सा इव धेनवः  ॥  १२  ॥   

ततो मार्गानुसारेण गत्वा किञ्चित् क्षणं पुनः।  

मार्गनाशाद्विषादेन महता समभिप्लुताः  ॥  १३  ॥   

मार्गानुसारेणेति। अतिसन्धानप्रवर्तितमार्गानुसारेणेत्यर्थः। किञ्चित् क्षणंकिञ्चित्कालम्। मार्गादर्शनादिति। वञ्चनया मार्गान्तरेण प्रवृत्त्यावृत्तत्वादेव  ॥  १३  ॥   

१ महात्मनाच।  

मार्गनाशात्रथमार्गादर्शनात्। तच्च वीरुत्तृणपटलपिहितप्रदेशे रथचारणादिति ज्ञेयम्गो।  

 ॥ २।४७।१११३ ॥  ॥ २।४७।१४१५ ॥   

१रथस्य मार्गनाशेन न्यवर्तन्त मनस्विनः।  

२किमिदं किं कारिष्यामः दैवनोपहता इति  ॥  १४  ॥   

ततो यथागतेनैव मार्गेण क्लान्तचेतसः।  

अयोध्यामगमन् सर्वे पुरीं व्यथितसज्जनाम्  ॥  १५  ॥   

व्यथिताः सज्जनाः यस्यां सा तथा। सत्पदविशेषणेन कैकेयीपार्श्वासज्जनव्यावृत्तिः  ॥  १५  ॥   

१रथमार्गानुसारेणच।  

२किमिदानींङ।  

 ॥ २।४७।१४१५ ॥  ॥ २।४७।१६ ॥   

आलोक्य नगरीं तां च क्षयव्याकुलमानसाः।  

अवर्तयन्त तेऽश्रूणि नयनैश्शोकपीडितैः  ॥  १६  ॥   

क्षयःहर्षक्षयः  ॥  १६  ॥   

क्षयं गृहं प्रति व्याकुलंगन्तव्यं न वेत्येवंरूपं मानसं येषांति।  

अवर्तयन्तअमुञ्चन्।  

 ॥ २।४७।१६ ॥  ॥ २।४७।१७ ॥   

एषा रामेण नगरी रहिता नातिशोभते।  

आपगा गरुडेनेव ह्लादादुद्धृतपन्नगा  ॥  १७  ॥   

आपगेत्यादि गतम्  ॥  १७  ॥   

४२२५ श्लोकव्याख्यायामिति शेषः।  

 ॥ २।४७।१७ ॥  ॥ २।४७।१८१९ ॥   

चन्द्रहीनमिवाकाशं तोयहीनमिवार्णवम्।  

अपश्यन्निहतानन्दं नगरं ते विचेतसः  ॥  १८  ॥   

ते तानि वेश्मानि महाधनानि  

दुःखेन दुःखोपहता विशन्तः।  

नैव प्रजज्ञुः स्वजनं जनं वा  

निरीक्षमाणाः प्रविनष्टहर्षाः  ॥  १९  ॥   

इत्यार्षे श्रीमद्रामायणे वाल्मीकीये अयोध्याकाण्डे सप्तचत्वारिंशस्सर्गः  

स्वजनं जनं वेति। अन्यजनं वेत्यर्थः। धैर्य (१९) मानः सर्गः  ॥  १९  ॥   

इति श्रीमद्रामायणामृतकतकटीकायां अयोध्याकाण्डे सप्तचत्वारिंशस्सर्गः  

 ॥ २।४७।१८१९ ॥   

