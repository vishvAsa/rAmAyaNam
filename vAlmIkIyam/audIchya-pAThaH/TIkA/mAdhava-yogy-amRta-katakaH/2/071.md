+++
title = "०७१"

+++
एकसप्ततितमः सर्गः  

\[अयोध्याप्रवेशः\] ॥ २।७१।१ ॥   

स प्राङ्मुखो राजगृहात् अभिनिर्याय राघवः।  

ततः सुदामां द्युतिमान् सन्तीर्यावेक्ष्य तां नदीम्  ॥  १  ॥   

अथ निर्यातस्य भरतस्य निश्शोभनिजपुरप्रवेशः। स इत्यादि। सुदामां नदीं तीर्त्वा। एवमादिजनपदग्रामभेदानामिहोपदेशात् दूतमार्गीयाणां अनुपदेशाच्चेदं मार्गान्तरं चतुरङ्गबलगमनोचितम्। नेह कुरुजाङ्गलादिकष्टस्थलमस्ति। दूतास्तु ऋजुमेव केवलं दुर्गममप्याश्रित्य कान्तारमार्गं गताः द्राक् गिरिव्रजप्राप्तय इति ज्ञेयम्  ॥   

नदीमवेक्ष्य तां सन्तीर्यगो।  

 ॥ २।७१।१ ॥  ॥ २।७१।२ ॥   

ह्लादिनीं दूरपारां च प्रत्यक्स्रोतस्तरङ्गिणीम्।  

शतद्रूमतरच्छ्रीमान् नदीमिक्ष्वाकुनन्दनः  ॥  २  ॥   

दूरे पारंअपरं तीरं यस्याः सा तथा, तां ह्लादिनीं नदीं प्रत्यक्स्त्रोतस्तरङ्गिणीं--पश्चिमप्रवाहनदीं शतद्र्वाख्याम्  ॥  २  ॥   

 ॥ २।७१।२ ॥  ॥ २।७१।३,४ ॥   

१ऐलाधानीं नदीं तीर्त्वा प्राप्य चापर २पर्पटान्।  

शीलामाकुर्वतीं तीर्त्वा आग्नेयं शल्य ३कर्तनम्  ॥  ३  ॥   

सत्यसन्धः शुचिः श्रीमान् प्रेक्षमाणः शिलावहाम्।  

अत्ययात् स महाशैलान् वनं चैत्ररथं प्रति  ॥  ४  ॥   

ऐलाधानीं--तदाख्याम्। अपरपर्पटान्--जनपदविशेषान् अन्वर्थनामकान्। शिलां--शिलानदीम्। आकुर्वतीं नदीं। आकुर्वत्या आग्नेयदिग्गतं शल्यकर्तनं--तदोषध्युपेतं देशम्। शिलावहा च नदी। महाशैलानतीत्य चैत्ररथाख्यं वनं प्रति अयादिति सम्बन्धः  ॥  ४  ॥   

एलधाने--एलधानग्रामे। अपरपर्पटान्--अपरपर्पटाख्यदेशविशेषान्। शिलामाकुर्वतींशीलामासमन्तात् कुर्वतीं, शिलाकर्षणस्वभावामित्यर्थः, नदीम्। आग्नेयं शल्यकर्तनमिति ग्रामद्वयम्। शिलावहां संप्रेक्षमाणः चैत्ररथं नाम वनं लक्षीकृत्य महाशैलानत्ययात्ती। एलानांएलकानां आधानंउत्पत्तिस्थानं, तद्वत्त्वादेलाधानाख्ये नगरे नदींपूर्वोक्तां शतद्रूंतीर्त्वेत्यनुवादः। अपरपर्पटान्--पर्पटानामदूरभवो ग्रामः पर्पटः, पर्पटाः--ओषधिविशेषाः৷৷৷৷৷৷ । पूर्वपर्पटा अपरपर्यटाश्चेति ग्रामद्वयमस्ति तत्रापरपर्पटान् विश्रान्त्यर्थं प्राप्य, शिलामाकुर्वतीं--शिलाकर्षणस्वभावां अत एव शिलावहामित्यन्वर्थसंज्ञां नदीं तीर्त्वा, तस्या आग्नेय्यां दिशि भवं आग्नेयं, शल्यकर्तनं नाम नगरं प्रेक्षमाणस्सन् अत्ययात्गो।  

१उपधानेएलाधानेङ। ऐलधानेङ। च।  

२पर्वतान्ङ।  

३कर्षणम्ङ।  

 ॥ २।७१।३,४ ॥  ॥ २।७१।५ ॥   

सरस्वतीं च गङ्गां च युग्मेन प्रत्यपद्यत।  

१उत्तरान् वीरमत्स्यांश्च भारुण्डं प्राविशद्वनम्  ॥  ५  ॥   

सरस्वतीं गङ्गां सुचक्षुश्चैव सीता च सिन्धुश्चैव महानदी। तिस्रस्त्वेता दिशं जग्मुः प्रतीचीं तु शुभोदकाःऽ इत्युक्तः पश्चिमगङ्गाप्रवाहात्मा सिन्धुरेव गङ्गेत्युच्यते, यत्र ते द्वे युग्मे मिलिते तत्र ते प्रतिपद्य ततो वीरमत्स्यान् देशानुत्तरान् देशान्, ततो भारुण्डाख्यं वनं प्राविशत्  ॥  ५  ॥   

गङ्गांसिन्धुं युग्मेन सङ्गमेनती। गङ्गाख्यां कांचिन्नदी पश्चिमसमुद्रगामिनी, गङ्गास्त्रोतोभेदं वायुग्मेनद्वन्द्वतया पार्श्वद्वये प्रवहन्तीमिति शेषःगो। युग्मेनदिनद्वयेनेति वा।  

वीरमत्स्यानांवीरमत्स्याख्यदेशानां उत्तरं भारुण्डंगो। वीरमत्स्यानां उत्तरान्उत्तरप्रदेशान्ती।(प्राप्येति शेषः)  

१उत्तरान् वीरमत्स्यानांङ।च उत्तरं वीरमत्स्यानाङ  

 ॥ २।७१।५ ॥  ॥ २।७१।६ ॥   

वेगिनीं च कुलिङ्गाख्यां ह्लादिनीं पर्वतावृताम्।  

यमुनां प्राप्य सन्तीर्णः बलमाश्वासयत्तदा  ॥  ६  ॥   

वेगिन्यादिविशेषणा कुलिङ्गाख्या या नदी, तां सन्तीर्णः, यमुनां प्राप्य बलमाश्वासयदिति योजना  ॥ ६ ॥   

वेगिनींवेगयुक्तां, ह्लादिनींसन्तोषकारिणीं, पर्वतैरावृतां कुलिङ्गाख्यां नदीं यमुनां प्राप्य सन्तीर्णः यमुनासमीपे सन्तीर्णः इत्यर्थ अन्यत्रातिवेगत्वात् अन्यत्र पर्वतावृतत्वाच्चेति भावःगो।  

 ॥ २।७१।६ ॥  ॥ २।७१।७ ॥   

शीतीकृत्य तु गात्राणि १समाश्वास्य च वाजिनः।  

तत्र स्नात्वा च पीत्वा च प्रायादादाय चोदकम्  ॥  ७  ॥   

शीतीकृत्येति। स्नानपानादिनेति शेषः। समाश्वास्येति। छायायां घासदानेनेति शेषः। उदकमादायेति। तीर्थबुद्ध्येति शेषः ॥   

१क्लान्तानाश्वास्यङ।  

उत्तरत्र गन्तव्यदेशस्य निर्जलदेशत्वात् तत्र पानार्थमुदकमादाय च प्रायात्गो। अत्र समाश्वास्येत्यादिना एकरात्रिवासः प्रतीयते।  

 ॥ २।७१।७ ॥  ॥ २।७१।८ ॥   

राजपुत्रो महारण्यमनभीक्ष्णोपसेवितम्।  

भद्रो भद्रेण यानेन १मेरुप्रख्यमथात्ययात्  ॥  ८  ॥   

अनभीक्ष्णोपसेवितंमुहुरसञ्चरितम्। भद्रेणप्रशस्तेन रथेनेति यावत्। मेरुप्रख्यंदेशम्  ॥  ८  ॥   

मारुतः खमिवात्ययात्ऽ इति पाठे, भद्रयानविशिष्टत्वेन तादृशदुर्गमारण्यमपि सुलभेनात्ययादित्यर्थे स दृष्टान्तः।  

१मारुतः खमिवात्ययात्ङ। च।  

 ॥ २।७१।८ ॥  ॥ २।७१।९ ॥   

भागीरथीं दुष्प्रतरां १अशुंधाने महानदीम्।  

२अपश्यद्राघवस्तूर्णं प्राग्वटे विश्रुते पुरे  ॥  ९  ॥   

अशुन्धाने ग्रामे महानदीं गङ्गामपश्यत्  ॥  ९  ॥   

अशुन्धाने नगरे दुष्प्रतरां भागीरथीं विश्रुतेतरणस्थलत्वेन प्रसिद्धे प्राग्वटे पुरे उपायात् आगच्छत्तत्तरणार्थमिति शेषःगो। अंशुधानेअंशुधानाख्यदेशे प्राग्वटपुरेती।  

१अंशुधानेङ।च।  

२उपायाङ।च।  

 ॥ २।७१।९ ॥  ॥ २।७१।१० ॥   

१स ततः प्राग्वटे तीर्त्वा समायात् कुटिकोष्ठिकाम्।  

सबलस्तां स तीर्त्वाऽथ समायाद्धर्मवर्धनम्  ॥  १०  ॥   

ततः प्राग्वटे पुरे गङ्गां तीर्त्वा। कुटिकोष्ठिकां नदीम्। धर्मवर्धनं ग्रामम्  ॥  १०  ॥   

१स गङ्गांङ।  

 ॥ २।७१।१० ॥  ॥ २।७१।११ ॥   

तोरणं दक्षिणार्धेन जम्बूप्रस्थमुपागमत्।  

वरूथं च ययौ रम्यं ग्रामं दशरथात्मजः  ॥  ११  ॥   

तोरणंतद्ग्रामस्य दक्षिणार्धेनदक्षिणभागेन जम्बूप्रस्थं ग्राममुपागमत्। वरूथंवरूथाख्यम्  ॥  ११  ॥   

 ॥ २।७१।११ ॥  ॥ २।७१।१२ ॥   

१तत्र रम्ये वने वासं कृत्वाऽसौ प्राङ्मुखो ययौ।  

उद्यानमुज्जिहीनायाः प्रियका यत्र पादपाः  ॥  १२  ॥   

उज्जिहीनाया नगर्याः। यत्रउद्याने। प्रियकाःअसनाः  ॥  १२  ॥   

१एतदारभ्य अर्धत्रयं नास्तिझ।  

अत्राप्येकरात्रिवासः विवक्षितः। गोविन्दराजीयेऽप्येवमेव।  

 ॥ २।७१।१२ ॥  ॥ २।७१।१३ ॥   

१सालांस्तु प्रियकान् प्राप्य शीघ्रानास्थाय वाजिनः।  

अनुज्ञाप्याथ भरतः वाहिनीं त्वरितो ययौ  ॥  १३  ॥   

प्रियकान् सालान्प्रियकवृक्षान्, अनोकहः कुटः सालःऽ। शीघ्रान् वाजिनः रथे आस्थायसंयोज्य। एवं व्याख्या तु रथे सारथिमब्रवीत्ऽ इति वक्ष्यमाणत्वात्। अनुज्ञाप्य वाहिनीमिति। उज्जिहानाया अर्वाक् स्वदेशत्वान्निर्भयतः शनैरागम्यतामिति अनुज्ञाप्य स्वयं त्वरितो ययौ  ॥  १३  ॥   

सालान्वृक्षान्, अनोकहः कुटः सालःऽ इत्यमरः, पूर्वोक्तवनस्थान् प्रियकवृक्षान् प्राप्यगो।  

१स तांस्तुङ।च।  

अनन्तरसर्गस्य ९श्लोको द्रष्टव्यः।  

 ॥ २।७१।१३ ॥  ॥ २।७१।१४ ॥   

वासं कृत्वा सर्वतीर्थे तीर्त्वा १चोत्तानिकां नदीम्।  

अन्या नदीश्च विविधाः पार्वतीयैस्तुरङ्गमैः २  ॥  १४  ॥   

सर्वतीर्थे ग्रामे। अत्रैकं प्रक्षिप्तं श्लोकं परो व्याकरोत्  ॥  १४  ॥   

अत्राप्येकरात्रिवासः विवक्षितः।  

१चोत्तरगांङ।च।  

पर्वतदेशोत्पन्नैः,तीर्त्वेत्यनुषङ्गःगो। पर्वतोत्पन्नेःती।  

२एनदनन्तरंहस्तिपृष्ठकमासाद्य कुटिकामत्यवर्तत। ततार च नरव्याघ्रः लौहित्ये स कपीवतीम्इत्यधिकंङ।  

महेश्वरतीर्थः, गोविन्दराजो वा। श्लोकश्चाधस्तात् पूर्वपुटे दत्तः। हस्तिपृष्ठवदुन्नतत्वात् हस्तिपृष्ठकाख्यं ग्राममासाद्य कुटिकां नदीमत्यवर्ततहस्तिपृष्ठकसमीपे कुटिकामतरदित्यर्थः। लौहित्येलौहितमृत्त्वात् लौहित्यनाम्नि नगरे कपीवतींबहुकपिमत्त्वात्तन्नाम्नीं नदीम्ऽगो। हस्तिपृष्ठकमासाद्यगजपृष्ठमारुह्य कुटिकामत्यवर्ततती। इतः गजेन यानमेव तीर्थेन समर्थ्यते। परन्तु उत्तरत्र सारथिं प्रति भरतवचनदर्शनात् इदं चिन्तनीयम्।  

 ॥ २।७१।१४ ॥  ॥ २।७१।१५१८ ॥   

एकसाले स्थाणुमतीं विनते गोमतीं नदीम्१।  

कालिङ्गनगरे चापि प्राप्य सालवनं तथा  ॥  १५  ॥   

२भरतः क्षिप्रमागच्छत् सुपरिश्रान्तवाहनः।  

वनं च समतीत्याशु शर्वर्यामरुणोदये  ॥  १६  ॥   

अयोध्यां मनुना राज्ञा निर्मितां सन्ददर्श ह।  

तां पुरीं पुरुषव्याघ्रः सप्तरात्रोषितः पथि  ॥  १७  ॥   

अयोध्यामग्रतो दृष्ट्वा सारथिं वाक्यमब्रवीत्।  

एषा नाति प्रतीता मे पुण्योद्याना यशस्विनी  ॥  १८  ॥   

अयोध्या दृश्यते दूरात्, सारथे पाण्डुमृत्तिका।  

नातिप्रतीतानातिप्रकाशा, सुप्सुपाऽ इति समासः नञापि भवति। पाण्डुमृत्तिकेति। सुधाधवलेति यावत् ॥ १८ ॥   

१एतदनन्तरंव्यापायाद्राघवस्तूर्णं तीर्त्वा शोणां महानदीम्इत्यधिकंङ।  

२इदमर्थं नास्तिझ।  

वनंसालवनम्।  

अनेन इतररात्रिवत् नोषितवान्, नगरस्य सन्निहितत्वात् अविश्रम्य रात्रावपि प्रयाणं कृतवानिति गम्यते। अत एव सुपरिश्रान्तवाहनःऽ इत्युक्तम्।  

दूतैः विषयनिवेदनानन्तरं सपरिवारस्य भरतस्य प्रयाणसन्नाहेन तद्दिनाधिकांशः क्षपितः स्यादेव। अतश्च युग्मेनऽ (५) इति पूर्णदिनद्वयं कथितम्। तेन च रात्रित्रयनिवृत्तिः कथिता। चतुर्थीं रात्रिः ६७ श्लोकयोः, पञ्चमी १२ श्लोके, षष्ठी १४ श्लोके, सप्तमी च रात्रिः १६ श्लोके च कथितेति भाति।  

प्रतीतासन्तुष्टागो।  

 ॥ २।७१।१५१८ ॥  ॥ २।७१।१९२२ ॥   

यज्वभिर्गुणसम्पन्नैः ब्राह्मणैर्वेदपारगैः  ॥  १९  ॥   

भूयिष्ठमृद्धैराकीर्णा राजर्षिपरिपालिता।  

अयोध्यायां पुरा शब्दः श्रूयते तुमुलो महान्  ॥  २०  ॥   

समन्तान्नरनारीणां तमद्य न शृणोम्यहम्।  

उद्यानानि हि सायाह्ने क्रीडित्वोपरतैर्नरैः  ॥  २१  ॥   

समन्ताद्विप्रधावद्भिः प्रकाशन्ते १ममान्यदा।  

तान्यद्यानुरुदन्तीव परित्यक्तानि कामिभिः  ॥  २२  ॥   

सायाह्न इति। गत्वेति शेषः। क्रीडित्वेति। रात्राविति शेषः। विप्रधावद्भिःगच्छद्भिः, प्रातरिति शेषः ॥ २१२२ ॥   

१ममान्यथाङ।  

भरतेन अरुणोदयकाल एव नगरप्रवेशात् (१६ श्लो।) एवं व्याख्यानम्।  

 ॥ २।७१।१९२२ ॥  ॥ २।७१।२३ ॥   

अरण्यभूतेव पुरी, सारथे प्रतिभाति मे।  

न ह्यत्र यानैर्दृश्यन्ते न गजैर्न च वाजिभिः  ॥  २३  ॥   

निर्यान्तो वाऽभियान्तो वा नरमुख्या यथापुरम्।  

यानैःशिबिकादिभिः। निर्यान्तःनिर्गच्छन्तः। अभियान्तःप्रविशन्तः  ॥  २३  ॥   

 ॥ २।७१।२३ ॥  ॥ २।७१।२४ ॥   

उद्यानानि पुरा भान्ति मत्तप्रमुदितानि च  ॥  २४  ॥   

जनानां रतिसंयोगेष्वत्यन्तगुणवन्ति च।  

मत्तप्रमुदितानीति। मत्तप्रमुदितभृङ्गकोकिलादिपक्षिमन्ति तथा, मिथुनवन्तीत्यप्यर्थः  ॥  २४  ॥   

 ॥ २।७१।२४ ॥  ॥ २।७१।२५२७ ॥   

तान्येतान्यद्य पश्यामि निरानन्दानि सर्वशः  ॥  २५  ॥   

स्रस्तपर्णैरनुपथं विक्रोशद्भिरिव द्रुमैः।  

नाद्यापि श्रूयते शब्दः मत्तानां मृगपक्षिणाम्  ॥  २६  ॥   

संरक्तां मधुरां वाणीं कलं व्याहरतां १बहु।  

चन्दनागरु १सम्पृक्तः धूसम्मूर्छितोऽतुलः  ॥  २७  ॥   

प्रवाति पवनः श्रीमान् किन्नु नाद्य यथापुरम्  

सम्मूर्छितःव्याप्तः  ॥  २७  ॥   

द्रुमाणां जलसेचनाद्यभावात् नगरशोधनाद्यकरणात् स्रस्तपर्णत्वम्। अथ वा अपि वृक्षाः परिम्लानाः सपुष्पाङ्कुरकोरकाःऽ इति रामप्रवासे वृक्षाणामपि दुःखात् स्रस्तपर्णत्वम्। पर्णानां स्रंसनेन ते रुदन्तीव चासन्  ॥   

१मुहुःङ।  

२सम्पृक्तःङ च।  

 ॥ २।७१।२५२७ ॥  ॥ २।७१।२८ ॥   

भेरीमृदङ्गवीणानां कोणसङ्घट्टितः पुनः  ॥  २८  ॥   

किमद्य शब्दो विरतः सदा १दीनगतिः पुरा  

कोणसङ्घट्टितःसङ्घटित इति यावत्। भेर्यादिवादनदण्डःकोणः। विरतःउपरतः। अत एवसदा दीनगतिः। पुरापुरस्तात्, अनुभूयत इति शेषः  ॥  २८  ॥   

पुरा अदीनगतिः शब्दः अद्य पुनः किमर्थं विरतःगो।  

१ ऽदीनगतिःङ।  

 ॥ २।७१।२८ ॥  ॥ २।७१।२९ ॥   

अनिष्टानि च पापानि पश्यामि विविधानि च  ॥  २९  ॥   

निमित्तान्यमनोज्ञानि तेन सीदति मे मनः।  

अनिष्टानिअनिष्टसूचकानि। पापानिअशुभसूचकानि। अमनोज्ञानिदर्शनमात्रेण दुःखकराणि  ॥  २९  ॥   

पापानिक्रूराणिगो।  

 ॥ २।७१।२९ ॥  ॥ २।७१।३० ॥   

सर्वथा कुशलं, सूत दुर्लभं मम बन्धुषु  ॥  ३०  ॥   

तथा ह्यसति सम्मोहे हृदयं सीदतीव मे।  

असत्यपि सम्मोहेतत्कारणे  ॥  ३०  ॥   

एवं भरते बहु व्याहरत्यपि सूतः कुतः प्रतिवचनं न ददातीत्याशङ्क्यत्वरया गच्छता भरतेनोपर्युपरि नूतनदृश्यानामपि त्वरया कथयितव्यत्वात् मध्ये सूतप्रतिवचनस्य नावसरःइति केचित् समादधते। परन्तु राजगृहात् मातुलीयरथेनैव भरतागमनात्, सारथिरपि मातुलदेशीयः, अत एव अपरिचितविषयः स्यादित्यपि स्मरणीयमत्र। ३३ श्लोके ऽसूतमश्वपतेःऽ इति स्पष्टमेवोच्यते। दूतास्तु भरताह्वानायागताः, अश्वेनैवागच्छन् न तु रथेन  ॥   

 ॥ २।७१।३० ॥  ॥ २।७१।३१ ॥   

विषण्णः श्रान्तहृदयः त्रस्तः १स लुलितेन्द्रियः  ॥  ३१  ॥   

भरतः प्रविवेशाशु पुरीमिक्ष्वाकुपालिताम्।  

विषण्णःदीनः। श्रान्तहृदयःखिन्नचित्तः। लुलितंक्षुभितम्  ॥  ३१  ॥   

१सङ्कुलितेङ।  

 ॥ २।७१।३१ ॥  ॥ २।७१।३२ ॥   

द्वारेण वैजयन्तेन प्राविशच्छ्रान्तवाहनः  ॥  ३२  ॥   

द्वास्स्थैरुत्थाय विजयं पृष्टस्तैः सहितो ययौ।  

वैजयन्तेनइन्द्रप्रासादतुल्यप्रासादवता द्वारेणोपलक्षिताम्। विजयं पृष्टःकृतविजयप्रश्नः  ॥  ३२  ॥   

वैजयन्तेनवैजयन्ताख्येन नगरपश्चिमद्वारेणगो। राजगृहद्वाराणां प्रत्येकं नामनिर्देशः सम्प्रदायागतः। भरतस्य पश्चिमदिग्देशादागतत्वेन पश्चिमद्वारेणेत्युक्तम् ॥   

बहुवर्षानन्तरमागतत्वात्, सङ्कटकाले आगतत्वात्, युवराजत्वाच्च द्वास्स्थैः एवं करणम् ॥   

 ॥ २।७१।३२ ॥  ॥ २।७१।३३ ॥   

स त्वनेकाग्रहृदयः द्वास्स्थं प्रत्यर्च्यं तं जनम्  ॥  ३३  ॥   

सूतमश्वपतेः क्लान्तं अब्रवीत्तत्र राघवः।  

अनेकाग्रहृदयःअस्वस्थचित्तः। द्वास्स्थं जनंदौवारिकम्। प्रत्यर्च्यसोपचारं निवर्त्य। अश्वपतेःकेकयस्य। तत्रतदा  ॥  ३३  ॥   

एतेन जनसम्मर्दासहिष्णुत्वमुच्यते।  

 ॥ २।७१।३३ ॥  ॥ २।७१।३४ ॥   

किमहं त्वरयाऽऽनीतः १कारणानि विनाऽनघ  ॥  ३४  ॥   

अशुभाशङ्कि हृदयं शीलं च पततीव मे।  

आनीत इति। वसिष्ठप्रेरितामात्यैरिति शेषः। कारणानि विनेति। आह्वानकारणोक्तिं विनेत्यर्थः। अत एव मे हृदयंअशुभाशङ्कि। शीलंधैर्यादिस्वभावः। पततिगलति  ॥  ३४  ॥   

१कारणेनङ।  

 ॥ २।७१।३४ ॥  ॥ २।७१।३५ ॥   

श्रुतो नो यादृशाः पूर्वं नृपतीनां विनाशने  ॥  ३५  ॥   

आकारांस्तानहं सर्वान् इह पश्यामि, सारथे  

श्रुता इति। कथास्विति शेषः  ॥  ३५  ॥   

 ॥ २।७१।३५ ॥  ॥ २।७१।३६३८ ॥   

सम्मार्जनविहीनानि परुषाण्युपलक्षये  ॥  ३६  ॥   

असंयतकवाटानि श्रीविहीनानि सर्वशः।  

बलिकर्मविहीनानि धूपसम्मोदनेन च  ॥  ३७  ॥   

१अनासीनकुटुम्बानि प्रभाहीनजनानि च।  

अलक्ष्मीकानि पश्यामि कुटुम्बिभवनान्यहम्  ॥  ३८  ॥   

सम्मार्जनविहीनानीत्यादिकं कुटुम्बिभवनविशेषणम्। असंयतकवाटानि, अनासीनकुटुम्बानीति वक्ष्यमाणत्वात् द्वारसंयन्तारो न सन्ति। धूपसम्मोदनेनपरिमलेन च विहीनानीत्यनुकर्षः। प्रभाहीनेति। शोभाहीनेति यावत्। अलक्ष्मीकानीति, विचित्रध्वजतोरणाद्यभावात्  ॥   

अनाशितकुटुम्बानिअभोजितकुटुम्बानिगो।  

१अनाशितङ।  

 ॥ २।७१।३६३८ ॥  ॥ २।७१।३९ ॥   

अपेतमाल्यशोभान्यप्यसम्मृष्टाजिराणि च।  

देवागाराणि शून्यानि च चाभान्ति यथापुरम्  ॥  ३९  ॥   

अजिरं अङ्गणं चत्वराजिरेऽ  ॥  ३९  ॥   

 ॥ २।७१।३९ ॥  ॥ २।७१।४० ॥   

देवतार्चाः १प्रवद्धाश्च २यज्ञगोष्ठ्यस्तथाविधाः।  

माल्यापणेषु राजन्ते नाद्य पण्यानि वा तथा  ॥  ४०  ॥   

देवतार्चाःदेवताप्रतिमाः, अर्चा पूजाप्रतिमयोःऽ इति वैजयन्ती, प्रविद्धाःनिरस्तपूजनाः। तथा यज्ञगोष्ठ्यःदेवालयवर्तितत्तद्देवतायागशालाः प्रविद्धाः। माल्यापणाःमाल्यविक्रयापणाः  ॥  ४०  ॥   

१प्रतिष्ठाश्चप्रसिद्धाश्चप्रवृद्धाश्चङ।  

२यज्ञगोष्टाङ।  

 ॥ २।७१।४० ॥  ॥ २।७१।४१ ॥   

दृश्यन्ते वणिजोऽप्यद्य न यथापूर्वमत्र वै।  

ध्यानसंविग्नहृदयाः नष्टव्यापारयन्त्रिताः १  ॥  ४१  ॥   

अत्रआपणे। नष्टव्यापाराः, अत एव यन्त्रिताःसङ्कुचितापणाः, यत्रि सङ्कोचे, तस्मान्निष्ठा  ॥  ४१  ॥   

चिन्ताऽऽसक्तहृदयाः, अत एव नष्टव्यापारयन्त्रिताः  

१एतदनन्तरंदेवायतनचैत्येषु दीनाः पक्षिगणास्तथाइत्यधिकंङ।झ।।  

 ॥ २।७१।४१ ॥  ॥ २।७१।४२ ॥   

मलिनं चाश्रुपूर्णाक्षं दीनं ध्यानतरं कृशम्।  

सस्त्रीपुंसं च पश्यामि जनमुत्कण्ठितं पुरे १  ॥  ४२  ॥   

मलिनंमलिनत्वादिगुणकं, स्त्रीपुंसविशेषणम्। स्त्रीपुंसं, अच्प्रत्ययान्तो निपातः  ॥  ४२  ॥   

१एतदनन्तरंइत्येवमुक्त्वा भरतः सूतं तं दीनमानसः। तान्यरिष्टान्ययोध्यायां प्रेक्ष्य राजगृहं ययौइत्यधिकंङ।झ।  

 ॥ २।७१।४२ ॥  ॥ २।७१।४३ ॥   

तां शून्यशृङ्गाटकवेश्मरथ्यां  

रजोरुणद्वारकपाटयन्त्राम्।  

दृष्ट्वा पुरीमिन्द्रपुरप्रकाशां  

दुःखेन सम्पूर्णतरो बभूव  ॥  ४३  ॥   

शृङ्गाटकंचतुष्पथम्। रजोऽरुणानिरजोधूसराणि द्वारकवाटानि, द्वारयन्त्राणि च तथा  ॥  ४३  ॥   

जनानां सर्वप्रवृत्तिष्वौदासीन्यादेवम्।  

पूर्वं इन्द्रपुरीवत् प्रकाशां दृष्ट्वा स्थितः, इदानीं शून्यशृङ्गाटकादिविशेषणवतीं पुरीं दृष्ट्वा दुःखेन सम्पूर्णतरो बभूव।  

 ॥ २।७१।४३ ॥  ॥ २।७१।४४ ॥   

बहूनि पश्यन् मनसोऽप्रियाणि  

यान्यन्यदा नास्य पुरे बभूवुः।  

अवाक्छिरा दीनमना नहृष्टः  

पितुर्महात्मा प्रविवेश वेश्म  ॥  ४४  ॥   

इत्यार्षे श्रीमद्रामायणे वाल्मीकीये अयोध्याकाण्डे एकसप्ततितमः सर्गः  

यान्यन्यदेति। राजसुखजीवन इत्यर्थः। अस्य पुर इति। राज्ञः पुर इत्यर्थः। भाव(४४)मानः सर्गः  ॥ ४४ ॥   

इति श्रीमद्रामायणामृतकतकटीकायां अयोध्याकाण्डे एकसप्ततितमः सर्गः  

नञ्समानार्थकमव्ययमिदम् ॥   

 ॥ २।७१।४४ ॥   

