+++
title = "०२५"

+++
पञ्चविंशः सर्गः  

\[कौसल्यास्वस्त्ययनम्\] ॥ २।२५।१ ॥   

साऽपनीय १समायासमुपस्पृश्य जलं २शुचिः।  

चकार माता रामस्य मङ्गलानि मनस्विनी  ॥  १ ॥   

स्वस्त्ययनाभिकाङ्क्षिणी बभूवऽ इत्युक्तम्। तामेव काङ्क्षां कौसल्या पूरयतिसाऽपनीयेत्यादि। समायासःशोकः। मङ्गलानिमङ्गलवचनानि  ॥  १  ॥   

१तमायासङ। च।  

२शुचिङ। च  

 ॥ २।२५।१ ॥  ॥ २।२५।२ ॥   

न १शक्यसे वारयितुं गच्छेदानीं, रघूत्तम  

शीघ्रं च विनिवर्तस्व वर्तस्व च सतां २क्रमे  ॥  २  ॥   

क्रम्यत इति क्रमःमार्गः  ॥  २  ॥   

१शक्यतेङ। च।  

२पथिङ।  

 ॥ २।२५।२ ॥  ॥ २।२५।३४ ॥   

यं पालयसि धर्मं त्वं १प्रीत्या च नियमेन च।  

स वै, राघवशार्दूल धर्मस्त्वामभिरक्षतु  ॥  ३  ॥   

येभ्यः प्रणमसे, पुत्र २चैत्येष्वायतनेषु च।  

ते च त्वामभिरक्षन्तु वने सह महर्षिभिः  ॥  ४  ॥   

ते चेति। देवा इति शेषः  ॥  ४  ॥   

१धृत्याङ।  

चैत्येषुचतुष्पथेषुअग्निशालासु वा। स्थण्डिलानिदेवपूजास्थलानिगो।  

२देवेष्वाङ। च।  

 ॥ २।२५।३४ ॥  ॥ २।२५।५७ ॥   

यानि दत्तानि तेऽस्त्राणि विश्वामित्रेण धामता।  

तानि त्वामभिरक्षन्तु गुणैस्समुदितं सदा  ॥  ५  ॥   

पितृशुश्रूषया, पुत्र मातृशुश्रूषया तथा।  

सत्येन च, महाबाहो चिरं जीवाभिरक्षितः  ॥  ६  ॥   

समित्कुशपवित्राणि वेद्यश्चायतनानि च।  

स्थण्डिलानि १ विचित्राणि शैला वृक्षाः क्षुपा ह्रदाः  ॥  ७  ॥   

पतङ्गाः पन्नगास्सिंहाः त्वां रक्षन्तु, नरोत्तम  

समित्कुशादौ तदधिष्ठात्र्यो देवता उपलक्ष्यन्ते। क्षुपाःह्रस्वशाखास्तरवः  ॥  ७  ॥   

१च विप्राणांङ।  

 ॥ २।२५।५७ ॥  ॥ २।२५।८ ॥   

स्वस्ति साध्याश्च विश्वे च मरुतश्च महर्षयः।  

स्वस्ति धाता विधाता च स्वस्ति पूषा भगोऽप्यमा  ॥  ८  ॥   

स्वस्तिकुर्वन्त्वित्यग्रेण सम्बन्धः। धाताआधार १ धर्मप्रधानो भगवान्विराड्विष्णुः। विधातास्रष्टा, स एव सर्गविधायकः प्राजापत्यात्मा। पूषा भगोऽर्यमेति रेवत्यादिनक्षत्राधिष्ठातृदेवताः  ॥  ८  ॥   

विश्वेविश्वदेवाः।  

धातेत्यादौ तु करोतुऽ इति एकवचनान्ततया विपरिणामः।साध्यःदेवताविशेषाः  

१कर्मघ।  

पूषादिशब्दाः द्वादशसंख्याकादित्यावान्तरभेदवाचकाःगो।  

 ॥ २।२५।८ ॥  ॥ २।२५।९१० ॥   

लोकपालाश्च ते सर्वे वासवप्रमुखास्तथा।  

ऋतवश्चैव पक्षाश्च मासाः संवत्सराः क्षपाः  ॥  ९  ॥   

दिनानि च मुहूर्ताश्च स्वस्ति कुर्वन्तु ते सदा।  

१स्मृतिर्धृतिश्च धर्मश्च पातु त्वां, पुत्र सर्वतः  ॥  १०  ॥   

स्मृतिधृतीध्यानसमाधिलक्षणयोगौ  ॥  १०  ॥   

१श्रुतिः स्मृतिश्चङ। च।  

 ॥ २।२५।९१० ॥  ॥ २।२५।१११४ ॥   

स्कन्दश्च भगवान् देवः १सोमश्च सबृहस्पतिः।  

सप्तर्षयो नारदश्च ते त्वां रक्षन्तु सर्वतः  ॥  ११  ॥   

याश्चापि सर्वतः सिद्धाः दिशश्च सदिगीश्वराः।  

स्तुता मया वने तस्मिन् पान्तु त्वां, पुत्र नित्यशः  ॥  १२  ॥   

शैलास्सर्वे समुद्राश्च राजा वरुण एव च।  

द्यौरन्तरिक्षं पृथिवी २नद्यस्सर्वास्तथैव च  ॥  १३  ॥   

नक्षत्राणि च सर्वाणि ग्रहाश्च ३सहदेवताः।  

अहोरात्रे तथा सन्ध्ये पान्तु त्वां वनमाश्रितम्  ॥  १४  ॥   

ग्रहाःकुजादयः। ४सहदेवताःतत्तदधिदेवतासहिताः  ॥  १४  ॥   

१सोमश्चेन्द्रो बृहङ।  

२वायुश्च सचराचरःङ।  

३ग्रहदेवताःङ।  

४शुभदेवताःघ।  

 ॥ २।२५।१११४ ॥  ॥ २।२५।१५ ॥   

ऋतवश्चैव षट् पुण्या मासास्संवत्सरास्तथा।  

कलाश्च काष्ठाश्च तथा तव शर्म दिशन्तु ते  ॥  १५  ॥   

ऋतवश्चैवेत्यादौ पुनः ऋत्वाद्यधिदेवताग्रहणमिति न दोषः ॥   

पुनरुक्तिरत्र पुत्रप्रेमपारवश्यान्न दोषायति।  

 ॥ २।२५।१५ ॥  ॥ २।२५।१६१७ ॥   

महावने विचरतो मुनिवेषस्य धीमतः।  

तवादित्याश्च दैत्याश्च भवन्तु सुखदास्सदा  ॥  १६  ॥   

राक्षसानां पिशाचानां १रौद्राणां क्रूरकर्मणाम्।  

क्रव्यादानां च सर्वेषां मा भूत्, पुत्रक ते भयम्  ॥  १७  ॥   

सर्वेषामिति। सर्वेभ्य इति यावत्  ॥  १७  ॥   

१दैत्यानांङ।  

सर्वक्रव्यादसम्बन्धिभयंसम्बन्धसामान्ये षष्ठीति।, गो।  

 ॥ २।२५।१६१७ ॥  ॥ २।२५।१८ ॥   

प्लवगा वृश्चिका दंशा मशकाश्चैव कानने।  

सरीसृपाश्च कीटाश्च मा भूवन् १भवने तव  ॥  १८  ॥   

प्लवगाःवानराः। दंशाःवनमक्षिकाः। तव भवनेगृहे। मा भूवन्मा स्तु  ॥  १८  ॥   

गहनेवने तव पीडाकरा मा भूवन्नित्यर्थः।  

१गहने वनेङ।  

 ॥ २।२५।१८ ॥  ॥ २।२५।१९ ॥   

महाद्विपाश्च सिंहाश्च व्याघ्रा ऋक्षाश्च दंष्ट्रिणः।  

महिषाः शृङ्गिणो रौद्रा न ते द्रुह्यन्तु, पुत्रक  ॥  १९  ॥   

ऋक्षाःभल्लूकाः। न ते द्रुह्यन्तु, क्रुधद्रुहऽ इत्यादिना चतुर्थी ॥   

 ॥ २।२५।१९ ॥  ॥ २।२५।२०२१ ॥   

नृमांसभोजना रौद्रा ये चान्ये सत्त्वजातयः।  

मा च त्वां हिंसिषुः पुत्र मया सम्पूजितास्त्विह  ॥  २०  ॥   

आगमास्ते शिवास्सन्तु सिध्यन्तु च पराक्रमाः।  

१ सर्वसम्पत्तयो, राम स्वस्तिमान् गच्छ, पुत्रक  ॥  २१  ॥   

गम्यन्त इति गमाः। आगमाःसर्वे मार्गा इत्यर्थः। सर्वसम्पत्तयःवनवासापेक्षिताः फलमूलादयः। सन्त्विति शेषः  ॥  २१  ॥   

सत्वजातयःक्रूरजन्तवःगो। सर्वजातियाःऽ सर्वजातीया इत्यर्थःति।  

शीघ्रमेव पुनरावृत्तिर्भवत्वित्यभिप्रायेण वा आगमाःऽ इत्युक्तम्।  

१सर्वसम्पत्तयेङ।  

 ॥ २।२५।२०२१ ॥  ॥ २।२५।२२२३ ॥   

स्वस्ति ते त्वान्तरिक्षेभ्यः पार्थिवेभ्यः पुनः पुनः।  

सर्वेभ्यश्चैव देवेभ्यो ये च ते परिपन्थिनः  ॥  २२  ॥   

१गुरुस्सोमश्च सूर्यश्च धनदोऽथ यमस्तथा।  

पान्तु त्वामर्चिताः, राम दण्डकारण्यवासिनम्  ॥  २३  ॥   

पृथिव्यां भवाः पार्थिवाः। देवेभ्यस्सकाशात्ते स्वस्त्यस्त्विति योजना। ये च ते परिपन्थिनः तेभ्यः सोमादयः पान्तु  ॥  २३  ॥   

आन्तरिक्षेभ्यःअशन्यादिभ्यः पार्थिवेभ्यःभूकम्पादिभ्यः इति वाऽर्थः  

१शुक्रः, शक्रःङ।  

 ॥ २।२५।२२२३ ॥  ॥ २।२५।२४ ॥   

अग्निर्वायुस्तथा धूमो मन्त्राश्चर्षिमुखाच्च्युताः।  

उपस्पर्शनकाले तु पान्तु त्वां, रघुनन्दन  ॥  २४  ॥   

ऋषिमुखाच्च्युताःनिर्गताः, त्वया गृहीताश्चेति शेषः  ॥  २४  ॥   

 ॥ २।२५।२४ ॥  ॥ २।२५।२५२८ ॥   

सर्वलोकप्रभुर्ब्रह्मा भूतभर्ता तथर्षयः।  

ये च शेषास्सुरास्ते त्वां रक्षन्तु वनवासिनम्  ॥  २५  ॥   

इति माल्यैस्सुरगणान् गन्धैश्चापि यशस्विनी।  

स्तुतिभिश्चा १ नुकूलाभिरानर्चायतलोचना  ॥  २६  ॥   

ज्वलनं २ समुपादाय ब्राह्मणेन महात्मना।  

हावयामास विधिना राममङ्गलकारणात्  ॥  २७  ॥   

घृतं श्वेतानि माल्यानि ३ समिधः श्वेतसर्षपान्।  

उपसम्पादयामास कौसल्या परमाङ्गना  ॥  २८  ॥   

उपसम्पादयामासेति। होमायेति शेषः  ॥  २८  ॥   

भूतकर्तृब्रह्मति।  

१नुरूपाभिङ।  

२समुपाधायङ।  

३समिधश्चैवङ।  

 ॥ २।२५।२५२८ ॥  ॥ २।२५।२९ ॥   

उपाध्यायः स विधिना हुत्वा शान्तिमनामयम्।  

हुतहव्यावशेषेण बाह्यं बलिमकल्पयत्  ॥  २९  ॥   

अनामयंआरोग्यं, उद्दिश्येति शेषः। बाह्यंहोमस्थानाद्बहिर्भवम्  ॥  २९  ॥   

 ॥ २।२५।२९ ॥  ॥ २।२५।३० ॥   

मधु दध्यक्षतघृतैः स्वस्तिवाच्यं द्विजांस्ततः।  

वाचयामास रामस्य वनेस्वस्त्ययनक्रियाम्  ॥  ३०  ॥   

मध्वित्यादि। स्वस्तिवाच्यंस्वस्तिवाचनमुद्दिश्य। द्विजान् मध्वादिभिरुपलक्षितान् कृत्वा रामस्य वने स्वस्त्यस्त्वित्येवं वनेस्वस्त्ययनक्रियां वाचयामासप्रार्थयामासेति कर्तरि लिट्  ॥  ३०  ॥   

स्वस्तिवाच्यंऽ पुण्याहं वाचयित्वेत्यर्थःगो।  

 ॥ २।२५।३० ॥  ॥ २।२५।३१३७ ॥   

ततस्तस्मै द्विजेन्द्राय राममाता यशस्विनी।  

दक्षिणां प्रददौ काम्यां राघवं चेदमब्रवीत्  ॥  ३१  ॥   

यन्मङ्गलं सहस्राक्षे सर्वदेवनमस्कृते।  

वृत्रनाशे समभवत्तत्ते भवतु मङ्गलम्  ॥  ३२  ॥   

यन्मङ्गलं सुपर्णस्य विनताऽकल्पयत्पुरा।  

अमृतं प्रार्थयानस्य तत्ते भवतु मङ्गलम्  ॥  ३३  ॥   

अमृतोत्पादने दैत्यान् घ्नतो वज्रधरस्य यत्।  

अदितिर्मङ्गलं प्रादात् तत्ते भवतु मङ्गलम्  ॥  ३४  ॥   

त्रीन् विक्रमान् प्रक्रमतो विष्णोरमिततेजसः।  

यदासन्मङ्गलं, राम तत्ते भवतु मङ्गलम्  ॥  ३५  ॥   

ऋतवस्सागरा द्वीपा वेदालोका दिशश्च ते।  

मङ्गलानि, महाबाहो दिशन्तु १शुभमङ्गलाः  ॥  ३६  ॥   

इति पुत्रस्य २शेषाश्च कृत्वा शिरसि भामिनी।  

गन्धैश्चापि समालभ्य राममायतलोचना  ॥  ३७  ॥   

शेषा इत्यक्षतानाम। समालभ्य समालम्भो विलेपनम्ऽ  ॥   

मङ्गलानामपि मङ्गलाःगो।  

१शुभमङ्गलङ।  

२शेषांश्चझ  

 ॥ २।२५।३१३७ ॥  ॥ २।२५।३८ ॥   

ओषाधिं चापि सिद्धार्थां विशल्यकरणीं शुभाम्।  

चकार रक्षां कौसल्या मन्त्रैरभिजजाप च  ॥  ३८  ॥   

विशल्यकरणीं अन्वर्थनामिकां सिद्धार्थांदृष्टप्रत्ययिकां ओषधिंमूलिकां गुलिकीकृत्य शुभां रक्षां चकार। तां मन्त्रैरभिमन्त्र्य जजाप च  ॥  ३८  ॥   

ओषधींओषधीःङ।  

 ॥ २।२५।३८ ॥  ॥ २।२५।३९ ॥   

१उवाचाभिप्रहृष्टेव सा दुःखवशवर्तिनी।  

वाङ्मात्रेण न भावेन वाचासंसज्जमानया  ॥  ३९  ॥   

अभिप्रहृष्टेवेति। प्रस्थानस्य कार्यवशादेव केवलमनुमन्तव्यता। हर्षापारमार्थ्यद्योती इवशब्दः। तदेव प्रदर्श्यतेवाङ्मात्रेणेत्यादि। असंसज्जमानयाआन्तरखेदगद्गदयेति यावत्  ॥  ३९  ॥   

उवाचापिमन्त्रानिति शेषःति  

१उवाचापिङ। च।  

 ॥ २।२५।३९ ॥  ॥ २।२५।४०४४ ॥   

आनम्य मूर्ध्नि चाघ्राय परिष्वज्य यशस्विनी।  

अवदत् पुत्र १ मिष्टार्थो गच्छ, राम यथासुखम्  ॥  ५०  ॥   

अरोगं सर्वसिद्धार्थमयोध्यां पुनरागतम्।  

पश्यामि त्वां सुखं, वत्स सुस्थितं राजवर्त्मनि  ॥  ४१  ॥   

प्रणष्टदुःखसङ्कल्पा हर्षविद्योतितानना।  

द्रक्ष्यामि त्वां वनात्प्राप्तं पूर्णचन्द्रमिवोदितम्  ॥  ४२  ॥   

भद्रासनगतं, राम वनवासादिहागतम्।  

द्रक्ष्यामि च पुनस्त्वां तु तीर्णवन्तं पितुर्वचः  ॥  ४३  ॥   

मङ्गलैरुपसम्पन्नो वनवासादिहागतः।  

वध्वा मम च नित्यं त्वं कामान् २ संवर्ध याहि, भो  ॥  ४४  ॥   

मङ्गलैःराजोचितवस्त्राभरणादिभिः। वध्वाःसीतायाः। संवर्धवर्धयेति यावत्। याहिगच्छ। भो इति निपातरूपमामन्त्रणार्थकम्  ॥  ४४  ॥   

केन प्रकारेणोवाचेत्यत्राहआनम्येति आनम्यआनमय्यगो  

१सिद्धार्थोङ।  

२संवर्धय भो, संवर्धयत्व भोङ।  

 ॥ २।२५।४०४४ ॥  ॥ २।२५।४५४७ ॥   

मयार्चिता १देवगणाः शिवादयो  

महर्षयो भूतमहासुरोरगाः।  

अभिप्रयातस्य वनं चिराय ते  

हितानि २काङ्क्षन्तु दिशश्च, राघव  ॥  ४५  ॥   

इतीव चाश्रुप्रतिपूर्णलोचना  

समाप्य च स्वस्त्ययनं यथाविधि।  

प्रदक्षिणं चैव चकार राघवं  

पुनःपुनश्चापि ३निरीक्ष्य सस्वजे  ॥  ४६  ॥   

तथा तु देव्या स कृतप्रदक्षिणः  

निपीड्य मातुश्चरणौ पुनः पुनः।  

जगाम सीतानिलयं महायशाः  

स राघवः प्रज्वलितः ४स्वया श्रिया  ॥  ४७  ॥   

इत्यार्षे श्रीमद्रामायणे वाल्मीकीये अयोध्याकाण्डे पञ्चविंशः सर्गः  

प्रदक्षिणं चकारेति। रक्षार्थमेव तत् पुत्रस्य। देव्याःमातुश्चरणौ पुनःपुनर्निपीश्डअभिवाद्य। तव (४६) (?) मानः सर्गः  ॥  ४७  ॥   

इति श्रीमद्रामायणामृतकतकटीकायां अयोध्याकाण्डे पञ्चविंशस्सर्गः  

१भूतगणास्सुरोरगाःङ।  

२कुर्वन्तुऽ ङ।  

३निपीड्यङ।  

४त्रयाङ।  

 ॥ २।२५।४५४७ ॥   

