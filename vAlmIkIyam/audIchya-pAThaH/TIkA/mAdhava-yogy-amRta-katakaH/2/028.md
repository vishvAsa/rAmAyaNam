+++
title = "०२८"

+++
अष्टाविंशस्सर्गः  

\[वनवासदुःखप्रतिबोधनम्\] ॥ २।२८।१ ॥   

एवं ब्रुवन्तीं सीतां तु १ धर्मज्ञो धर्मवत्सलः।  

न नेतुं कुरुते बुद्धिं वने दुःखानि चिन्तयन्  ॥  १  ॥   

निवर्तनाय बहुदुःखोपाधिमाहेत्युक्तं, तदेव प्रपञ्च्यतेएवमित्यादि  ॥  १  ॥   

१धर्मज्ञांङ।  

 ॥ २।२८।१ ॥  ॥ २।२८।२३ ॥   

सान्त्वयित्वा पुनस्तां तु बाष्पदूषितलोचनाम्।  

१निवर्तनार्थे धर्मात्मा वाक्यमेतदुवाच ह  ॥  २  ॥   

सीते महाकुलीनाऽसि धर्मे च निरता सदा।  

इहाचर स्वधर्मं त्वं २मा यथामनसस्सुखम्  ॥  ३  ॥   

महाकुलीनत्वादिवादः स्ववाक्यपरिग्रहप्रयोजनः। स्वधर्मंस्वकुलधर्मं इहैव स्थित्वा यथा मनसः सुखं भवतिस्वशक्त्यनुसारेणेति यावत्, मामदागमनमुद्दिश्याचर। यथा मनसस्सुखं माचरेति शिक्षात्मनापि सुशकयोजनोऽयं ग्रन्थः। अथापि नास्मि सम्प्रति वक्तव्याऽ इति सीतयोक्तत्वाच्छिक्षार्थ उपेक्ष्यते  ॥  ३  ॥   

१निवर्तनार्थङ।  

२मेङ।  

यथा मे मम मनसस्सुखं भवति तथाचरति। मनसो यथा सुखं भवति तथा मा चरेत्यर्थःगो।  

 ॥ २।२८।२३ ॥  ॥ २।२८।४ ॥   

सीते यथा त्वां वक्ष्यामि तथा कार्यं त्वयाऽबले  

वने दोषा हि बहवो वदतस्तान्निबोध मे  ॥  ४  ॥   

तानिति। दोषानिति यावत्  ॥  ४  ॥   

वसतःङ। वसतः पुरुषस्येत्यर्थः।  

 ॥ २।२८।४ ॥  ॥ २।२८।५ ॥   

सीते विमुच्यतामेषा वनवासकृता मतिः।  

बहुदोषं हि कान्तारं वनमित्यभिधीयते  ॥  ५  ॥   

कान्तारंदुर्गमं वनं हियस्मात् बहुदोषमित्यभिधीयते  ॥  ५  ॥   

 ॥ २।२८।५ ॥  ॥ २।२८।६ ॥   

हितबुध्या खलु वचो मयैतदभिधीयते।  

सदा सुखं न जानामि दुःखमेव सदा वनम्  ॥  ६  ॥   

हितबुध्याऽभिधीयत इति। न तु त्वद्भरणादिप्रयासोपाधिनेत्यर्थः। सदासर्वकालेऽपि सुखं नास्तीति जानामिनिश्चिनोमि  ॥   

सुखंसुखदं न भवति, दुःखदमेवति।  

 ॥ २।२८।६ ॥  ॥ २।२८।७ ॥   

गिरिनिर्झरसम्भूता गिरि १ निर्दरवासिनाम्।  

सिंहानां निनदा २दुःखाः श्रोतुं दुःखमतो वनम्  ॥  ७  ॥   

३निर्झरशब्दो गिरिनिर्झरगिरिदरीवाचकः। गिरिनिर्दरसम्भूताःगिरिनिर्झरसम्भूताः निनदाः तथा गिरिनिर्दरवासिनांगिरिदरीवासिनां निनदाश्च श्रोतुं दुःखं यतः अतो वनंवनवासः दुःखमेव  ॥  ७  ॥   

गिरिनिर्झराःगिरिनद्यः। तन्निनदैः सम्भूताःप्रभूताः गिरिनिर्दरवासिनां सिंहानां निनदाःति।  

१कन्दरङ।  

२घोरःङ।  

३निर्दरक।  

 ॥ २।२८।७ ॥  ॥ २।२८।८ ॥   

क्रीडमानाश्च विस्रब्धा मत्ताश्शून्ये महामृगाः।  

दृष्ट्वा समभिवर्तन्ते, सीते दुःखमतो वनम्  ॥  ८  ॥   

विस्रब्धाःनिश्शङ्का इति यावत्। शून्येनिर्मानुषे। दृष्ट्वा त्वां समभिवर्तन्तेअभिमुखमागच्छन्ति  ॥  ८  ॥   

शून्येनिर्मानुषे वने विस्रब्धाःनिरुपद्रवत्वात्, अत एव क्रीडमानाः मत्ताश्च महामृगाः अदृष्टपूर्वमनुष्यदर्शनेन सम्भ्रान्ता अभिमुखं पतेयुरिति भावः।  

 ॥ २।२८।८ ॥  ॥ २।२८।९ ॥   

सग्रहास्सरितश्चैव पङ्कवत्यश्च दुस्तराः।  

मत्तैरपि गजैर्नित्यमतो दुःखतरं वम्  ॥  ९  ॥   

गजैरपि दुस्तरा इति योजना  ॥  ९  ॥   

 ॥ २।२८।९ ॥  ॥ २।२८।१० ॥   

लताकण्टकसङ्कीर्णाः कृकवाकूपनादिताः।  

निरपाश्च १सुदुःखाश्च मार्गा दुःखमतो वनम्  ॥  १०  ॥   

कृकवाकुःवनकुक्कुटः। निरपाःनिर्गतोदकाः, ऋक्पूःऽ इत्यादिना अप् समासान्तः  ॥  १०  ॥   

१सुदुर्गाश्चङ।  

 ॥ २।२८।१० ॥  ॥ २।२८।११ ॥   

सुप्यते पर्णशय्यासु स्वयं भग्नासु भूतले।  

रात्रिषु श्रमखिन्नेव तस्माद्दुखतरं वनम्  ॥  ११  ॥   

स्वयं भग्नासुस्वयं पतितशीर्णपर्णकृतास्वित्यर्थः। श्रमखिन्नेनवह्निसमित्कुशपुष्पफलाद्याहरणश्रमखिन्नेन मया उक्तशय्यायां सुप्यते। आगते त्वयापि तत्र स्वपितव्यम्। अतःदुःखेत्यादि  ॥  ११  ॥   

स्वयं भग्नासुन तु किसलयनिर्मितं शयनमिति भावः।  

 ॥ २।२८।११ ॥  ॥ २।२८।१२ ॥   

अहोरात्रं च सन्तोषः कर्तव्यो नियतात्मना।  

फलैर्वृक्षावपतितैः, सीते दुःखमतो वनम्  ॥  १२  ॥   

वृक्षावपतितैःवृक्षात्स्वयमेव पतितैः फलैरेव केवलं सन्तोषः कर्तव्यः  ॥  १२  ॥   

 ॥ २।२८।१२ ॥  ॥ २।२८।१३ ॥   

उपवासश्च कर्तव्यो यथाप्राणेन, मैथिलि  

जटाभारश्च कर्तव्यो वल्कलाम्बर १ धारिणा  ॥  १३  ॥   

यथाप्राणेनयथाबलानुसारेण  ॥  १३  ॥   

केशसंस्कारोपयोगितैलाद्यभावादिति भावः।  

१धारणम्ङ।  

 ॥ २।२८।१३ ॥  ॥ २।२८।१४१५ ॥   

देवतानां पितृ़णां च कर्तव्यं विधिपूर्वकम्।  

प्राप्तानामतिथीनां च नित्यशः प्रतिपूजनम्  ॥  १४  ॥   

कार्यस्त्रिरभिषेकश्च काले काले च नित्यशः।  

चरतां नियमेनैव तस्माद्दुःखतरं वनम्  ॥  १५  ॥   

नियमेनैव चरतामिति। कालक्षेपं कुर्वतामित्यर्थः  ॥  १५  ॥   

यद्यपि नगरेऽपि देवतादिकार्यं निर्वर्तनीयमेव परन्तु वने तावत्सामग्रीसम्पादनक्लेशः अत्र विवक्षितः।  

काले कालेत्रिकालेष्वपि। अत्रापि नगरापेक्षया विशेषे हेतुमाहचरतां नियमेनेति।  

 ॥ २।२८।१४१५ ॥  ॥ २।२८।१६ ॥   

उपहारश्च कर्तव्यः कुसुमैः स्वयमाहृतैः।  

आर्षेण विधिना वेद्यां, बाले दुःखमतो वनम्  ॥  १६  ॥   

आर्षेण विधिनेति। न तु पौरजानपदपदार्थोपेतविधिनेत्यर्थः  ॥   

उपहारःबलिःगो।  

 ॥ २।२८।१६ ॥  ॥ २।२८।१७ ॥   

यथालब्धेन सन्तोषः कर्तव्यस्तेन, मैथिलि  

यताहारैर्वनचरैर्नित्यं दुःखमतो वनम्  ॥  १७  ॥   

तेनेति। वन्यपदार्थेनेति यावत्  ॥  १७  ॥   

यथालब्धेनयावल्लब्धेनगो।  

 ॥ २।२८।१७ ॥  ॥ २।२८।१८ ॥   

अतीव वातास्तिमिरं बुभुक्षा चास्ति नित्यशः।  

भयानि च महान्त्यत्र ततो दुःखतरं वनम्  ॥  १८  ॥   

तिमिरमिति। रात्रिष्विति शेषः  ॥  १८  ॥   

तिमिरंअतिनिबिडत्वात् मध्याह्नेऽपि। बुभुक्षाअपरिचिताहारसेवया।  

 ॥ २।२८।१८ ॥  ॥ २।२८।१९ ॥   

 ॥ २।२८।२० ॥   

सरीसृपाश्च बहवो बहुरूपाश्च, भामिनि  

चरन्ति पथि ते दर्पात्ततो दुःखतरं वनम्  ॥  १९  ॥   

नदीनिलयनास्सर्पा नदीकुटिलगामिनः।  

निष्ठन्त्यावृत्त्य पन्थानं ततो दुःखतरं वनम्  ॥  २०  ॥   

नदीवत्कुटिलगामिनस्तथा  ॥  २०  ॥   

स्सर्वेङ।  

 ॥ २।२८।२० ॥   

 ॥ २।२८।१९ ॥  ॥ २।२८।२१ ॥   

पतङ्गा वृश्चिकाः कीटा दंशाश्च मशकैस्सह।  

बाधन्ते नित्यं, अबले सर्वं दुःखमतो वनम्  ॥  २१  ॥   

पतङ्गाःशलभाः  ॥  २१  ॥   

 ॥ २।२८।२१ ॥  ॥ २।२८।२२ ॥   

द्रुमाः कण्टकिनश्चैव कुशाः काशाश्च, भामिनि  

वने व्याकुलशाखाग्राः तेन दुःखतरं वनम्  ॥  २२  ॥   

व्याकुलशाखाः व्याकुलाग्राश्च तथा। उभयं क्रमात् द्रुमकुशविशेषणम्  ॥  २२  ॥   

कुशकाशयोश्शाखाः कुशकाशप्रणान्येवगो।  

 ॥ २।२८।२२ ॥  ॥ २।२८।२३ ॥   

 ॥ २।२८।२४ ॥   

कायक्लेशाश्च बहवो भयानि विविधानि च।  

अरण्यवासे वसतो दुःखमेव सदा वनम्  ॥  २३  ॥   

क्रोधलोभौ विमोक्तव्यौ कर्तव्या तपसे मतिः।  

न भेतव्यं च भेतव्ये नित्यं दुःखमतो वनम्  ॥  २४  ॥   

भेतव्येभेतव्यविषये। प्रागुक्तसर्पादिपदार्थविषय इत्यर्थः  ॥  २४  ॥   

क्रौधमोहौङ।  

 ॥ २।२८।२४ ॥   

 ॥ २।२८।२३ ॥  ॥ २।२८।२५ ॥   

तदलं ते वनं गत्वा क्षमं न हि वनं तव।  

विमृशन्निह पश्यामि बहुदोषमतो वनम्  ॥  २५  ॥   

वनं गत्वाऽलमिति। अलं खल्वोःऽ इति प्रतिषेधार्थालमुपपदे क्त्वा। वनं न गन्तव्यमित्यर्थः  ॥  २५  ॥   

 ॥ २।२८।२५ ॥  ॥ २।२८।२६ ॥   

वनं तु नेतुं न कृता मतिर्यदा  

बभूव रामेण तदा महात्मना।  

न तस्य सीता वचनं चकार तत्  

ततोऽब्रवीद्राममिदं सुदुःखिता  ॥  २६  ॥   

इत्यार्षे श्रीमद्रामायणे वाल्मीकीये अयोध्याकाण्डे अष्टाविंशः सर्गः  

तद्वचनं न चकार। वनाननुगमननियोगं नाङ्गीचकार, तत एव हेतोरिदमब्रवीत्। तरु (२६) मानः सर्गः  ॥  २६  ॥   

इति श्रीमद्रामायणामृतकतकटीकायां अयोध्याकाण्डे अष्टाविंशस्सर्गः  

 ॥ २।२८।२६ ॥   

