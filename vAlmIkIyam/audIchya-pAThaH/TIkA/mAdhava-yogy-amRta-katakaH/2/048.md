+++
title = "०४८"

+++
अष्टचत्वारिंशस्सर्गः  

\[पौरविलापः\] ॥ २।४८।१ ॥   

तेषामेवं विषण्णानां पीडितानामतीव च।  

बाष्पविप्लुतनेत्राणां सशोकानां मुमूर्षया  ॥  १  ॥   

अथ प्रतिनिवृत्तपौरजनस्य पुरे स्थित्वा शोचनम्तेषामित्यादि। मुमूर्षयामर्तुमिच्छयोपलक्षितानाम्  ॥  १  ॥   

तेषामित्यादिश्लोकद्वयमेकं वाक्यम्।  

 ॥ २।४८।१ ॥  ॥ २।४८।२ ॥   

अनुगम्य निवृत्तानां रामं नगरवासिनाम्।  

उद्गतानीव सत्त्वानि बभूवु रमनस्विनाम्  ॥  २  ॥   

सत्त्वानिअन्तःकरणानि। उद्गतानिउत्क्रान्तानीव बभूवुः, मृततुल्यतयाऽवस्थिता इत्यर्थः। अमनस्विनांदुर्मनस्कानींखिन्नानामिति यावत्  ॥  २  ॥   

अमनस्विनां धैर्यहीनानाम्गो।  

 ॥ २।४८।२ ॥  ॥ २।४८।३४ ॥   

स्वं स्वं निलयमागम्य पुत्रदारैस्समावृताः।  

अश्रूणि मुमुचुस्सर्वे बाष्पेण पिहिताननाः  ॥  ३  ॥   

न चाहृष्यन् न चामेदन् वणिजो न प्रसारयन्।  

न चाशोभन्त १ पण्यानि नापचन् गृहमेधिनः  ॥  ४  ॥   

न चामोदन्निति। नामोदन्तेति यावत्। न प्रसारयन्न प्रासारयन् इति यावत्। अत एव पण्यानि नाशोभन्तन दृष्टानीत्यर्थः  ॥  ४  ॥   

१ पुण्यानिङ।  

 ॥ २।४८।३४ ॥  ॥ २।४८।५६ ॥   

नष्टं दृष्टावा नाभ्यनन्दन् विपुलं वा धनागमम्।  

पुत्रं प्रथमजं लब्ध्वा जननी नाभ्यनन्दत  ॥  ५  ॥   

गृहे गृहे रुदन्त्यश्च भर्तारं गृहमागतम्।  

व्यगर्हयन्त दुःखार्ता वाग्भिः तोत्रैरिव द्विपान्  ॥  ६  ॥   

व्यगर्हयन्तेति। राममप्रतिनिवर्त्य किमर्थमागता यूयमित्येवमात्मना। तोत्रैरिति पदम्  ॥  ६  ॥   

 ॥ २।४८।५६ ॥  ॥ २।४८।७ ॥   

किन्नु तेषां १ गृहे कार्यं किं दारैः किं धनेन वा।  

पुत्रैर्वा किं सुखैर्वापि ये न पश्यन्ति राघवम्  ॥  ७  ॥   

रामं विसृज्य आगतानां तेषां युष्माकं गृहे किं नु कार्यम्? व्यर्थमेवागतमित्यर्थः। ये न पश्यन्तीति। ये भवन्तो न पश्यन्तीत्यर्थः। एवमन्तं स्त्रीणां गर्हावचनं, विसृज्य राममागता इति कोपजम्  ॥  ७  ॥   

भर्तृ़न् सम्बोध्य वक्तुमनिच्छन्तः सामान्यतो तेषामिति निर्दिश्य व्यगर्हयन्त।  

१ गृहैःङ।, च।  

 ॥ २।४८।७ ॥  ॥ २।४८।८ ॥   

एकः सत्पुरुषो लोके लक्ष्मणः सह सीतया।  

योऽनुगच्छति काकुत्स्थं रामं परिचरन् वने  ॥  ८  ॥   

अतः परं सामान्यतः शोकःएक इत्यादि  ॥  ८  ॥   

सीतया सह रामंसीतया सहितं राममित्यर्थः।  

 ॥ २।४८।८ ॥  ॥ २।४८।९१० ॥   

आपगाः कृतपुण्यासाताः पद्मिन्यश्च सरांसि च।  

येषु १ स्नास्यति काकुत्स्थः विगाह्य सलिलं शुचि  ॥  ९  ॥   

२ शोभयिष्यन्ति काकुत्स्थं अटव्यो रम्यकाननाः।  

आपगाश्च महानूपाः सानुमन्तश्च पर्वताः  ॥  १०  ॥   

अटव्य इति। वनप्रदेशा इत्यर्थः। अनूपःकच्छः  ॥  १०  ॥   

येषु सरस्सु शुचि सलिलं विगाह्यसलिलान्तर्निमज्य स्नास्यति। स्नानं खलु केवलशौचानुकूलव्यापारःष्णा शौचे इति धातोः। तच्च स्नानं उद्धृतजलेनापि भवितुमर्हति। तद्व्यावृत्त्यर्थं विगाह्येत्युक्तम्। यद्वा स्नानंअन्तश्शौचानुकूलव्यापारःमन्त्रस्नानमित्यादिप्रयोगात्। अवगाहनं बाह्यशौचानुकूलव्यापारः। यास्यतीति पाठे विगाह्य यास्यतीत्यन्वयः ॥   

१ यास्यतिच।  

२ लोभयिष्यन्तिङ। रामं आकर्षयिष्यन्तीति भावः।  

 ॥ २।४८।९१० ॥  ॥ २।४८।११ ॥   

काननं वाऽपि शैलं वा यं रामोऽभिगमिष्यति।  

प्रियातिथिमिव प्राप्तं नैनं शक्ष्यन्त्यनर्चितुम्  ॥  ११  ॥   

अनर्चितुं न शक्ष्यन्तिअर्चितुं शक्ष्यन्त्येवेत्यर्थः  ॥  ११  ॥   

 ॥ २।४८।११ ॥  ॥ २।४८।१२ ॥   

विचित्रकुसुमापीडा बहुमञ्जरिधारिणः।  

राघवं दर्शयिष्यन्ति नगा भ्रमरशालिनः  ॥  १२  ॥   

तदेव प्रदर्श्यतेविचित्रेत्यादि। विचित्रैः कुसुमैःविकसितपुष्पैः आपीडाःशेखरा येषां ते तथा। बह्वीः मञ्जरीःमुकुलितपुष्पस्तबकान् धर्तुं शीलमस्त्येषामिति, छान्दसो ह्रस्वः। नगाःवृक्षाः। राघवं दर्शयिष्यन्तीति। तथा च पुष्पाञ्जलिरूपमर्चनं कर्तुं शक्नुवन्त्येवेत्युक्तं भवति  ॥  १२  ॥   

नगाः रामं परमात्मानं मत्वा स्वनिष्ठभ्रमरझंकाररूपमन्त्रोच्चारणपूर्वकं स्वशाखाकरोद्धृतमञ्जरीरूपपुष्पाञ्जलिभिः राघवमर्चयिष्यन्तिती।  

 ॥ २।४८।१२ ॥  ॥ २।४८।१३ ॥   

अकाले चापि मुख्यानि पुष्पाणि च फलानि च।  

दर्शयिष्यन्त्यनुक्रोशात् गिरयो राममागतम्  ॥  १३  ॥   

पूजान्तरेऽपि सामर्थ्यं प्रदर्श्यतेअकाले चापीत्यादि। गिरयो दर्शयिष्यन्तीति। स्वकवृक्षद्वारेणेति शेषः ॥ १३ ॥   

 ॥ २।४८।१३ ॥  ॥ २।४८।१४१५ ॥   

प्रस्रविष्यन्ति तोयानि विमलानि महीधराः।  

विदर्शयन्तो विविधान् भूयश्चित्रांश्च निर्झरान्  ॥  १४  ॥   

पादपाः पर्वताग्रेषु रमयिष्यन्ति राघवम्।  

यत्र रामो भयं नात्र नास्ति तत्र पराभवः  ॥  १५  ॥   

यत्र राम इति। वसतीति शेषः  ॥  १५  ॥   

 ॥ २।४८।१४१५ ॥  ॥ २।४८।१६ ॥   

स हि शूरो महाबाहुः पुत्रो दशरथस्य च।  

पुरा भवति १ नोऽदूरात् अनुगच्छाम राघवम्  ॥  १६  ॥   

राघवः नःअस्माकं अदूराद्भवति पुरा यावत्पुराऽ इति लट् आसन्नो भविष्यति किम्? आसन्नं यं राममनुगच्छाम, प्रार्थने लोट्  ॥  १६  ॥   

दूरात् पुरा भवतिभविष्यति, ततः पूर्वमेवानुगच्छाम इत्यर्थःगो। अदूरात् पुरा भवतिआसन्नो भविष्यति, अतो राघवमनुगच्छामति।, ती।  

१ नो दूरात्ङ।  

 ॥ २।४८।१६ ॥  ॥ २।४८।१७ ॥   

पादच्छाया १ सुखा भर्तुः तादृशस्य महात्मनः।  

स हि नाथो जनस्यास्य स गतिस्स परायणम्  ॥  १७  ॥   

महात्मनस्तस्य पादच्छायाछायेति अनुग्रहहेतुभूता सेवा लक्ष्यते, श्रीरामचन्द्रपादसेवैव नस्सुखापरमसुखसाधनभूता गतिःशरणम्। परायणंशाश्वतप्रतिष्ठा  ॥  १७  ॥   

१ सुखोदर्काङ।  

गतिःशरणं, परायणंपरमप्राप्यं पराभीष्टे परायणपदं विदुःऽ इति शाश्वतः। तथा च, उपायः उपेयश्चेति द्वयमपि राम एवेत्यर्थः।  

 ॥ २।४८।१७ ॥  ॥ २।४८।१८ ॥   

वयं परिचरिष्यामः सीतां, यूयं तु राघवम्।  

इति पौरस्त्रियो भर्तृ़न् दुःखार्ता १ स्तत्तदब्रुवन्  ॥  १८  ॥   

वयमिति। स्त्रिय इत्यर्थः। यूयंपुरुषाः  ॥  १८  ॥   

१ स्तास्तदाब्रुवन्ङ।  

 ॥ २।४८।१८ ॥  ॥ २।४८।१९२० ॥   

युष्माकं राघवोऽरण्ये योगक्षेमं विधास्यति।  

सीता नारीजनस्यास्य योगक्षेमं करिष्यति  ॥  १९  ॥   

को न्वनेनाप्रतीतेन सोत्कण्ठितजनेन च।  

सम्प्रीयेतामनोज्ञेन वासेन हृतचेतसा  ॥  २०  ॥   

अनेन वासेन को नु सम्प्रीयेतेति योजना। अप्रतीतेनअसुखेन। सशोकस्मरणंउत्कण्ठा, सोत्सण्ठतया कृतः सोत्कण्ठितः, तादृशः जनः यस्मिन्नयोध्यावासे स तथा। हृतचेतसाचित्तनाशकेन  ॥  २०  ॥   

अप्रतीतेन अप्रशस्तेनहर्षशून्येन वा ख्याते हृष्टे प्रतीतःऽ इत्यमरः।  

 ॥ २।४८।१९२० ॥  ॥ २।४८।२१ ॥   

कैकेय्या यदि चेत् राज्यं स्यादधर्म्यमानाथवत्।  

न हि नो जीवितेनार्थः कुतः पुत्रैः कुतो धनैः  ॥  २१  ॥   

अधर्म्यंधर्मापेतम्  ॥  २१  ॥   

 ॥ २।४८।२१ ॥  ॥ २।४८।२२ ॥   

यया पुत्रश्च भर्ता च त्यक्तावैश्वर्यकारणात्।  

कं सा परिहरेदन्यं कैकेयी कुलपांसनी  ॥  २२  ॥   

पुत्रश्चेति। राम इत्यर्थः। परिहरेत्रक्षेत्  ॥  २२  ॥   

परिहरेत्परित्यजेत्, स्वक्रूरचिन्तात इति शेषः।  

 ॥ २।४८।२२ ॥  ॥ २।४८।२३ ॥   

कैकेय्या न वयं राज्ये १ भृतका निवसेमहि।  

जीवन्त्या जातु जीवन्त्यः पुत्रैरपि शपामहे  ॥  २३  ॥   

जीवन्त्याः कैकेय्या राज्ये तस्या भृतकाःभृत्यभूताः जीवन्त्यस्सत्यः न निवसेमहि, न वसेमेति यावत्। इममर्थं प्रति पुत्रैरपि शपामहे, शप उपालम्भे  ॥  २३  ॥   

१ भृतकामाङ।  

अस्मिन्नगरे कैकेय्यावयोर्मध्ये अन्यतरजीवनमेव भवति इति भावः।  

 ॥ २।४८।२३ ॥  ॥ २।४८।२४ ॥   

या पुत्रं पार्थिवेन्द्रस्य प्रवासयति निर्घृणा।  

कस्तां प्राप्य सुखं जीवेत् अधर्म्यां दुष्टचारिणीम्  ॥  २४  ॥   

तां अधर्म्यांधर्मापेताम्  ॥  २४  ॥   

 ॥ २।४८।२४ ॥  ॥ २।४८।२५ ॥   

उपद्रुतमिदं सर्वं १ अनालम्बमनायकम्।  

कैकेय्या हि कृते सर्वं विनाशमुपयास्यति  ॥  २५  ॥   

कृतेनिमित्तम्  ॥  २५  ॥   

१ अनालम्भंच। (अयज्ञंति)।  

 ॥ २।४८।२५ ॥  ॥ २।४८।२६२७ ॥   

न हि १ प्रव्रजिते रामे जीविष्यति महीपतिः।  

मृते दशरथे व्यक्तं २ विलापस्तदनन्तरम्  ॥  २६  ॥   

ते विषं पिबतालोड्य क्षीणपुण्याः सुदुर्गताः।  

राघवं वाऽनुगच्छध्वं अश्रुतिं वापि गच्छत  ॥  २७  ॥   

ते यूयं पुरुषा इत्यर्थः। सस्त्रीका इति शेषः। अश्रुतिं वापि गच्छतयस्मिन् देशे प्राप्ते युष्मद्वृत्तान्तश्रवणमपि न भवति, तादृशं दूरदेशं वा गच्छतेत्यर्थः  ॥  २७  ॥   

१प्रव्राजितेङ।  

२विलोपःच।  

भर्तृ़न् वीक्ष्य विषं पिवतेत्युक्तिः सतीनामसङ्गतेति मत्वा इदमुक्तम्। परन्तु अश्रुतिं वापि गच्छतेति कथनं कथं? अतः विषादमूर्छितानामयमर्थस्मरणशून्यः उपालम्भ इति स्वरसम्।  

 ॥ २।४८।२६२७ ॥  ॥ २।४८।२८ ॥   

मिथ्याप्रव्राजितो रामः १सभार्यः सहलक्ष्मणः।  

भरते २ सन्निविष्टास्मः सौनिके पशवो यथा  ॥  २८  ॥   

मिथ्याप्रव्राजितःमिथ्यावरकल्पनया प्रव्राजितोऽभूत् रामः। ततः कैकेयीवशगे भरते राजनि सति, सौनिकेसूनापशुविशसनस्थानं, तत्र भवः सौनिकः, तत्समीपे पशवो यथा निश्चितप्राणपीडास्तिष्ठन्ति तद्वत्सन्निविष्टास्म, लुट्, अगुणश्छान्दसः स्म इति वा पदम्। विषपानादिव्यापारान्यतमाश्रयेण इहावस्थानपरिहाराभाव इति शेषः  ॥  २८  ॥   

१ ससीतःङ।  

२ सन्निविष्टाः स्मङ।, सन्निबद्धाः स्मःच।  

 ॥ २।४८।२८ ॥  ॥ २।४८।२९३४ ॥   

पूर्णचन्द्राननः श्यामः गूढजत्रुररिन्दमः।  

आजानुबाहुः पद्माक्षः रामो लक्ष्मणपूर्वजः  ॥  २९  ॥   

पूर्वाभिभाषी १ मधुरः सत्यवादी महाबलः।  

सौम्यश्च सर्वलोकस्य चन्द्रवत् प्रियदर्शनः  ॥  ३०  ॥   

नूनं पुरुषशार्दूलो मत्तमातङ्गविक्रमः।  

शोभयिष्यत्यरण्यानि विचरन् स महारथः  ॥  ३१  ॥   

तास्तथा विलपन्त्यस्तु नगरे नागराः स्त्रियः।  

चुक्रुशुः २ दुःखसन्तप्ता मृत्योरिव ३ भयागमे  ॥  ३२  ॥   

इत्येवं विलपन्तीनां स्त्रीणां वेश्मसु राघवम्।  

जगामास्तं दिनकरः रजनी चाभ्यवर्तत  ॥  ३३  ॥   

नष्टज्वलन ४ सम्पाता ५ शान्ताध्ययनसत्कथा।  

तिमिरेणाभिलिप्तेव सा तदा नगरी बभौ  ॥  ३४  ॥   

नष्टः ज्वलनानां सम्पातःहोमाय सङ्गमः यस्यां सा तथा। शान्तानि अध्ययनानि सत्कथाःपुण्यकथाश्च यस्यां सा तथा  ॥  ३४  ॥   

स्वसौलभ्यसौशील्याद्यतिशयात् परप्रश्नादिकं न प्रतीक्षत इत्यर्थः।  

१ मधुरंङ।  

२ भृशसन्तङ।  

मृत्योः भयागम इवमृत्युसम्बन्धिभयप्राप्ताविवेत्यर्थः।  

३ समागमेङ।  

४ सन्तापाच।  

५ प्रशान्ताध्यायङ।  

 ॥ २।४८।२९३४ ॥  ॥ २।४८।३५ ॥   

उपशान्तवणिक्पण्या नष्टहर्षा निराश्रया।  

अयोध्या नगरी चासीत् नष्टतारमिवाम्बरम्  ॥  ३५  ॥   

निराश्रयेति। रामाश्रयराहित्यात् निराश्रया  ॥  ३५  ॥   

 ॥ २।४८।३५ ॥  ॥ २।४८।३६ ॥   

१ तथा स्त्रियो रामनिमित्तमातुराः  

यथा सुते भ्रातरि वा विवासिते।  

विलप्य दीना रुरुदुर्विचेतसः  

२ सुतैर्हि तासामधिको हि सोऽभवत्  ॥  ३६  ॥   

स विलापस्तासां सुतैःसुतवियोगहेतुकैरप्यधिकोऽभूत्  ॥  ३६  ॥   

१ तदाच।  

सुतैःसुतेभ्यः सःरामः अधिकःप्रियतरः।  

२ सुताद्धिङ।  

 ॥ २।४८।३६ ॥  ॥ २।४८।३७ ॥   

प्रशान्तगीतोत्सवनृत्तवादना  

विभ्रष्टहर्षा पिहितापणोदया।  

१तदा ह्ययोध्या नगरी बभूव सा  

महार्णवः २ सङ्क्षपितोदको यथा  ॥  ३७  ॥   

इत्यार्षे श्रीमद्रामायणे वाल्मीकीये अयोध्याकाण्डे अष्टचत्वारिंशः सर्गः  

छाग (३७) मानः सर्गः  ॥  ३७  ॥   

इति श्रीमद्रामायणामृतकतकटीकायामयोध्याकाण्डे अष्टचत्वारिंशः सर्गः  

१ तथाङ।  

२ सङ्क्षपितोदकःसंशोषितोदकः।  

 ॥ २।४८।३७ ॥   

