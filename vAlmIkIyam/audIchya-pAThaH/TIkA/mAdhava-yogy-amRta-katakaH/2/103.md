+++
title = "१०३"

+++
त्र्युत्तरशततमः सर्गः  

\[निवापनिर्वर्तनम्\] ॥ २।१०३।१ ॥   

तां श्रुत्वा करुणां वाचं पितुर्मरण १संहिताम्।  

राघवो भरतेनोक्तां बभूव गतचेतनः  ॥  १  ॥   

अथ श्रुतपितृविपत्तिकेन रामेण यथाप्राप्तदुःखपरिपालनाचारः। तां श्रुत्वेत्यादि। करुणांशोकावहाम् ॥ १ ॥   

यद्वा अकरुणांकरुणारहितां, क्रूरामिति यावत्गो।  

१संयुतांङ।  

 ॥ २।१०३।१ ॥  ॥ २।१०३।२ ॥   

तं तु वज्रमिवोत्सृष्टं आहवे दानवारिणा।  

वाग्वज्रं भरतेनोक्तं अमनोज्ञं परन्तपः  ॥  २  ॥   

दानवारिःइन्द्रः  ॥  २  ॥   

एतादृशं वाग्वज्रं श्रुत्वा गतचेतनो बभूव इति पूर्वश्लोकेन, वाग्वज्रं श्रुत्वा भुवि पपात इत्युत्तरश्लोकेन वाऽन्वयः।  

 ॥ २।१०३।२ ॥  ॥ २।१०३।३ ॥   

प्रगृह्य बाहु रामो वै १पुष्पिताग्रो यथा द्रुमः।  

वने परशुना कृत्तः २तथा भुवि पपात ह  ॥  ३  ॥   

प्रगृह्यप्राग्रौकृत्येत्यर्थः  ॥  ३  ॥   

भरतादिदर्शनेन हर्षात् पुष्पिताङ्गद्रुमसादृश्यम्ति।  

१पुष्पिताङ्गोच।  

२तदा भूमौङ।  

 ॥ २।१०३।३ ॥  ॥ २।१०३।४,५ ॥   

तथा निपतितं रामं जगत्यां जगतीपतिम्।  

कूलघातपरिश्रान्तं प्रसुप्तमिव कुञ्जरम्  ॥  ४  ॥   

भ्रातरस्ते महेष्वासं सर्वतः शोक १कर्शितम्।  

रुदन्तः सह वैदेह्या सिषिचुः सलिलेन वै  ॥  ५  ॥   

सर्वतः सिषिचुरिति। सर्वगात्राणि मोहशान्तये सिक्तवन्त इत्यर्थः  ॥  ५  ॥   

मदेन दन्तकण्ड्वा च कृतेन कूलप्रहारेण परिश्रान्तम्गो। हृष्टपुष्टपतितगजत्वे दृष्टान्तोऽयम्।  

१कर्शिताःङ।  

 ॥ २।१०३।४,५ ॥  ॥ २।१०३।६ ॥   

स तु संज्ञां पुनर्लब्ध्वा नेत्राभ्यामस्रमुत्सृजन्।  

उपाक्रामत काकुत्स्थः कृपणं बहु भाषितुम्  ॥  ६  ॥   

कृपणं भाषितुमिति। विलपितुमिति यावत्  ॥  ६  ॥   

गलितां संज्ञां पुनर्लब्ध्वेत्यर्थः।  

 ॥ २।१०३।६ ॥  ॥ २।१०३।७,८ ॥   

स रामः स्वर्गतं श्रुत्वा पितरं १पृथिवीपतिम्।  

उवाच भरतं वाक्यं २धर्मात्मा धर्मसंहितम्  ॥  ७  ॥   

किं करिष्याम्ययोध्यायां ३ताते दिष्टां गतिं गते।  

कस्तां ४राजवराद्धीनां अयोध्यां पालयिष्यति  ॥  ८  ॥   

दिष्टांस्वसुकृतादिसृष्टाम्  ॥  ८  ॥   

१जगतीङ।  

२धर्मज्ञंङ।  

३ताते च त्रिदिवंङ।  

दिष्टांकालकल्पितां, यद्वा दैवकल्पिताम्गो। दैवं दिष्टं भागधेयम्ऽ।  

राजवरात्तृतीयार्थे पञ्चमीगो।  

४राजवराधीनांङ।  

 ॥ २।१०३।७,८ ॥  ॥ २।१०३।९ ॥   

किं नु तस्य मया कार्यं १दुर्जातेन महात्मनः।  

यो मृतो मम शोकेन मया चापि न संस्कृतः  ॥  ९  ॥   

दुर्जातेनवृथाजन्मना  ॥  ९  ॥   

१दुर्जनेनङ।  

 ॥ २।१०३।९ ॥  ॥ २।१०३।१० ॥   

अहो भरत सिद्धार्थः येन राजा त्वयाऽनघ  

शत्रुघ्नेन च सर्वेषु १प्रेतकृत्येषु सत्कृतः  ॥  १०  ॥   

सत्कृत इति। संस्कारादिकर्मणा पूजित इत्यर्थः  ॥  १०  ॥   

प्रेतकार्येषु संस्कृतःङ।  

 ॥ २।१०३।१० ॥  ॥ २।१०३।११ ॥   

निष्प्रधाना मनेकाग्रां नरेन्द्रेण विनाकृताम्।  

निवृत्तवनवासोऽपि नायोध्यां गन्तुमुत्सहे  ॥  ११  ॥   

निष्प्रधानांप्रधानप्रभुरहितां, अत एवअनेकाग्रांबहुनायकाम्। उक्तोभयहेतुःनरेन्द्रेण विनाकृतामिति। गन्तुंआगन्तुम्।  

एकाग्राअनाकुला, अनाकुलेऽपि चैकाग्रःऽ इत्यमरः, सा न भवतीत्यनेकाग्रा, तां, आकुलामिति यावत्गो।  

 ॥ २।१०३।११ ॥  ॥ २।१०३।१२ ॥   

समाप्तवनवासं मां अयोध्यायां, परन्तप  

१कोऽनु शासिष्यति पुनः ताते लोकान्तरं गते  ॥  १२  ॥   

अनुशासिष्यतिहिताहितप्रवृत्तिनिवृत्तिं कारयिष्यति  ॥  १२  ॥   

१को नु शासिष्यतिङ।  

शासिष्यतिकार्येषु नियोक्ष्यतीत्यर्थःगो।  

 ॥ २।१०३।१२ ॥  ॥ २।१०३।१३१५ ॥   

पुरा प्रेक्ष्य सुवृत्तं मां पिता यान्या सान्त्वयन्।  

वाक्यानि तानि श्रोष्यामि कुतः १कर्णसुखान्यहम्  ॥  १३  ॥   

एवमुक्त्वा स भरतं भार्यामभ्येत्य राघवः।  

उवाच शोकसन्तप्तः पूर्णचन्द्रनिभाननाम्  ॥  १४  ॥   

सीते मृतस्ते श्वशुरः, पित्रा हीनोऽसि, लक्ष्मण  

भरतो दुःखमाचष्टे २स्वर्गतं पृथिवीपतिम्  ॥  १५  ॥   

दुःखं यथा तथा आचष्टे  ॥  १५  ॥   

सुवृत्तंशोभनं नियोगाचरणरूपं वृत्तं यस्य तम्गो।  

१श्रोत्रङ।  

दुःखमाचष्टे, स्वर्गतं पृथिवीपतिमाचष्टेइति दुःखाधिक्यादुक्तिर्वा।  

२स्वर्गतिं पृथिवीपतेःच।  

 ॥ २।१०३।१३१५ ॥  ॥ २।१०३।१६२० ॥   

ततो बहुगुणं तेषां बाष्पं नेत्रेष्वजायत्।  

तथा ब्रुवति काकुत्स्थे कुमाराणां यशस्विनाम्  ॥  १६  ॥   

ततस्ते भ्रातरस्सर्वे भृशमाश्वास्य १राघवम्।  

अब्रुवन् जगतीभर्तुः क्रियतामुदकं पितुः  ॥  १७  ॥   

सा सीता श्वशुरं श्रुत्वा स्वर्गलोकगतं नृपम्।  

नेत्राभ्यामश्रुपूर्णाभ्यां अशकन्नेक्षितुं पतिम्  ॥  १८  ॥   

सान्त्वयित्वा तु तां रामः २रुदन्तीं जनकात्मजाम्।  

उवाच लक्ष्मणं तत्र दुःखितो दुःखितं वचः  ॥  १९  ॥   

आनयेङ्गुदिपिण्याकं चीरमाहर चोत्तरम्।  

जलक्रियार्थं तातस्य गमिष्यामि महात्मनः  ॥  २०  ॥   

इङ्गुद्याः पिण्याकम्। इदं वानप्रस्थपितृक्रियाप्रसिद्धम्, पवित्रं च। अनिस्सारिततैलं पिष्ट्वा चूर्णीकृतं इङ्गुदीबीजमेव पिण्याकत्वेनोपचर्यते  ॥  २०  ॥   

१दुःखितम्च।  

एतदनन्तरं इतिकरणमूह्यम्।  

श्वशुरं नृपं स्वर्गलोकगतं श्रुत्वेत्यन्वयः।  

२रुदतींच।  

चीरंवासः, उदकदानार्थं, उत्तरंउत्तरीयं चगो।  

 ॥ २।१०३।१६२० ॥  ॥ २।१०३।२१ ॥   

सीता पुरस्तात् व्रजतु त्वमेना मभितो व्रज।  

अहं पश्चात् गमिष्यामि गतिर्ह्येषा सुदारुणा  ॥  २१  ॥   

एनामभित इति। परितो रक्षन्निति शेषः। एषा गतिरिति। पितृमरणदुःखप्राप्तिरित्यर्थः  ॥  २१  ॥   

अभितःपश्चात्गो।  

सुदारुणासुतरां दुस्सहा। गतिःदुःखिनां गतिः एषा हि स्नानाद्यर्थं स्त्रीबालपुरस्सरा खल्वित्यर्थः। तथा च सूत्रं सर्वे कनिष्ठप्रथमा अनुपूर्व इतरे स्त्रियोऽग्रेऽ इतिगो।  

 ॥ २।१०३।२१ ॥  ॥ २।१०३।२२,२३ ॥   

ततो नित्यानुगस्तेषां विदितात्मा महामतिः।  

मृदुर्दान्तश्च १शान्तश्च रामे च दृढभक्तिमान्  ॥  २२  ॥   

सुमन्त्रस्तैर्नृपसुतैः सार्धमाश्वास्य राघवम्।  

२अवतारयदालम्ब्य नदीं मन्दाकिनीं शिवाम्  ॥  २३  ॥   

नित्यानुगःनित्यानुचरः। तेषांकुमाराणाम्। अवतारयत्अवातारयदिति यावत्  ॥  २२२३  ॥   

कान्तः(पा।)तेजस्वीरा।  

१कान्तश्चच।  

२अवातारयङ।  

 ॥ २।१०३।२२,२३ ॥  ॥ २।१०३।२४,२५ ॥   

ते सुतीर्थां ततः कृच्छ्रात् उपागम्य यशस्विनः।  

नदीं मन्दाकिनीं रम्यां सदापुष्पितकाननाम्  ॥  २४  ॥   

१शीघ्रस्रोतसमासाद्य तीर्थं २शिवमकर्दमम्।  

सिषिचुस्तूदकं राज्ञे ३ततैतत्ते भवत्विति  ॥  २५  ॥   

अकर्दमं तीर्थंअवतारः। एतत्तदुदकं भवत्विति सिषिचुरित्यन्वयः  ॥  २५  ॥   

१दीर्घस्रोतसङ।  

२शुचिङ।  

३तत्रैतत्तेङ। तत एतत्च।  

 ॥ २।१०३।२४,२५ ॥  ॥ २।१०३।२६ ॥   

प्रगृह्य च महीपालः जलपूरितमञ्जलिम्।  

दिशं याम्यामभिमुखः रुदन् वचनमब्रवीत्  ॥  २६  ॥   

अयमेवार्थो विव्रियतेप्रगृह्येत्यादि  ॥  २६  ॥   

कविवाक्यमिदम्। एवमुत्तरत्रा(३२)पि जगतीपतिःऽ, इत्यादि द्रष्टव्यम्।  

यत्तु आधुनिकनिबन्धेषु सुमन्तुनाम्ना लिखितं वचनं क्षत्त्रियाणामुदङ्मुखजलदानबोधकं तन्निर्मूलम्एतदाचारविरोधात्। निकृष्टक्षत्त्रियपरं वा। रुदन्नित्यनेन पित्रादिविषये रोदने न निषेध इति सूचितम्ति।  

 ॥ २।१०३।२६ ॥  ॥ २।१०३।२७,२८ ॥   

एतत्ते, राजशार्दूल विमलं तोयमक्षयम्।  

पितृलोकगतस्याद्य मद्दत्तमुपतिष्ठतु  ॥  २७  ॥   

ततो मन्दाकिनी १तीरं प्रत्युत्तीर्य स राघवः।  

पितुश्चकार तेजस्वी २निवापं भ्रातृभिस्सह  ॥  २८  ॥   

तीरं उत्तीर्य निवापं चकारपिण्डं प्रददावित्यर्थः, निवापः पितृदानं स्यात्ऽ  ॥  २८  ॥   

१तीरात्ङ।  

२निर्वापंच।  

भ्रातृभिस्सह मन्दाकिनीतीरात् प्रत्युत्तीर्य ৷৷।मन्दाकिनीतीरात् समुत्तीर्येत्युदकदानदेशात् किञ्चित्प्रदेशान्तरगमनवचनात् सपिण्डीकरणमेव कृतमित्यवगम्यते। दशाहात्यये उदकदानं विना पिण्डदानस्याचोदितत्वात्। उदकसेचनवत् कनिष्ठेन लक्ष्मणेन पिण्डदानानुक्तेश्चगो। न च यदाकदाचित् पितुर्मरणश्रवणे पुत्रस्य दशाहाशौचतायाः स्मृतिषूक्तत्वात् कथं कृतक्रियस्य पितुः प्रथमदिन एव पिण्डदानमिति वाच्यम् तस्याः स्मृतेः क्षत्त्रियेतरविषयत्वात् कलिविषयत्वाद्वा न दोषःति।  

 ॥ २।१०३।२७,२८ ॥  ॥ २।१०३।२९ ॥   

ऐङ्गुदं १बदरैर्मिश्रं पिण्याकं दर्भसंस्तरे।  

न्यस्य रामः सुदुःखार्तः रुदन् वचनमब्रवीत्  ॥  २९  ॥   

ऐङ्गुदंइङ्गुदीपिण्याकपिण्डम्। बदरैःबदरफलैः, तस्येदम्ऽ इत्यण् फले लुक्ऽ इति लुक् ॥ २९ ॥   

१बदरीमिश्रंङ।  

 ॥ २।१०३।२९ ॥  ॥ २।१०३।३०३३ ॥   

इदं भुङ्क्ष्व, महाराज प्रीतो यदशना वयम्।  

१यदन्नः पुरुषो भवति तदन्नास्तस्य देवताः  ॥  ३०  ॥   

ततस्तेनैव मार्गेण प्रत्युत्तीर्य २नदीतटात्।  

आरुरोह नरव्याघ्रः रम्यसानुं महीधरम्  ॥  ३१  ॥   

ततः पर्णकुटीद्वारं आसाद्य जगतीपतिः।  

परिजग्राह ३बाहुभ्यां उभौ भरतलक्ष्मणौ  ॥  ३२  ॥   

तेषां तु रुदतां शब्दात् ४प्रतिशब्दोऽभवद्गिरौ।  

भ्रातृ़णां सह वैदेह्या सिंहानामिव नर्दताम्  ॥  ३३  ॥   

प्रतिशब्दःप्रतिध्वनिः  ॥  ३३  ॥   

१यदन्नं पुरुषोऽश्नातिङ।  

२सरित्तटात्च।  

३पाणिभ्यांच।  

४प्रतिश्रुत्कोङ।  

 ॥ २।१०३।३०३३ ॥  ॥ २।१०३।३४ ॥   

महाबलानां रुदतां कुर्वतामुदकं पितुः।  

विज्ञाय तुमुलं शब्दं त्रस्ता भरतसैनिकाः  ॥  ३४  ॥   

त्रस्ताःका वा विपत्तिः प्रादुरभूदिति भीता इत्यर्थः  ॥  ३४  ॥   

 ॥ २।१०३।३४ ॥  ॥ २।१०३।३५ ॥   

अब्रुवंश्चापि रामेण भरतः सङ्गतो ध्रुवम्।  

तेषामेव महान् शब्दः शोचतां पितरं मृतम्  ॥  ३५  ॥   

ततः निश्चित्यअब्रुवन्निति  ॥  ३५  ॥   

 ॥ २।१०३।३५ ॥  ॥ २।१०३।३६ ॥   

अथ १वासान् परित्यज्य तं सर्वेऽभिमुखाः स्वनम्।  

अप्येकमनसो जग्मुः यथास्थानं प्रधाविताः  ॥  ३६  ॥   

तं स्वनमभिमुखा इति। तमालक्ष्येत्यर्थः। यथास्थानंयथोचितं हयादिभिः प्रधाविताःत्वरिता गच्छन्ति स्म  ॥  ३६  ॥   

स्वनमभिमुखाःस्वनोत्पत्तिदिगभिमुखा इत्यर्थः। यथास्थानंशब्दोत्पत्तिप्रदेशमनतिक्रम्य प्रधाविताः शीघ्रगतियुक्ताःगो। अवकाशे स्थितौ स्थानंऽ इति कोशात्यथास्थानंयथावकाशमित्यर्थो वा। एतदेव विव्रियते समनन्तरश्लोकेन  

१वाहान्च।  

 ॥ २।१०३।३६ ॥  ॥ २।१०३।३७३९ ॥   

हयैरन्ये गजैरन्ये रथैरन्ये स्वलङ्कृतैः।  

सुकुमारास्तथैवान्ये पद्भिरेव नरा ययुः  ॥  ३७  ॥   

अचिरप्रोषितं रामं चिरविप्रोषितं यथा।  

द्रष्टुकामो जनः सर्वः जगाम सहसाऽऽश्रमम्  ॥  ३८  ॥   

भ्रातृ़णां त्वरितास्तत्र द्रष्टुकामाः समागमम्।  

ययुर्बहुविधै १र्यानैः खुरनेमि २समाकुलैः  ॥  ३९  ॥   

खुरसमाकुलयानानि अश्वादीनि, नेमिसमाकुलयानानि रथशकट्यः  ॥  ३९  ॥   

सुकुमारा इति हयैरित्यादिभिरुक्तानां त्रयाणां विशेषणम्। सुकुमारत्वाभावे दुःखितं रामं प्रति पद्भ्यामेव गन्तव्यत्वात्गो। अथवाहयैः गजैरित्यादिना योधा अभिहिताः। तद्भिन्नाः सामान्यप्रजाः सुकुमारा नराःऽ इत्युच्यन्ते।  

अचिरप्रोषितमपीति भावः।  

भ्रातृ़णां समागममित्यन्वयः।  

१र्युक्तैःङ।  

२स्वनाकुलैःङ।  

 ॥ २।१०३।३७३९ ॥  ॥ २।१०३।४० ॥   

सा भूमिर्बहुभिर्यानैः १खुरनेमिसमाहता।  

मुमोच तुमुलं शब्दं द्यौरिवाभ्रसमागमे  

समाहताअभिहताआक्रान्तेति यावत्  ॥  ४०  ॥   

१रथच।  

 ॥ २।१०३।४० ॥  ॥ २।१०३।४१ ॥   

तेन वित्रासिता नागाः करेणुपरिवारिताः।  

आवासयन्तो गन्धेन जग्मुरन्यद्वनं ततः  ॥  ४१  ॥   

गन्धेनावासयन्त्यःमदगन्धेन दिङ्मुखान् सुरभीकुर्वन्तः  ॥   

गन्धेनमदगन्धेन वनमावासयन्त इत्यर्थः।  

 ॥ २।१०३।४१ ॥  ॥ २।१०३।४२ ॥   

वराह १वृकसङ्घाश्च महिषाः २सृमरास्तथा।  

व्याघ्रगोकर्णगवयाः वित्रेसुः पृषतैस्सह  ॥  ४२  ॥   

गोकर्णःसृमरःए । गवयः द्मरै ॥  ४२  ॥   

१मृगसिंहाश्चच।  

२सर्पवानराःङ।  

 ॥ २।१०३।४२ ॥  ॥ २।१०३।४३ ॥   

रथाङ्गाह्वयनत्यूहाः हंसाः कारण्डवाः प्लवाः।  

तथा पुंस्कोकिलाः क्रौञ्चाः विसंज्ञा भेजिरे दिशः  ॥  ४३  ॥   

रथाङ्गाह्वयःचक्रवाकः। नत्यूहो जलरङ्कुः स्यात्ऽ द्नीर्क्कोयी।कारण्डवाःमहापक्षाः। प्लवाःएद् स्थूलबकविशेषाः  ॥  ४३  ॥   

 ॥ २।१०३।४३ ॥  ॥ २।१०३।४४४७ ॥   

तेन शब्देन वित्रस्तैः आकाशं पक्षिभिर्वृतम्।  

मनुष्यैरावृता भूमिः उभयं प्रबभौ तदा  ॥  ४४  ॥   

ततस्तं पुरुषव्याघ्रं यशस्विन १मरिन्दमम्।  

आसीनं स्थण्डिले रामं ददर्श सहसा जनः  ॥  ४५  ॥   

विगर्हमाणः कैकेयीं सहितो मन्थरामपि।  

अभिगम्य जनो रामं बाष्पपूर्णमुखोऽभवत्  ॥  ४६  ॥   

तान् नरान् बाष्पपूर्णाक्षान् समीक्ष्याथ सुदुःखितान्।  

पर्यष्वजत धर्मज्ञः पितृवत् मातृवच्च सः  ॥  ४७  ॥   

पर्यष्वजतेति। परिष्वङ्गयोग्यानिति शेषः  ॥  ४७  ॥   

उभयमित्यस्यैव प्रपञ्चःआकाशं भूमिरिति। आकाशं पक्षिभिर्वृतं प्रबभौ, भूमिः मनुष्यैरावृता प्रबभाविति यावत्।  

१मकल्मषम्च।  

सहितःअन्योन्यसंगतःगो। सहितः अभिगम्येत्यन्वयः।  

 ॥ २।१०३।४४४७ ॥  ॥ २।१०३।४८ ॥   

स तत्र कांश्चित् परिषस्वजे नरान्  

नराश्च केचित्तु तमभ्यवादयन्।  

चकार सर्वान् सवयस्यबान्धवान्  

यथार्हमासाद्य तदा नृपात्मजः  ॥  ४८  ॥   

तदेवोच्यतेस तत्रेत्यादि  ॥  ४८  ॥   

चकारसम्मानमिति शेषःगो।यथार्हं सवयस्यबान्धवान् चकारेति वा।  

 ॥ २।१०३।४८ ॥  ॥ २।१०३।४९ ॥   

स तत्र तेषां रुदतां महात्मनां  

भुवं च खं चानुनिनादयन् स्वनः।  

१गुहा गिरीणां च दिशश्च सन्ततं  

मृदङ्गघोषप्रतिमः प्रशुश्रुवे  ॥  ४९  ॥   

इत्यार्षे श्रीमद्रामायणे वाल्मीकीये अयोध्याकाण्डे त्र्युत्तरशततमः सर्गः।  

गिरीणां गुहाः दिशश्च अनुनादयन्प्रतिध्वनयन्। धर्म(४९)मानः सर्गः  ॥  ४९  ॥   

इति श्रीमद्रामायणामृतकतकटीकायां अयोध्याकाण्डे त्र्युत्तरशततमः सर्गः  

१महागिरीणांङ।  

अनुनिनादयन् सन्ततं प्रशुश्रुवे इत्यत्र दृष्टान्तःमृदङ्गघोषप्रतिम इति।  

 ॥ २।१०३।४९ ॥   

