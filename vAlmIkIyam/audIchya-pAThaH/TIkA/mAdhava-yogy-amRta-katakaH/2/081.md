+++
title = "०८१"

+++
एकाशीतितमः सर्गः  

\[सेनासन्नाहः\] ॥ २।८१।१ ॥   

ततो नान्दीमुखीं १रात्रिं भरतं सूतमागधाः।  

तुष्टुवु २स्सविशेषज्ञाः स्तवैर्मङ्गलसंहितैः  ॥  १  ॥   

अथ मन्त्रिपुरोहितैः स्वराजशासनानुरूपव्यवहारप्रवृत्तिः। तत इत्यादि। भरताभिषेकाय वस्ष्ठेन कृतनान्दीमुखाद्यभ्युदयवतीं रात्रिंरात्र्यवसानमयस्वसेवाकालं प्राप्य सूतादयस्तुष्टुवुः। अत्र नान्दीमुखशब्देन स्वमुखमितस्ततः परोऽताडयत्। न किमपि तत्सङ्गतम्। सविशेषंराजनि राजपुत्रे वा अपेक्षितविशेषसहितं स्तवं जानन्तीतिसविशेषज्ञाः  ॥  १  ॥   

नान्दीमुखींरामानयनाभ्युदयप्रारम्भयुक्तां, यद्वा भरताभिषेकाय वसिष्ठेन कृतनान्दीमुखाभ्युदययुक्तां, यद्वा शोकविगमाय कृताभ्युदयामित्यर्थः। रात्रिंरात्रौ, अपररात्र इत्यर्थःगो। अथ वा आशीर्वचनसंयुक्ता स्तुतिर्यस्मात् प्रवर्तते। देवद्विजनृपादीनां तस्मान्नान्दीति कीर्त्यतेऽ इति भरतवचनात् राजस्तुत्युपक्रमार्हः कालः नान्दीमुखीं रात्रिंऽ इत्यनेनोच्यते।  

१ज्ञात्वाज।  

२र्वाग्विशेषज्ञाःङ।  

प्रायः गोविन्दराजः।  

 ॥ २।८१।१ ॥  ॥ २।८१।२ ॥   

सुवर्ण कोणाभिहतः प्राणदद्यामदुन्दुभिः।  

दध्मुः शङ्ख्यांश्च शतशः१वाद्यांश्चोच्चावचस्वरान्  ॥  २  ॥   

यामावसानसूजको दुन्दुभिःयामदुन्दुभिः। उच्चावचस्वरान् वाद्यान्वाद्यविशेषान् दध्मुरिति शेषः  ॥  २  ॥   

वादनदण्डःकोणः।  

नादान्नाद्यन्ते एभिरिति नादाः, काहल्यादयः, तान्गो। यद्यपि प्रपूर्वसर्ग एव भरतेन स्वाभिषेकः प्रतिषिद्धः अथापि तत्र समेत्य राजकर्तारःऽ इत्येव दर्शनात्, तत्र सामान्यैः राज्यनिर्वाहकैरेव भरतः प्रार्थित इति गम्यते, न तु वसिष्ठेनापि। उत्तरत्रापि तत्सर्गे प्रत्युवाच जनः सर्वःऽ इत्येव दृश्यते। एवञ्च सर्वं जानन्नपि वसिष्ठः स्वकर्तव्यत्वेन भरताभिषेकं स्वयं निश्चित्य भरतमाहूयादिदेशेति अत्र कथ्यत इति न विरोधः। इदमेवाभिप्रेत्यास्मिन् सर्गे वसिष्ठो राजधर्मवित्ऽ इत्युक्तमिति भाति ॥   

१नादांश्चोङ।  

 ॥ २।८१।२ ॥  ॥ २।८१।३ ॥   

स तूर्यद्योषः सुमहान् दिवमापूरयन्निव।  

भरतं शोकसन्तप्तं भूयः शोकै १ररन्धयत्  ॥  ३  ॥   

शोकैःशोकोत्पादनेन हेतुना अरन्धयत् रध पाकहिंसयोःऽ, रधिजभोःऽ इति नुम् हिनस्ति स्मेति यावत्  ॥ ३ ॥   

अरन्दध्रयत्व्यदारयत्गो।  

१ररन्ध्रयत्, रवर्धयत्, रजृंभयत्ङ।  

 ॥ २।८१।३ ॥  ॥ २।८१।४,५ ॥   

ततः प्रबुद्धो भरतः तं घोषं सन्निवर्त्य च।  

नाहं राजेति चाप्युक्त्वा शत्रुघ्नमिदमब्रवीत्  ॥  ४  ॥   

पश्य, शत्रुघ्न कैकेय्या लोकस्यापकृतं महत्।  

विसृज्य मयि दुःखानि राजा दशरथो गतः  ॥  ५  ॥   

कैकेय्या हेतुभूतया जायमानं लोकस्यसूतादेः अपकृतंअनुचितं कर्म पश्य  ॥  ५  ॥   

लोकस्यसूतमागधादेः, यद्वा जनस्यगो।  

 ॥ २।८१।४,५ ॥  ॥ २।८१।६ ॥   

तस्यैषा धर्मराजस्य धर्ममूला महात्मनः।  

परिभ्रमति राजश्रीः नौरि १वाकर्णका जले  ॥  ६  ॥   

किं तत्? इत्यतःतस्येत्यादि। यो गतस्तस्येति योजना। न विद्यते कर्णकःनाविकः यस्याः सा अकर्णका नौः, बहुपरिव्राजकवत् सुपः परत्वादित्वं न  ॥  ६  ॥   

अकर्णिकाकर्णःअरित्रं, कर्णः श्रोत्रमरित्रं चऽ इति भुवनः, सोऽस्यास्तीति कर्णी। स एव कर्णिकःकर्णधारक इति यावत्, तद्रहितागो।  

१वाकर्णिका, वाकण्डकाङ।  

 ॥ २।८१।६ ॥  ॥ २।८१।७९ ॥   

यो हि नः सुमहान्नाथः सोऽपि प्रव्राजितो वनम्।  

अनया धर्ममुत्सृज्य मात्रा मे राघवः स्वयम्  ॥  ७  ॥   

इत्येवं भरतं प्रेक्ष्य विलपन्तं १विचेतनम्।  

२कृपणं रुरुदुः सर्वाः ३सस्वरं योषितस्तदा  ॥  ८  ॥   

तथा तस्मिन् विलपति वसिष्ठो राजधर्मवित्।  

सभामिक्ष्वाकुनाथस्य प्रविवेश महायशाः  ॥  ९  ॥   

राज्ञः पुरोहितेन कर्तव्यः धर्मःराजधर्मः, तं वेत्तीति राजधर्मवित्। अत एव स्वकृत्यं स्वयं सम्पादयतीत्याहसभामित्यादि  ॥  ९  ॥   

स्वयमित्यनेन कैकेयीकार्ये स्वासम्बन्धः प्रतिपाद्यते।  

१अनेकथाङ।  

२कृपणाःङ।  

३सुस्वरंङ।  

एवं स्वगृहे भरते विलपति, राजसभां वसिष्ठः प्रविवेश इत्यर्थः। समानकालिकत्ववत् समानदेशत्वमपि न विवक्षितम् एवमत्र स्थितौ तत्रैवमासीत्ऽ इति व्यवहारवत्। शिष्टं प्रथमश्लोकव्याख्याटिप्पण्यां ज्ञेयम्।  

 ॥ २।८१।७९ ॥  ॥ २।८१।१० ॥   

शातकुम्भमयीं रम्यां मणिरत्नसमाकुलाम्।  

सुधर्मामिव धर्मात्मा सगणः प्रत्यपद्यत  ॥  १०  ॥   

सभाविशेषणंशातकुम्भमयीमित्यादि  ॥  १०  ॥   

सगणःसशिष्यगणःगो। सपार्षदो वा।  

 ॥ २।८१।१० ॥  ॥ २।८१।११ ॥   

स काञ्चनमयं पीठं सुखास्तरणसंवृतम्।  

अध्यास्त सर्ववेदज्ञः दूताननुशशास ह  ॥  ११  ॥   

पीठमध्यास्त, अनन्तरं दूताननुशशास ह  ॥  ११  ॥   

 ॥ २।८१।११ ॥  ॥ २।८१।१२ ॥   

ब्राह्मणान् क्षत्त्रियान् वैश्यान् अमात्यान् गणवल्लभान्।  

क्षिप्रमानयताव्यग्राः कृत्य मात्ययिकं हि नः  ॥  १२  ॥   

हियस्मात् नः कृत्यं आत्ययिकंअतीतकालिकं जायते , अतः ब्राह्मणादीन् क्षिप्रमानयत  ॥  १२  ॥   

आत्ययिकं, अत्ययःकृच्छ्रं, तत्र भवंआत्ययिकं, यत्नसाध्यमित्यर्थःगो। ती।  

माकिं दशरथमरणानन्तरं विंशतिदिनानामतीतत्वात्, राज्यं सुदीर्घं अराजकं वर्तते, अतः क्षिप्रं कश्चन राजाऽभिषेचनीयः। विलम्बस्य नाथं कालःइति भावः।  

 ॥ २।८१।१२ ॥  ॥ २।८१।१३ ॥   

सराज १भृत्यं शत्रुघ्नं भरतं च यशस्विनम्।  

युधाजितं सुमन्त्रं च ये च तत्र हिता जनाः  ॥  १३  ॥   

सराजभृत्यंराजान्तरङ्गभृत्यसहितम्। युधाजिदिति विजयाख्यमन्त्रिणो नामान्तरं, सुमन्त्रशब्दसाहचर्यात्। ये च तत्रभरते हिताः हितपराः जनाः तानप्यानयतेति पूर्वेणान्वयःगो। राजपुत्रैः इतरैः सहितं शत्रुघ्नंति। गोविन्दराजीयदृष्ट्याशत्रुघ्नभरतौ न सामान्यरीत्या आनेयौ, किन्तु अङ्गरक्षकाद्यन्तरङ्गपरिवारविशिष्टराजानाविवानेयौ इत्यर्थे विशेषणद्वयं उभयोरप्यन्वेति। अथ वा शत्रुघ्नः राजान्तरङ्गपरिवारनायकः स्यात्, अतस्तत्परिवारविशिष्टं शत्रुघ्नं यशस्विनं भरतं चेत्यर्थः। सराजपुत्रमिति पाठे तुदशरथस्य सार्धत्रिंशतपत्नीकत्वेन तेषु जातान् पुत्रानादाय शत्रुघ्नः आगच्छतु इत्यभिप्रायेण सराजपुत्रमिति स्यात्।  

१पुत्रंङ।च।  

 ॥ २।८१।१३ ॥  ॥ २।८१।१४ ॥   

ततो हलहलाशब्दः सुमहान् समपद्यत।  

रथैरश्वैर्गजैश्चापि जनानामुपगच्छताम्  ॥  १४  ॥   

हलहलेति शब्दानुकारः, जनानां हलहलाशब्द इत्यन्वयः  ॥   

 ॥ २।८१।१४ ॥  ॥ २।८१।१५,१६ ॥   

ततो भरतमायान्तं शतक्रतुमिवामराः।  

प्रत्यनन्दन् प्रकृतयः यथा दशरथं तथा  ॥  १५  ॥   

ह्रद इव तिमिनागसंवृतः  

स्तिमितजलो मणिशङ्खशर्करः।  

दशरथसुतशोभिता सभा  

सदशरथेव बभौ यथा पुरा  ॥  १६  ॥   

इत्यार्षे श्रीमद्रामायणे वाल्मीकीये अयोध्याकाण्डे एकाशीतितमः सर्गः।  

ह्रद इति। महाह्रदः समुद्र इत्यर्थः। तथा प्रयोगः सरसामस्मि सागरःऽ इति। तथा किंस्वित् सूर्यसमं ज्योतिः किं समुद्रसमं सरः?ऽ इत्यादि। तिमिःअनेकयोजनायामविस्तारवान् मत्स्यविशेषः। नागाःजलगजाः, सर्पाश्च मणयःमुक्तादयः, शङ्खाः, शर्कराःसुवर्णखनिमृत्तिकाश्च यस्मिंस्तथा। चन्द्र इव मुखमितिवत् ह्रद इव सभेति भिन्नलिङ्गत्वेऽपि उपमानोपमेयभावः। सभायाः स्तिमितजलस्थाने वसिष्ठः, तिमिनागस्थाने भरतशत्रुघ्नौ, मण्यादिस्थाने अमात्यपौरजानपदाः। पुरा यथा सा सभा सदशरथा बभौ, तथैवेदानीं दशरथसुतशोभिता सती सदशरथेव बभाविति योजना। तर्क(१६)मानः सर्गः  ॥  १६  ॥   

इति श्रीमद्रामायणामृतकतकटीकायां अयोध्याकाण्डे एकाशीतितमः सर्गः  

शर्कराशब्देनात्र स्थूलवालुका उच्यन्ते। ह्रदश्च समुद्रसमीपस्थः, तिमिशङ्खादिसाहचर्यात्गो।  

 ॥ २।८१।१५,१६ ॥   

