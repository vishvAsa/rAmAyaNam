+++
title = "११९"

+++
एकोनविंशत्युत्तरशततमः सर्गः  

\[दण्डकारण्यप्रवेशः\] ॥ २।११९।१ ॥   

अनसूया तु धर्मज्ञा श्रुत्वा तां महतीं कथाम्।  

पर्यष्वजत बाहुभ्यां शिरस्याघ्राय मैथिलीम्  ॥  १  ॥   

अथ अनसूयासम्मानितसीतया सह रामस्य अत्र्याश्रमे रात्रौ निविष्टस्य प्रातर्वनान्तरप्रस्थानम्। अनसूयेत्यादि  ॥  १  ॥   

 ॥ २।११९।१ ॥  ॥ २।११९।२ ॥   

व्यक्ताक्षरपदं चित्रं भाषितं मधुरं त्वया।  

यथा १स्वयंवरं वृत्तं तत्सर्वं च श्रुतं मया  ॥  २  ॥   

स्वयंवरं वृत्तमिति। स्वयंवरविषयकवृत्तान्तमिति यावत् ॥   

यथायेन प्रकारेण स्वयंवरं वृत्तंप्रबलितम्।  

१स्वयंवरेङ।  

 ॥ २।११९।२ ॥  ॥ २।११९।३ ॥   

१रमेऽहं कथया ते तु दृढं, मधुरभाषिणि  

रविरस्तंगतः श्रीमान् उपोह्य रजनीं २शिवाम्  ॥  ३  ॥   

उपोह्येति। अतिवाह्येति यावत्  ॥  ३  ॥   

१रमेयंच।  

उपोह्यसमीपं प्राप्यगो।  

२शुभाम्च।  

 ॥ २।११९।३ ॥  ॥ २।११९।४ ॥   

दिवसं १परिकीर्णानाम् आहारार्थं पतत्त्रिणाम्।  

सन्ध्याकाले निलीनानां निद्रार्थं श्रूयते ध्वनिः  ॥  ४  ॥   

दिवसमिति। अत्यन्तसंयोगे द्विताया, दिवसे आहारार्थं परितः कीर्णानांसञ्चरताम्। नीलीनानामिति। निलीयमानानामित्यर्थः  ॥   

१प्रतिकीर्णानांङ।  

निद्रार्थं निलीनानामित्यन्वयः।  

 ॥ २।११९।४ ॥  ॥ २।११९।५ ॥   

एते चाप्यभिषेकार्द्राः मुनयः कलशोद्यताः।  

सहिता उपवर्तन्ते सलिलाप्लुतवल्कलाः  ॥  ५  ॥   

कलशोद्यताःउद्यतकलशा इति यावत्, आहिताग्न्यादिः। सहिताःपरस्परसमेताः  ॥  ५  ॥   

 ॥ २।११९।५ ॥  ॥ २।११९।६ ॥   

अग्निहोत्रे च ऋषिणा हुते च विधिपूर्वकम्।  

कपोताङ्गारुणो धूमः दृश्यते पवनोद्धतः  ॥  ६  ॥   

कपोताङ्गवत्पारावतकवत् अरुणःमेचकः, श्यामे रक्तेऽरुणेऽर्के चऽ  ॥  ६  ॥   

धूममिश्रितज्वालायाः तादृक्त्वा प्रत्यक्षसिद्धम्।  

 ॥ २।११९।६ ॥  ॥ २।११९।७ ॥   

अल्पपर्णा हि तरवः घनीभूताः समन्ततः।  

१विप्रकृष्टेन्द्रिये देशे न प्रकाशन्ति वै दिशः  ॥  ७  ॥   

अल्पपर्णाः तरवोऽपि हि समन्ततः घनीभूता इव दृश्यन्ते तमोवशादिति शेषः। अत एव विप्रकृष्टेन्द्रियेदूरे देशेऽस्मिन् दिशो न प्रकाशन्तिप्रकाशन्त इति यावत्  ॥  ७  ॥   

विप्रकृष्टेऽपि देशे अल्पपर्णाः ये तरवः, तेऽपि समन्ततः घनीभूता हिअव्यक्तपर्णान्तरालत्वात् सान्द्रीभूता इव। तत्र हेतुमाहन प्रकाशन्ति वैदिश इतिगो। वस्तुतः विरलपर्णा अपि क्रमक्रमशः अन्धकारव्याप्त्या घनीभूता इव दृश्येयुः।  

१विप्रकृष्टेऽपि देशेऽस्मिन्ङ।  

 ॥ २।११९।७ ॥  ॥ २।११९।८ ॥   

रजनीचरसत्त्वानि प्रचरन्ति समन्ततः।  

तपोवनमृगा ह्येते वेदितीर्थेषु शेरते  ॥  ८  ॥   

वेदितीर्थेषुअग्निहोत्रवेदसहिताश्रमप्रदेशेषु। तीर्थशब्दः पुण्यक्षेत्रसामान्यवाची, आश्रमाश्च पुण्यक्षेत्राणि ॥ ८ ॥   

रजनीचरसत्त्वानिरात्रिसञ्चारिव्याघ्रादीनि।  

अत एवेत्यादिः।  

वेदितीर्थेषुवेद्यवतरणप्रदेशेषु। वेदिप्रान्तेष्विति यावत्।  

 ॥ २।११९।८ ॥  ॥ २।११९।९,१० ॥   

१सम्प्रवृद्धा निशा, सीते नक्षत्रसमलङ्कृता।  

ज्योत्स्नाप्रावरणश्चन्द्रः दृश्यतेऽभ्युदितोऽम्बरे  ॥  ९  ॥   

गम्यतामनुजानामि रामस्यानु २चरा भव।  

कथयन्त्या हि मधुरं त्वयाऽहं ३परितोषिता  ॥  १०  ॥   

अनुचरा भवशुश्रूषुर्भव  ॥  १०  ॥   

१सम्प्रवृत्तःच।  

२चरी भवङ।  

३अपिच।  

 ॥ २।११९।९,१० ॥  ॥ २।११९।११ ॥   

अलङ्कुरु च तावत् त्वं प्रत्यक्षं १मम, मैथिलि  

प्रीतिं जनय मे, वत्से २दिव्यालङ्कारशोभिनी  ॥  ११  ॥   

प्रीतिं जनयेति। अलङ्कृतत्वद्दिव्यरूपानुभावनेनेति शेषः  ॥   

अलङ्कुरुआत्मानमिति शेषःगो।  

१देविङ।  

२सर्वाङ।  

 ॥ २।११९।११ ॥  ॥ २।११९।१२१४ ॥   

सा तदा समलङ्कृत्य सीता सुरसुतोपमा।  

प्रणम्य शिरसा १पादौ रामं त्वभिमुखी ययौ  ॥  १२  ॥   

तथा तु भूषितां सीतां ददर्श वदतांवरः।  

राघवः प्रीतिदानेन तपस्विन्याः, जहर्ष च  ॥  १३  ॥   

न्यवेदयत् ततः सर्वं सीता रामाय मैथिली।  

प्रीतिदानं तपस्विन्याः वसनाभरण २स्रजाम्  ॥  १४  ॥   

सर्वं न्यवेदयदित्यस्यैव प्रपञ्चनंप्रीतिदानमित्यादि  ॥  १४  ॥   

१तस्यैङ।  

२स्रजम्ङ।  

 ॥ २।११९।१२१४ ॥  ॥ २।११९।१५ ॥   

प्रहृष्टस्त्वभवत् रामः लक्ष्मणश्च महारथः।  

मैथिल्याः सत्क्रियां दृष्ट्वा १मानुषेषु सुदुर्लभाम्  ॥  १५  ॥   

मानुषेषुमनुष्यलोकेषु  ॥  १५  ॥   

१मानुषेष्वतिङ।  

 ॥ २।११९।१५ ॥  ॥ २।११९।१६,१७ ॥   

ततः स शर्वरीं प्रीतः पुण्यां शशिनिभा १ननाम्।  

अर्चितस्तापसैः २सर्वैः उवास रघुनन्दनः  ॥  १६  ॥   

तस्यां रात्र्यां ३व्यतीतायां ४अभिषिच्य हुताग्निकान्।  

आपृच्छेतां नरव्याघ्रौ तापसान् वनगोचरान्  ॥  १७  ॥   

आपृच्छेतामिति। वनान्तरगमनार्थमिति शेषः  ॥  १७  ॥   

शशिनिभाननां सीतां प्रति प्रीतः शर्वरीम् उवास इत्यन्वयः।  

१ननःङ।  

२सिद्धैःङ।  

३प्रभातायांङ।  

४अभिषिक्तान्ङ।  

 ॥ २।११९।१६,१७ ॥  ॥ २।११९।१८ ॥   

तावूचुस्ते वनचराः तापसा धर्मचारिणः।  

वनस्य तस्य सञ्चारं राक्षसैः समभिप्लुतम्  ॥  १८  ॥   

सञ्चारंसञ्चरत्यस्मिन्निति अधिकरणे हलश्चऽ इति घञ्, गोचरसञ्चरऽ इति निपातनाभावः छान्दसः, देशमिति यावत्। समभिप्लुतंव्याप्तम्।  

वनस्य सञ्चारंकन्दमूलफलाद्याहरणार्थं सञ्चारं राक्षसैः समभिप्लुतंसम्यगुपद्रुतं ऊचुःगो।  

 ॥ २।११९।१८ ॥  ॥ २।११९।१९ ॥   

रक्षांसि पुरुषादानि नानारूपाणि, राघव  

वसन्त्यस्मिन् महारण्ये व्यालाश्च रुधिराशना  ॥  १९  ॥   

व्यालाःश्वापदानि, भेद्यलिङ्गः शठो व्यालः पुंसि श्वापदङ्घयोःऽ  ॥  १९  ॥   

व्यालाःहिंस्रपशवःगो।  

 ॥ २।११९।१९ ॥  ॥ २।११९।२० ॥   

उच्छिष्टं वा प्रमत्तं वा तापसं १ब्रह्मचारिणम्।  

अदन्त्यस्मिन् महारण्ये तान् निवारय, राघव  ॥  २०  ॥   

उच्छिष्टंअशुचिम्। प्रमत्तंअसावधानम्। तान्रक्षोव्यालान्  ॥  २०  ॥   

१धर्मचारिणम्ङ।  

 ॥ २।११९।२० ॥  ॥ २।११९।२१,२२ ॥   

एष पन्था महर्षीणां फलान्याहरतां वने।  

अनेन तु वनं दुर्गं गन्तुं, राघव ते क्षमम्  ॥  २१  ॥   

१इतीरितः प्राञ्जलिभिस्तपस्विभिः  

द्विजैः कृतस्वस्त्ययनः परन्तपः।  

वनं सभार्यः प्रविवेश राघवः  

सलक्ष्मणः सूर्य इवाभ्रमण्डलम्  ॥  २२  ॥   

इत्यार्षे श्रीमद्रामायणे वाल्मीकीये आदिकाव्ये चतुर्विंशतिसहस्रिकायां संहितायाम् अयोध्याकाण्डे एकोनविंशत्युत्तरशततमः सर्गः  

समाप्तश्चायमयोध्याकाण्डः  

इतीरित इति। एवमुपदिष्टमार्ग इत्यर्थः। रेखा(२२)मानः सर्गः  ॥  २२  ॥   

इति श्रीमन्माधवयोगिविरचितायां श्रीमद्रामायणामृतकतकटीकायाम् अयोध्याकाण्डे एकोनविंशत्युत्तरशततमः सर्गः।  

समाप्तश्चायमयोध्याकाण्डः  

फलान्याहरतांफलाद्याहरणार्थं गच्छतां आगच्छतां चेति यावत्।  

१इतीव तैःङ।  

 ॥ २।११९।२२ ॥   

