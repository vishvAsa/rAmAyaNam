+++
title = "००२"

+++
द्वितीयः सर्गः  

\[परिषदनुमोदनम्\]  

  

 ॥ २।२।१ ॥   

ततः परिषदं सर्वामामन्त्र्य वसुधाधिपः।  

हितमुद्धर्षणं चैवमुवाच १प्रथितं वचः  ॥  १  ॥   

अथ राज्याभिषेकस्य सकलसामन्तोपेतसर्वप्रजार्थत्वात् सर्वानुमतिं सम्पादयति दशरथः--तत इत्यादि। आमन्त्र्य--अभिमुखीकृत्य। हितं अत एव उद्धर्षणं उत्कटहर्षजनकम्  ॥  १  ॥   

१प्रश्रितंङ।  

 ॥ २।२।१ ॥  ॥ २।२।२३ ॥   

दुन्दुभिस्वनकल्पेन गम्भीरेणानुनादिना।  

स्वरेण महता राजा जीमूत इव नादयन्  ॥  २  ॥   

राजलक्षणयुक्तेन कान्तेनानुपमेन च।  

उवाच रसयुक्तेन स्वरेण नृपतिर्नृपान्  ॥  ३  ॥   

दुन्दुभिस्वनेत्यादिकं सन्तोषातियशयमूलम्। अनुनादः प्रतिध्वनिः। नादयन्--दिश इति शेषः। राजलक्षणं--प्राभवान्मितभाषणादिः  ॥  ३  ॥   

 ॥ २।२।२३ ॥  ॥ २।२।४ ॥   

विदितं भवतामेतद्यथा मे राज्यमुत्तमम्।  

पूर्वकैर्मम राजेन्द्रैः सुतवत्परिपालितम्  ॥  ४ ॥   

पालितमित्येतद्विदितमिति योजना  ॥  ४  ॥   

 ॥ २।२।४ ॥  ॥ २।२।५ ॥   

सोऽहमिक्ष्वाकुभिः सर्वैर्ननेन्द्रैः परिपालितम्।  

श्रेयसा योक्तुकामोऽस्मि सुखार्हमखिलं जगत्  ॥  ५  ॥   

श्रेयसाराज्योचितसुतराजाभिषेकलक्षणेन  ॥  ५  ॥   

 ॥ २।२।५ ॥  ॥ २।२।६ ॥   

मयाप्याचरितं पूर्वैः पन्थानमनुगच्छता।  

प्रजा नित्य १ मनिद्रेण यथाशक्त्यभिरक्षिताः  ॥  ६  ॥   

पूर्वे--मन्वादयः। यथाशक्तीत्यनेन विनयप्रदर्शनम्  ॥  ६  ॥   

१मतन्द्रेणङ।  

 ॥ २।२।६ ॥   

  

 ॥ २।२।७ ॥   

इदं शरीरं कृत्स्नस्य लोकस्य चरता हितम्।  

पाण्डुरस्यातपत्रस्य छायायां जरितं मया  ॥  ७  ॥   

छायायां स्थित्वा इदं शरीरं जरितं--प्रापितजरं कृतमिति योजनार्थः। जनीजृ़ष्ऽ इत्यादिना मितो जरयतेर्निष्ठा  ॥  ७  ॥   

 ॥ २।२।७ ॥  ॥ २।२।८ ॥   

प्राप्य वर्षसहस्राणि बहून्यायूंषि जीवतः।  

जीर्णस्यास्य शरीरस्य विश्रान्तिमभिरोचये  ॥  ८  ॥   

विश्रान्तिः--प्रजाचिन्ताराहित्यरूपिणी  ॥  ८  ॥   

 ॥ २।२।८ ॥  ॥ २।२।९ ॥   

राजप्रभावजुष्टां हि दुर्वहामजितेन्द्रियैः।  

परिश्रान्तोऽस्मि लोकस्य गुर्वी धर्मधुरं वहन्  ॥  ९  ॥   

राजप्रभावाश्शौर्यादि सप्तधर्माः, तद्युक्तैरेव जुष्टां--सेवार्हां। वहन्निति हेतौ शता  ॥  ९  ॥   

शौर्यं तेजो धृतिर्दाक्ष्यं युद्धे चाप्यपलायनम्।  

दानमीश्वरभावश्चऽ इत्युक्तमिति भावः  ॥   

 ॥ २।२।९ ॥  ॥ २।२।१० ॥   

सोऽहं विश्रममिच्छामि पुत्रं कृत्वा प्रजाहिते।  

सन्निकृष्टानिमान् सर्वाननुमान्य द्विजर्षभान्  ॥  १०  ॥   

अनुमान्यकृतानुमतिकान् कृत्वा। मानयतेर्ण्यन्ताल्ल्यप्  ॥  १०  ॥   

 ॥ २।२।१० ॥  ॥ २।२।११ ॥   

अनुजातो हि मां सर्वैर्गुणैर्ज्येष्ठो ममात्मजः।  

पुरंदरसमो विर्ये रामः परपुरञ्जयः  ॥  ११  ॥   

राज्यार्हतां दर्शयति--अन्वित्यादि। अनुर्लक्षणेऽ इति कर्मप्रवचनीये तद्योगात् मामिति द्वितीया। मद्गुणान् सर्वाननुप्राप्य जात इत्यर्थः। तदेव प्रकाश्यते--पुरन्दरेत्यादि  ॥  ११  ॥   

 ॥ २।२।११ ॥  ॥ २।२।१२ ॥   

तं चन्द्रमिव पुष्येण युक्तं धर्मभृतां वरम्।  

१यौवराज्येन योक्ताऽस्मि २प्रीतः पुरुषपुङ्गवम्  ॥  १२  ॥   

चन्द्रं पुष्येणेव यौवराज्येन --तत्पदेन योक्ताऽस्मि लुट्  ॥  १२  ॥   

पुष्येण युक्तं चन्द्रमिव सर्वकार्यसिद्धिदक्षम्ति। पुष्येण युक्तं चन्द्रमिवेत्यन्वयः। यद्वा चन्द्रमिव स्थितं तं श्वः पुष्येण यौवराज्ये नियोक्तास्मीतिगो। अत्र श्व एव पुष्यो भविताऽ पुष्येऽभिषिञ्चस्वऽ इत्याद्यानुरूप्यम् ॥   

१यौवराज्ये नियोक्ताङ।  

२प्रातःङ।  

 ॥ २।२।१२ ॥  ॥ २।२।१३ ॥   

अनुरूपः स १वै नाथो लक्ष्मीवान् लक्ष्मणाग्रजः।  

त्रैलोक्यमपि नाथेन येन स्यान्नाथवत्तरम्  ॥  १३  ॥   

स वै अनुरूपो नान्थः, अस्मद्राज्यस्येति शेषः न केवलमेतावत्, अपि तु--त्रैल्क्यमपीत्यादि। येनेति। प्रसिद्धेनेति यावत्  ॥   

१वोङ।  

 ॥ २।२।१३ ॥  ॥ २।२।१४ ॥   

अनेन श्रेयसा सद्यः १संयोज्यैवमिमां महीम्।  

गतक्लेशो भविष्यामि सुते तस्मिन्निवेश्य वै  ॥  १४  ॥   

श्रेयसाऽनेन--ईयसुनि प्रशस्यस्य श्रःऽ इति श्रादेशः, प्रशस्तेनानेन रामेणेत्यर्थः। महीं संयोज्य गतक्लेशः  ॥  १४  ॥   

इमांमहीं तस्मिन् ज्येष्ठे सुते निवेश्यअनेन तन्निवेशरूपेण श्रेयसा महीमेवं सद्यः संयोज्यगो।  

१संयोक्ष्येहङ।  

 ॥ २।२।१४ ॥  ॥ २।२।१५ ॥   

यदीदं मेऽनुरूपार्थं मया साधु १नियन्त्रितम्।  

२भवन्तो मेऽनुमन्यन्तां कथं वा करवाण्यहम्  ॥  १५  ॥   

यदीत्यादि। मया यन्नियन्त्रितं--नियमितं मद्विषयकरूपं कार्यं तद्यदि साधु भवतां अनुरूपार्थं--अनुकूलप्रयोजनावहं च तदा भवन्तो मे इदमनुमन्यन्ताम्। कुतोऽस्मदनुमतिर्महाराजस्य तवेत्यतः--कथमित्यादि। अहं कथं करवाणि? विना युष्माकमनुमतिमिति शेषः  ॥   

मे अनुरूपार्थं मया साधु सुमन्त्रितं यदिइति पाठान्तरे योजना।  

१सुमन्त्रितंङ।  

२भवन्तोऽप्यनुङ।  

स्वकर्तव्यप्रकारप्रश्नो वाऽयम्।  

 ॥ २।२।१५ ॥  ॥ २।२।१६ ॥   

यद्यप्येषा मम प्रीतिः, हितमन्यद्विचिन्त्यताम्।  

अन्या मध्यस्थचिन्ता हि विमर्दाभ्यधिकोदया  ॥  १६  ॥   

ननु त्वदभ्यधिकः कः हिताहितविचारसमर्थः? इत्यत्राह--यद्यपीत्यादि। एषा चिन्ता यद्यपि मम प्रीतिः--प्रीतिमात्रविजृम्भिता, अथापि वास्तवं अन्यत्--अन्यादृशं हितं अस्ति चेत् तत् विचिन्त्यताम्। ननु कथमभ्यधिकदर्शनशङ्केत्यतः--अन्येत्यादि। मध्यस्थाः--रागरोषवियुक्ताः तत्त्वचिन्तकाः तेषां चिन्ता, अन्या तु--अन्यादृश्येव। कुत इत्यतः--विमर्देति। पूर्वापरपक्षसङ्घर्षणवत्त्वेन हेतुना अभ्यधिकोदया--अधिकार्थप्रादुर्भाववती  ॥  १६  ॥   

 ॥ २।२।१६ ॥  ॥ २।२।१७ ॥   

इति ब्रुवन्तं मुदिताः प्रत्यनन्दन् १नृपा नृपम्।  

वृष्टिमन्तं महामेघं २नर्दन्त इव बर्हिणः  ॥  १७  ॥   

महामेघमिति। दृष्ट्वेति शेषः  ॥  १७  ॥   

१नृपात्मजम्ङ।  

२नृत्यन्तङ।  

 ॥ २।२।१७ ॥  ॥ २।२।१८ ॥   

स्निग्धोऽनुनादी सञ्जज्ञे तत्र हर्षसमीरितः।  

१जनोद्धुष्टेन सन्नादो मेदिनीं कम्पयन्निव  ॥  १८  ॥   

स्निग्धःहर्षस्वनः सामन्तकृतो जज्ञे आस्थान्याम्। बहिस्तु जनोद्धुष्टेन सन्--सम्भवन्नादः महीं कम्पयन्निव जज्ञे  ॥  १८  ॥   

तत्र सभायां स्निग्धःस्नेहाभिव्यञ्जकः अनुनादीप्रतिध्वनिकारी जनौघोद्धुष्टः जनसमूहोत्पादितः सन्नादःसमीचीनशब्दःसञ्जज्ञे। न केवलं राजान एव, सर्वेऽपि जनास्तच्छ्रुत्वा सन्तुष्टा इत्यर्थःगो।  

१जनौघोद्धुष्टसन्नादः विमानंङ। च।  

 ॥ २।२।१८ ॥  ॥ २।२।१९ ॥   

तस्य १धर्मत उत्पन्नं भावमाज्ञाय सर्वशः।  

ब्राह्मणा २बलमुख्याश्च पौरजानपदैः सह  ॥  १९  ॥   

धर्मत उत्पन्नं भावं--अभिप्रायं बलं--चतुरङ्गबलं, ब्राह्मणविशेषणत्वे बलं--तपोबलं। चकारान्नृपाश्च, तेषां प्रागुक्तरूपो बलशब्दार्थः  ॥  १९  ॥   

१धर्मार्थविदुषःङ।  

२जनमुख्याश्चङ।  

 ॥ २।२।१९ ॥  ॥ २।२।२० ॥   

समेत्य मन्त्रयित्वा तु समतां गतबुद्धयः।  

ऊचुश्च मनसा ज्ञात्व वृद्धं दशरथं १नृपम्  ॥  २०  ॥   

गतबुद्धय इति गमकत्वात् समासः। ज्ञात्वा--पुनःपुनः पर्यालोच्येत्यर्थः  ॥  २०  ॥   

एकाभिप्रायवन्त इति भावः।  

१वचःङ।  

 ॥ २।२।२० ॥  ॥ २।२।२१ ॥   

अनेकवर्षसाहस्रो वृद्धस्त्वमसि पार्थिव।  

स राजं युवराजानं अभिषिञ्चस्व पार्थिवम्  ॥  २१  ॥   

अनेकेत्यादिपदे बहुव्रीहिः। युवराजानमिति। अनित्यत्वान्न टच्  ॥   

 ॥ २।२।२१ ॥  ॥ २।२।२२२३ ॥   

इत्छामो हि महाबाहुं रघुवीरं महाबलम्।  

गजेन महताऽऽयान्तं रामं छत्रावृताननम्  ॥  २२  ॥   

इति तद्वचनं श्रुत्वा राजा तेषां मनःप्रियम्।  

अजानन्निव जिज्ञासुरिदं वचनमब्रवीत्  ॥  २३  ॥   

अजानन्निवेति। रामाभिषेकः सर्वसम्मत इति जानन्नेवेति शेषः  ॥   

ननु रक्षके मयि विद्यमाने किमर्थं रामाभिषेकोऽपेक्ष्यत इत्याशङ्कायां न हि वयं रक्षणार्थं तमपेक्षामहे, किन्तु सौन्दर्यविशेषानुभवार्थमित्याहुःइच्छाम इति। एतैरभिषेकानन्तरभाविभिर्विशेषणैः अभिषेकः कर्तव्य इति व्यञ्जनावृत्त्या प्रार्थ्यतेगो।  

 ॥ २।२।२२२३ ॥  ॥ २।२।२४ ॥   

श्रुत्वैव वचनं यन्मे राघवं पतिमिच्छथ।  

राजानः संशयोऽयं मे किमिदं ब्रूत तत्त्वतः  ॥  २४  ॥   

हे राजानः मे वचनं श्रुत्वा तन्निर्बन्धादेव केवलं रामं पतिमिच्छथ? उत वस्तुतः? इति मे संशयः। अतः किमिदमिति तत्त्वतो ब्रूत  ॥  २४  ॥   

 ॥ २।२।२४ ॥  ॥ २।२।२५ ॥   

कथं नु मयि धर्मेण पृथिवीमनुशासति।  

भवन्तो द्रष्टुमिच्छन्ति युवराजं १ममात्मजम्  ॥  २५  ॥   

का ते संशयप्रवृत्तिरित्यतः--कथन्वित्यादि। प्रौढा यूयं प्रौढे धर्मवृद्धे मयि चिरपरिचितराजभावाः बालं कथं मयि जीवति राजत्वेन द्रक्ष्यथेत्यर्थः  ॥  २५  ॥   

प्रश्नान्तरं वेदम्।  

१महाबलम्ङ्।  

 ॥ २।२।२५ ॥  ॥ २।२।२६२७ ॥   

ते तमूचुर्महात्मानं पौरजानपदैः सह।  

बहवो नृप कल्याण गुणाः पुत्रस्य सन्ति ते  ॥  २६  ॥   

गुणान् गुणवतो देव देवकल्पस्य धीमतः।  

प्रियानानन्दनान् कृत्स्नान् प्रवक्ष्यामोऽद्य तान् शृणु  ॥   

देव--राजन्निति यावत्  ॥  २७  ॥   

 ॥ २।२।२६२७ ॥  ॥ २।२।२८२९ ॥   

दिव्यैर्गुणैः शक्रसमो रामः सत्यपराक्रमः।  

इक्ष्वाकुभ्योऽपि सर्वेभ्यो ह्यतिरिक्तो विशाम्पते  ॥  २८  ॥   

रामः सत्पुरुषो लोके सत्यधर्म १ परायणः।  

साक्षाद्रामाद्विनिर्वृत्तो धर्मश्चापि श्रिया सह  ॥  २९  ॥   

रामाद्विनिर्वृत्त इति। रामेणैव प्रतिष्ठापति इत्यर्थः  ॥  २९  ॥   

इक्ष्वाकुभ्यःइक्ष्वाकुवंश्येभ्यः सर्वेभ्यः अतिरिक्तः समधिकः, अतिरिक्तः समधिकःऽ इत्यमरःगो।  

१पराक्रमःङ।  

 ॥ २।२।२८२९ ॥  ॥ २।२।३० ॥   

प्रजासुखत्वे चन्द्रस्य वसुधायाः क्षमागुणैः।  

बुध्या बृहस्पतेस्तुल्यो वीर्ये साक्षाच्छचीपतेः  ॥  ३०  ॥   

वसुधायाः इत्याद्याः प्रथमसर्गव्याकृतचराः  ॥  ३०  ॥   

रामनिष्ठगुणसमुदायस्यैकत्रासम्भवात् एकैकगुणयोगेन चन्द्रादीन् दृष्टान्तयन्तिप्रजेतिगो।  

साक्षात्तुल्यः, साक्षात् प्रत्यक्षतुल्ययोःऽ इत्यमरःगो।  

 ॥ २।२।३० ॥  ॥ २।२।३१३२ ॥   

धर्मज्ञः सत्सन्धश्च शीलवाननसूयकः।  

क्षान्तः सान्त्वयिता श्लक्ष्णः कृतज्ञो विजितेन्द्रियः  ॥   

मृदुश्च स्थिरचित्तश्च सदा भव्योऽनसूयकः  ॥  ३२  ॥   

क्षमेरूदित्वात् पक्षे नेट्। क्षान्तः इति। अक्ङित्यपि दीर्घश्छान्दसः। भव्यः--कुशलः  ॥  ३२  ॥   

न विद्यते असूया, अन्यविषयिणी, यस्य सः। उत्तरत्र न विद्यते असूया, स्वविषयिणी अन्यकृता, यस्य स तथोक्त इति न पुनरुक्तिःती।  

 ॥ २।२।३२ ॥  ॥ २।२।३३३८ ॥   

प्रियवादी च भूतानां सत्यवादी च राघवः।  

बहुश्रुतानां वृद्धानां ब्राह्मणानामुपासिता  ॥  ३३  ॥   

तेनास्येहातुला कीर्तिर्यशस्तेजश्च वर्धते।  

देवासुरमनुष्याणां सर्वास्त्रेषु विशारदः  ॥  ३४  ॥   

सम्यग्विद्याव्रतस्नातो यथावत्साङ्गवेदवित्।  

गान्धर्वे च भुवि श्रेष्ठो बभूव भरताग्रजः  ॥  ३५  ॥   

कल्याणाभिजनः साधुरदीनात्मा महामतिः।  

द्विजैरभिविनीतश्च श्रेष्ठैर्धर्मार्थनैपुणैः  ॥  ३६  ॥   

यदा व्रजति सङ्ग्रामं ग्रामार्थे नगरस्य वा।  

गत्वा सौमित्रिसहितो नाविजित्य निवर्तते  ॥  ३७  ॥   

सङ्ग्रामात्पुनरागमम्य कुञ्जरेण रथेन वा।  

पौरान् १ सवयसान् नित्यं कुशलं परिपृच्छति  ॥  ३८  ॥   

सवयसानिति। अच्ऽ इति योगविभागादच् समासान्ताः  ॥   

अभिविनीतःशिक्षितः।  

१स्वजनवन्नित्यंङ। च।  

 ॥ २।२।३३३८ ॥  ॥ २।२।३९४० ॥   

पुत्रेष्वग्निषु दारेषु प्रेष्यशिष्यगणेषु च।  

निखिलेनानुपूर्व्याच्च पिता पुत्रानिवौरसान्  ॥  ३९  ॥   

शुश्रूषन्ते च वः शिष्याः १कच्चित्कर्मसु दंशिताः।  

इति नः पुरुषव्याघ्रः सदा रामोऽभिभाषते  ॥  ४०  ॥   

शुश्रुषन्ते च वः शिष्याः इति उपाध्यायान् प्रति प्रश्नः। कर्मसु दंशिता वः शुश्रूषन्ते इति क्षत्रवृद्धान् प्रति प्रश्नः। दंशिताः--कवचिताः भृत्या इति शेषः  ॥  ४०  ॥   

शुश्रूषन्ते च वः शिष्याःऽ इति ब्राह्मणान् प्रति प्रश्नः। वर्मसु दंशिताःअवहिताः भृत्याः वः सेवन्त इति क्षत्रियान् प्रतिप्रश्नःति। दंशिताःसन्नद्धाः शिष्याः कर्मसु वः शूश्रूषन्ते कच्चिदिति वाऽन्वयः। सन्नद्धो वर्मितः सज्जः दंशितःऽ इत्यमरः।  

१कच्चिद्वर्मसुच। कच्चिद्धर्मेषुङ। च।  

 ॥ २।२।३९४० ॥  ॥ २।२।४१४३ ॥   

व्यसनेषु मनुष्याणां भृशं भवति दुःखितः।  

उत्सवेषु च सर्वेषु पितेव परितुष्यति  ॥  ४१  ॥   

सत्यवादी महेष्वासो वृद्धसेवी जितेन्द्रियः।  

स्मितपूर्वाभिभाषी च धर्मं सर्वात्मना श्रितः  ॥  ४२  ॥   

सम्यग्योक्ता श्रेयसां च न विगृह्य कथारुचिः।  

उत्तरोत्तरयुक्तौ च वक्ता वाचस्पतिर्यथा  ॥  ४३  ॥   

विग्रहः--वृथा कलहः  ॥  ४३  ॥   

श्रेयसां सम्यग्योक्तासम्पादकः। न विगृह्यकथारुचिः, न विगृह्य कथां कुर्यात्ऽ इति निषिद्धयोर्जल्पवितण्डयोर्निवृत्तरागःगो।  

 ॥ २।२।४१४३ ॥  ॥ २।२।४४४६ ॥   

सुभ्रूरायत ताम्राक्षः साक्षाद्विष्णुरिव स्वयम्।  

रामो लोकाभिरामोऽयं शौर्यवीर्यपराक्रमैः  ॥  ४४  ॥   

प्रजापालनतत्त्वज्ञो न रागोपहतेन्द्रियः।  

शक्तस्त्रैलोक्यमप्येको भोक्तुं किं नु महीमिमाम्  ॥  ४५  ॥   

नास्य क्रोधः प्रसादश्च निरर्थोऽस्ति कदाचन।  

हन्त्येव नियमाद्वध्यानवध्ये न च कुप्यति  ॥  ४६  ॥   

युनक्त्यर्थैः प्रहृष्टश्च तमसौ यत्र तुष्यति।  

शान्तैः सर्वप्रजाकान्तैः प्रीतिसञ्जननैर्नृणाम्  ॥  ४७  ॥   

यत्र तुष्यतीति। यस्मिन् विषये सन्तोषं तद्गुणतः प्राप्नोतीत्यर्थः  ॥   

अत्र पक्ष्मादिबहिर्देशविवक्षया ताम्रत्वं मन्तव्यम्।  

नियमात्नियमेन गो।  

 ॥ २।२।४४४७ ॥  ॥ २।२।४८५० ॥   

गुणैर्विरुरुचे रामो दीप्तः सूर्य इवांशुभिः।  

तमेवं गुणसम्पन्नं रामं सत्यपराक्रमम्  ॥  ४८  ॥   

लोकपालोपमं नाथमकामयत मेदिनी।  

वत्सः श्रेयसि जातस्ते दिष्ट्याऽसौ तव राघव  ॥  ४९  ॥   

दिष्ट्या पुत्रगुणैर्युक्तो मारीच इव काश्यपः।  

बलमारोग्यमायुश्च रामस्य विदितात्मनः  ॥  ५०  ॥   

श्रेयसि--श्रेयोनिमित्तं ते वत्सः--पुत्रः सञ्जातः। मरीचिप्रजापतिपुत्रो मारीचः  ॥  ५० ।  

 ॥ २।२।४८५० ॥  ॥ २।२।५१५२ ॥   

देवासुरमनुष्येषु सगन्धर्वोरगेषु च।  

आशंसन्ते जनाः सर्वे राष्ट्रे पुरवरे तथा  ॥  ५१  ॥   

आभ्यन्तरश्च बाह्यश्च पौरजानपदो जनः।  

स्त्रियो वृद्धास्तरुण्यश्च सायं प्रातः समाहिताः  ॥  ५२  ॥   

देवासुरेत्यादि। देवासुरादिलोकेषु ये देवादयः सन्ति ते च बलाद्याशंसन्त इति योजना  ॥  ५२  ॥   

 ॥ २।२।५१५२ ॥  ॥ २।२।५३ ॥   

सर्वान् देवान् नमस्यन्ति रामस्यार्थे यशस्विनः।  

तेषामायाचितं देव त्वत्प्रसादात्समृद्ध्यताम्  ॥  ५३  ॥   

रामस्यार्थ इति। रामस्य बलारोग्यादिप्रयोजनार्थमित्यर्थः  ॥   

 ॥ २।२।५३ ॥  ॥ २।२।५४ ॥   

राममिन्दीवरश्यामं सर्वशत्रुनिबर्हणम्।  

पश्यामो यौवराज्यस्थं तव राजोत्तमात्मजम्  ॥  ५४  ॥   

आयाचितं--अभिप्रार्थितं रामाभिषेकविषयं त्वत्प्रसादात् समृद्ध्यतां--समृद्धं सम्पन्नं भवत्वित्यर्थः ॥ ५४ ॥   

राजोत्तमेति सम्बुद्धिः।  

 ॥ २।२।५४ ॥  ॥ २।२।५५ ॥   

तं देव देवोपममात्मजं ते  

सर्वस्य लोकस्य हिते निविष्टम्।  

हिताय नः क्षिप्रमुदारजुष्टं  

मुदाऽभिषेक्तुं वरद त्वमर्हसि  ॥  ५५  ॥   

इत्यार्षे श्रीमद्रामायणे वाल्मीकीये अयोध्याकाण्डे द्वितीयः सर्गः।  

तं, देवेति राज्ञः सम्बुद्धिः। उदारजुष्टं--प्रशस्तगुणैरुपाश्रितं, उदारैर्महद्भिश्च परिगृहीतम्। मर्म(५५)मानः सर्गः  ॥  ५५  ॥   

इति श्रीमद्रामायणामृतकतकटीकायां अयोध्याकाण्डे द्वितीयः सर्गः।  

देवदेवःविष्णुः, तत्सदृशमिति वागो।  

 ॥ २।२।५५ ॥   

