+++
title = "०३४"

+++
चतुस्त्रिंशस्सर्गः  

\[दशरथसमाश्वासनम्\] ॥ २।३४।१ ॥   

ततः कमलपत्राक्षः श्यामो १निरुदरो महान्।  

उवाच रामस्तं सूतं पितुराख्याहि मामिति  ॥  १  ॥   

अथ सभार्यस्य सभ्रातृकस्य रामस्य वनवासानुमतिप्रार्थनम्। तत इत्यादि। श्यामःश्यामवर्णो युवाऽपि ॥ १ ॥   

१निरुपमोङ।झ।  

निवेदयस्वागमनं नृपाय मेऽ इति पूर्वस्मिन् श्लोके कथितेऽपि त्वरातिशयादभ्यासः। अथवा निरुत्सुकत्वात् तूष्णीं स्थितस्य सुमन्त्रस्य पुनः प्रतिबोधनाय वाऽभ्यासः।  

 ॥ २।३४।१ ॥  ॥ २।३४।२४ ॥   

स रामप्रेषितः क्षिप्रं सन्तापकलुषे १न्द्रियः।  

प्रविश्य नृपतिं सूतो निश्वसन्तं ददर्श ह  ॥  २  ॥   

उपरक्तमिवादित्यं भस्मच्छन्नमिवानलम्।  

तटाकमिव निस्तोयमपश्यज्जगतीपतिम्  ॥  ३  ॥   

आलोक्य तु महाप्राज्ञः परमाकुलचेतसम्।  

राममेवानुशोचन्तं सूतः प्राञ्जलिरासदत्  ॥  ४  ॥   

राममेवानुउद्दिश्य  ॥  ४  ॥   

न्द्रियंङ।  

 ॥ २।३४।२४ ॥  ॥ २।३४।५ ॥   

तं वर्धयित्वा राजानं सूतः पूर्वं जयाशिषा।  

भयविक्लब्या वाचा मन्दया १ श्लक्ष्णमब्रवीत्  ॥  ५  ॥   

वर्धयित्वासम्पूज्य। भयविक्लबयेति। रामो वनप्रयाणोद्युक्त इतीदं परमानिष्टं कथं राज्ञे वदिष्यामीति भयेन विक्लबाकातरा तया  ॥   

१श्लक्ष्णयाब्रवीत्ङ।  

 ॥ २।३४।५ ॥  ॥ २।३४।६ ॥   

अयं स पुरुषव्याघ्रो द्वारि तिष्ठति ते सुतः।  

ब्राह्मण्येभ्यो धनं दत्त्वा सर्वञ्चैवोपजीविनाम्  ॥  ६  ॥   

सर्वं धनं दत्त्वेत्यनेन सर्वथैव तिष्ठासाभावो द्योत्यते  ॥  ६  ॥   

 ॥ २।३४।६ ॥  ॥ २।३४।७९ ॥   

स त्वां पश्यतु, भद्रं ते, रामस्सत्यपराक्रमः।  

सर्वान् सुहृद आपृच्छ्य त्वां हीदानीं दिदृक्षते  ॥  ७  ॥   

१गमिष्यन्तं महारण्यं तं पश्य, जगतीपते  

वृतं राजगुणैस्सर्वैरादित्यमिव रश्मिभिः  ॥  ८  ॥   

स २सत्यवादी धर्मात्मा गाम्भीर्यात्सागरोपमः।  

आकाश इव निष्पङ्को नरेन्द्रः प्रत्युवाच तम्  ॥  ९  ॥   

सः सत्यवादी दशरथः  ॥  ९  ॥   

१गमिष्यतिङ।  

२सत्यवाक्योङ।  

 ॥ २।३४।७९ ॥  ॥ २।३४।१० ॥   

सुमन्त्रानय मे दारान् ये केचिदिह मामकाः।  

दारैः परिवृतस्सर्वैर्द्रष्टुमिच्छामि धार्मिकम्  ॥  १०  ॥   

सुमन्त्रेत्यादि। हे सुमन्त्र इहमद्वेश्मनि ये केचिन्मामका दाराःस्त्रियस्सन्ति तान्सर्वान्दारानिहानय ॥ १० ॥   

मे दारान् कौसल्यां, ये केचिदन्ये मामका दारास्तांश्च। एवं ध्याख्याने कौसल्यां परिवार्यऽ इत्यानुरूप्यम्।  

 ॥ २।३४।१० ॥  ॥ २।३४।११ ॥   

सोऽन्तःपुरमतीत्यैव स्त्रियस्ता वाक्यमब्रवीत्।  

१आर्याः ह्वयति २वो राजाऽऽगम्यतां तत्र मा चिरम्  ॥   

अतीत्यअतिवेगेन प्राप्येत्यर्थः। आगम्यतमिति पदम्  ॥   

१आर्योङ।  

२वो राजा, अवैधव्यदत्त्वात् न तु प्रजानां, तासां दुःखदत्त्वात्ति।  

 ॥ २।३४।११ ॥  ॥ २।३४।१२ ॥   

एवमुक्ताः स्त्रियस्सर्वाः सुमन्त्रेण नृपाज्ञया।  

प्रचक्रमुस्तद्भवनं भर्तुराज्ञाय शासनम्  ॥  १२  ॥   

प्रचक्रमुःगच्छन्ति स्म। तद्भवनंतस्य राज्ञो भवनम्  ॥  १२  ॥   

 ॥ २।३४।१२ ॥  ॥ २।३४।१३ ॥   

अर्धसप्तशतास्तास्तु प्रमदास्ताम्रलोचनाः।  

कौसल्यां परिवार्याथ शनैर्जग्मुर्धृतव्रताः  ॥  १३  ॥   

अर्धं सप्तशतस्येत्येकदेशिसमासः। ताम्रलोचना इति। रामप्रयाणश्रुतिजदुःखरोदनादिति शेषः। कौसल्यां परिवार्येतेन प्राग्लक्षणोक्तं सर्वधारणसमर्थसर्वप्रभ्वीत्वं द्योतितम् ॥ १३ ॥   

 ॥ २।३४।१३ ॥  ॥ २।३४।१४१६ ॥   

आगतेषु च दारेषु समवेक्ष्य महीपतिः।  

उवाच राजा तं सूतं सुमन्त्रानय मे सुतम्  ॥  १४  ॥   

स सूतो राममादाय लक्ष्मणं मैथिलीं तदा।  

जगामाभिमुखस्तूर्णं सकाशं जगतीपतेः  ॥  १५  ॥   

स राजा पुत्रमायान्तं दृष्ट्वा दूरात्कृताञ्जलिम्।  

उत्पपातासनात्तूर्णमार्तः स्त्रीजनसंवृतः  ॥  १६  ॥   

उत्पपातेत्येतदालिङ्गनार्थम्  ॥  १६  ॥   

 ॥ २।३४।१४१६ ॥  ॥ २।३४।१७ ॥   

सोऽभिदुद्राव वेगेन रामं दृष्ट्वा विशाम्पतिः।  

तमप्राप्यैव दुःखार्तः पपात भुवि मूर्छितः  ॥  १७  ॥   

तमप्राप्यैवेति। आलिलिङ्गिषितपुत्रमसम्प्राप्य मध्येमार्गं दुःखमूर्छितः पपात  ॥  १७  ॥   

 ॥ २।३४।१७ ॥  ॥ २।३४।१८ ॥   

तं रामोऽभ्यपतत् क्षिप्रं लक्ष्मणश्च महायशाः।  

विसंज्ञमिव दुःखेन सशोकं नृपतिं तदा  ॥  १८  ॥   

तं पतितं नृपतिं रामः क्षिप्रमभ्यपतत्अभ्यागतवान्। विसंज्ञमिवविसंज्ञमेव  ॥  १८  ॥   

 ॥ २।३४।१८ ॥  ॥ २।३४।१९ ॥   

स्त्रीसहस्रनिनादश्च सञ्जज्ञे राजवेश्मनि।  

हा हा रामेति सहसा भूषणध्वनिमिश्रितः  ॥  १९  ॥   

भूषणध्वनिमिश्रित इति। उरश्शिरस्ताडनादिप्रचलत्प्रभ्रश्यद्भूषणध्वनिभिर्मिश्रितस्तथा  ॥ १९ ॥   

स्त्रीणांदाराणां तथा इतरासां दास्यादीनां च। तेन पूर्वं सार्धत्रिशतत्वोक्तेरविरोधःसत्य।। सहस्रपदं अनेकपरं वा। अन्यथा तावन्निष्कर्षेण वचनासम्भवः, एकद्व्यादीनां न्यूनाधिक्यसम्भवात्।  

 ॥ २।३४।१९ ॥  ॥ २।३४।२० ॥   

तं परिष्वज्य बाहुभ्यां तावुभौ रामलक्ष्मणौ।  

पर्यङ्के सीतया सार्धं १रुदन्तः समवेशयन्  ॥  २०  ॥   

सीतया सार्धं तं बाहुभ्यां परिष्वज्य पर्यङ्के समावेशयन्  ॥  २०  ॥   

१रुदन्तंङ।  

 ॥ २।३४।२० ॥  ॥ २।३४।२१२२ ॥   

अथ रामो मुहूर्तेन लब्धसंज्ञ महीपतिम्।  

उवाच प्राञ्जलिर्भूत्वा शोकार्णवपरिप्लुतम्  ॥  २१  ॥   

आपृच्छे त्वां, महाराज सर्वेषामीश्वरोऽसि नः।  

प्रस्थितं दण्डकारण्यं पश्य त्वं कुशलेन माम्  ॥  २२  ॥   

कुशलेन मां पश्येति। सौम्येन चक्षुषा मामनुगृहाणेत्यर्थः  ॥  २२  ॥   

 ॥ २।३४।२१२२ ॥  ॥ २।३४।२३ ॥   

लक्ष्मणं चानुजानीहि सीता १चान्वेति मां वनम्।  

कारणैर्बहुभिस्तथ्यैर्वार्यमाणौ न चेच्छतः  ॥ २३ ॥   

ननु लक्ष्मणसीतयोः कुतो वनवासकष्टप्राप्तिः न ह्यसौ वरनिर्बन्धप्राप्त इत्यतःकारणैरित्यादि। हेतुभिरित्यर्थः। तथ्यैःपरमार्थतयोपन्यस्यमानैः। नेच्छत इति। इह स्थातुमिति शेषः  ॥  २३  ॥   

१चान्वेतुङ।  

तथ्यैर्बहुभिः कारणैः मामन्वेति, अत एव वार्यमाणावपि न चेच्छतः इति वा।  

 ॥ २।३४।२३ ॥  ॥ २।३४।२४२५ ॥   

अनुजानीहि सर्वान्नः शोकमुत्सृज्य, मानद  

लक्ष्मणं मां च सीतां च प्रजापतिरिव प्रजाः  ॥  २४  ॥   

प्रतीक्षमाणमव्यग्रमनुज्ञां जगतीपतेः।  

उवाच राजा सम्प्रेक्ष्य वनवासाय राघवम्  ॥  २५  ॥   

वनवासायानुज्ञां प्रतीक्षमाणंअनुमतिं प्रार्थयमानम्  ॥  २५  ॥   

 ॥ २।३४।२४२५ ॥  ॥ २।३४।२६ ॥   

अहं, राघव कैकेय्या वरदानेन मोहितः।  

अयोध्यायास्त्वमेवाद्य भव राजा निगृह्य माम्  ॥  २६  ॥   

हे राघव अहं कैकेय्या वरदानेन हेतुना मोहितःनिरुतरतया शोकपरवशो जातः अतो राज्यव्यापारानर्हः।  

अतो मां निगृह्यनिरुध्यराज्यशासनं कृत्वा अयोध्यायां त्वमेव स्वभुजवैभवेन राजा भव। प्रवृत्तमभिषेकं समापयेति यावत्  ॥  २६  ॥   

मोहितःवञ्चितःगो।  

 ॥ २।३४।२६ ॥  ॥ २।३४।२७२८ ॥   

एवमुक्तो नृपतिना रामो धर्मभृतां वरः।  

प्रत्युवाचाञ्जलिं कृत्वा पितरं वाक्यकोविदः  ॥  २७  ॥   

भवान् वर्ष १सहस्राय पृथिव्याः, नृपते पतिः।  

अहं त्वरण्ये वत्स्यामि न मे २कार्यं त्वयाऽनृतम्  ॥  २८  ॥   

वर्षसहस्राय पतिर्भवइतः परमप्यनेककालं पतिर्भवेत्यर्थः। न मे कार्यं त्वयाऽनृतमिति। त्वया दत्तं यत् वरद्वयं तन्मेमया अनृतंअसत्यं न कार्यंकर्तुं न योग्यं। तव नरकपातप्रसङ्गादित्याशयः  ॥   

१सहस्रायुःङ।  

मेमह्यं, मत्कृते इति यावत्, त्वया अनृतं न कार्यमित्यर्थः। न मे कार्यस्त्वमानृत इति तीर्थसम्मतपाठः। त्वं आनृतःईषदनृत युक्तोऽपि न कार्यः इति व्याख्यातम्।  

२कार्यस्त्वमानृतःङ।  

 ॥ २।३४।२७२८ ॥  ॥ २।३४।२९ ॥   

नव पञ्च च वर्षाणि वनवासे विहृत्य ते।  

पुनः पादौ ग्रहीष्यामि प्रतिज्ञान्ते, नराधिप  ॥  २९  ॥   

यदेवमतोनवेत्यादि। हे नराधिप पुनरागम्य ते पादौ ग्रहीष्यामीति। प्रतिज्ञान्ते सतीति योजना  ॥  २९  ॥   

प्रतिज्ञान्तेचतुर्दशवर्षानन्तरं, स्वर्गादागत्य स्थितस्य ते पादौ ग्रहीष्यामीत्यभिप्रायःसत्य।  

 ॥ २।३४।२९ ॥  ॥ २।३४।३० ॥   

रुदन्नार्तः प्रियं पुत्रं सत्यपाशेन संयतः।  

कैकेय्या चोद्यमानस्तु मिथो राजा तमब्रवीत्  ॥  ३०  ॥   

चोद्यमान इति अद्यैव गमनमनुमन्यस्वेति कैकेय्या मिथःरहसि चोद्यमान इत्यर्थः  ॥  ३०  ॥   

 ॥ २।३४।३० ॥  ॥ २।३४।३१ ॥   

श्रेयसे वृद्धये, तात पुनरागमनाय च।  

गच्छस्वारिष्टमव्यग्रः पन्थानमकुतोभयम्  ॥  ३१  ॥   

श्रेयसेपरलोकहिताय वृद्धयेइहलोकाभ्युदयाय च। रिष्टंपापंदुःखं च, अरिष्टंस्वस्त्ययनं अस्तु ते। अव्यग्रस्सन् अकुतोभयं पन्थानं गच्छस्व  ॥  ३१  ॥   

गच्छस्वगच्छ। अरिष्टंशुभं। अरिष्टे तु शुभाशुभेऽ इत्यमरःगो।  

 ॥ २।३४।३१ ॥  ॥ २।३४।३२ ॥   

न हि सत्यात्मनः, तात धर्माभिमनसस्तव।  

विनिवर्तयितुं बुद्धिः शक्यते, रघुनन्दन  ॥  ३२  ॥   

सत्यात्मनःसत्यप्रतिष्ठितस्वभावस्य। अत एव धर्माभिमनसःधर्मसम्पादनाभिगतमनस्कस्य  ॥  ३२  ॥   

 ॥ २।३४।३२ ॥  ॥ २।३४।३३ ॥   

अद्य त्विदानीं रजनीं, पुत्र मा गच्छ सर्वथा।  

एकाहदर्शनेनापि साधु तावच्चराम्यहम्  ॥  ३३  ॥   

प्रातरेव कैकेय्या प्रस्थापितस्य मात्रद्यनुनययात्रादानादिना आसायं व्यापृतस्य सायं राजानुमत्यर्थमागतस्य राज्ञा प्रवृत्तरजनीसहवासः प्रार्थ्यतेअद्येत्यादि। अद्यअस्मिन् दिवसे इदानीं सम्प्रवृत्तां रजनीं इह वस, सर्वथा मा गच्छ। किमर्थमित्यतःएकाहेत्यादि। चरामिवर्तेभोक्ष्यामि च  ॥  ३३  ॥   

साधुसुखंगो।  

 ॥ २।३४।३३ ॥  ॥ २।३४।३४ ॥   

मातरं मां च सम्पश्यन् वसेमामद्य शर्वरीं।  

तर्पितः सर्वकामैस्त्वं श्वः १ काले साधयिष्यसि  ॥  ३४  ॥   

साधयिष्यसिगमिष्यसि  ॥  ३४  ॥   

१काल्येङ।  

 ॥ २।३४।३४ ॥  ॥ २।३४।३५ ॥   

दुष्करं क्रियते, पुत्र सर्वथा, राघव त्वया।  

मत्प्रियार्थं प्रियांस्त्यक्त्वा यद्यासि विजनं वनम्  ॥  ३५  ॥   

मत्प्रियार्थंमम परलोकसौख्यार्थमित्यर्थः  ॥  ३५  ॥   

 ॥ २।३४।३५ ॥  ॥ २।३४।३६ ॥   

न चैतन्मे प्रियं, पुत्र शपे सत्येन, राघव  

छन्नया चलितस्त्वस्मि स्त्रिया छन्नाग्निकल्पया  ॥  ३६  ॥   

तदेव दर्शयतिन चैतदित्यादि। इहेति शेषः। चलित इत्यादि। भ्रंशितत्वदभिषेकमनोरथ इत्यर्थः ॥ ३६ ॥   

 ॥ २।३४।३६ ॥  ॥ २।३४।३७३८ ॥   

वञ्चना या तु लब्धा मे तां त्वं निस्तर्तुमिच्छसि।  

अनया वृत्तसादिन्या कैकेय्याऽभिप्रचोदितः  ॥  ३७  ॥   

न चैतदाश्चर्यतमं यस्त्वं ज्येष्ठस्सुतो मम।  

अपानृतकथं, पुत्र पितरं कर्तुमिच्छसि  ॥  ३८  ॥   

या तु वञ्चना मेमत्सकाशात् लब्धा वनप्रस्थानलक्ष्णा। वृत्तसादिन्याकुलोचितचरितनाशिन्या चोदितोऽपि सन् पितरं मां अपानृतकथंअपगतानृतकथनं कर्तुमिच्छसिइति यत्नैतदाश्चर्यं। यत्यस्मात् त्वं ज्येष्ठः ज्येष्ठगुणः प्रथमस्सुतश्चासि तस्मात्तथा  ॥  ३८  ॥   

 ॥ २।३४।३७३८ ॥  ॥ २।३४।३९ ॥   

अथ रामस्तथा श्रुत्वा पितुरार्तस्य भाषितम्।  

लक्ष्मणेन सह भ्रात्रा दीनो वचनमब्रवीत्  ॥  ३९  ॥   

आर्तस्य भाषितं श्रुत्वेति। एकाहदर्शनेनापिऽ इत्याद्युक्तरूपं श्रुत्वेत्यर्थः। दीन इति। एकरात्रमपि पितृसुखायकैकेय्या अद्यैव गच्छेति नियोगात्स्थातुमशक्यमभूदिति प्राप्तशोक इत्यर्थः  ॥  ३९  ॥   

अदीन इति पदम्शि।  

 ॥ २।३४।३९ ॥  ॥ २।३४।४० ॥   

प्राप्स्यामि यानद्य गुणान् को मे श्वस्तान् प्रदास्यति।  

अपक्रमणमेवातः सर्वकामैरहं वृणे  ॥  ४०  ॥   

प्राप्स्यामीत्यादि। अद्यअस्मिन्नेव दिवसे प्रयाणे सति यान् गुणान्अद्यैव गच्छेति नियोगे अद्यैव गच्छामीत्याश्रुतपरिपालनजान् गुणान्धर्मान् श्वः प्रस्थाने सति कः प्रदास्यति। प्रत्युत केवलमसत्यदोष एवावशिष्यते। अतोऽद्यैवापक्रमणंइतो गमनं सर्वकामैःसर्वात्मना उत्कटप्रवृत्तजिगमिषया वृणे  ॥  ४०  ॥   

तर्पितस्सर्वकामैस्त्वं, इत्यस्योत्तरं इदं। सर्वकामैरपि अपक्रमणमेव वृणे इत्युक्तेसर्वकामानां वरणापेक्षया अपक्रमणमेव वृणे इत्यर्थः।ऽ  

कैकेय्या चोद्यमानस्तु मिथःऽ इति पूर्वं कथनात् कैकेय्याः प्रियसम्पादनरूपगुणोऽपि विवक्षितः।  

 ॥ २।३४।४० ॥  ॥ २।३४।४१ ॥   

इयं सराष्ट्रा सजना धनधान्यसमाकुला।  

मया विसृष्टा वसुधा भरताय प्रदीयताम्  ॥  ४१  ॥   

वनवासकृता बुद्धिर्न च मेऽद्य १ विलीष्यति।  

तस्मात् मया विसृष्टा वसुधा भरताय प्रदीयतां, अद्यैव मत्सन्निधाविति शेषः। अद्य वनवासकृतेति। अद्यैव वनवासे निश्चिता मे बुद्धिः न विलीष्यति। अतः श्वो गमिष्यसीति मा ब्रूहीत्यर्थः  ॥  ४१  ॥   

१चलिष्यतिङ।  

 ॥ २।३४।४१ ॥  ॥ २।३४।४२ ॥   

१यस्तुष्टेन वरो दत्तः कैकेय्यै, वरद त्वया  ॥  ४२  ॥   

दीयतां निखिलेनैव सत्यस्त्वं भव, पार्थिव  

निखिलेनैवेति। अद्यैव मद्वनप्रस्थापनेनेति शेषः। तदा किल निखिलेनसर्वात्मना सत्यःसत्यप्रतिज्ञः भविष्यसि। अतोऽद्यैव मां वनं प्रस्थाप्य त्वं सत्यो भव  ॥  ४२  ॥   

१यस्तु युद्धेङ।  

 ॥ २।३४।४२ ॥  ॥ २।३४।४३४४ ॥   

अहं निदेशं भवतो यथोक्तमनुपालयन्  ॥  ४३  ॥   

चतुर्दशसमा वत्स्ये वने वनचरैः सह।  

मा विमर्शो वसुमती भरताय प्रदीयताम्  ॥  ४४  ॥   

न हि मे काङ्क्षितं राज्यं सुखमात्मनि वा प्रियम्।  

विमर्शःभरताय दानविचारः मास्तु। कथमेवमित्यतःन हीत्यादि। आत्मनि सुखंस्वसौख्यमित्यर्थः ॥ ४४ ॥   

 ॥ २।३४।४३४४ ॥  ॥ २।३४।४५४८ ॥   

यथानिदेशं कर्तुं वै तवैव, रघुनन्दन  ॥  ४५  ॥   

अपगच्छतु ते दुःखं मा भूर्बाष्पपरिप्लुतः।  

न हि क्षुभ्यति दुर्धर्षः समुद्रः सरितांपतिः  ॥  ४६  ॥   

नैवाहं राज्यमिच्छामि न सुखं न च १मैथिलीम्।  

नैव सर्वानिमान् कामान् न स्वर्गं नैव जीवितम्  ॥  ४७  ॥   

त्वामहं सत्यमिच्छामि नानृतं, पुरुषर्षभ  

प्रत्यक्षं तव सत्येन सुकृतेन च २ते शपे  ॥  ४८  ॥   

प्रत्यक्षं तवेति। तव सन्निधावित्यर्थः  ॥  ४८  ॥   

१मेदिनीम्ङ।  

२तेतुभ्यं।  

 ॥ २।३४।४५४८ ॥  न च शक्यं मया, तात स्थातुं क्षणमपि, प्रभो  

१स शोकं धारयस्वैनं, न हि मेऽस्ति विपर्ययः  ॥  ४९  ॥   

क्षणमपीति। इह पुर इति शेषः। विपर्ययःविपरीतानुष्ठानंइहाद्य स्थितिरूपम्  ॥  ४९  ॥   

१न शोकंङ।च।  

 ॥ २।३४।४९ ॥  ॥ २।३४।५० ॥   

अर्थितो ह्यस्मि केकैय्या वनं गच्छेति, राघव  

मया चोक्तं व्रजामीति तत्सत्यमनुपालये  ॥ ५० ॥   

वनं गच्छेति। अद्यैवेति शेषः  ॥ ५० ॥   

हे राघवराम वनं गच्छ इति कैकेय्या अर्थितोऽस्मि इत्यन्वयः।  

 ॥ २।३४।५० ॥  ॥ २।३४।५१ ॥   

मा चोत्कण्ठां कृथाः, देव वने रंस्यामहे वयम्।  

प्रशान्तहरिणाकीर्णे नानाशकुननादिते  ॥  ५१  ॥   

उत्कण्ठाशोकातुरतया स्मरणम्। रंस्यामह इति सीतासौमित्रिसम्बन्धात्  ॥  ५१  ॥   

 ॥ २।३४।५१ ॥  ॥ २।३४।५२५३ ॥   

पिता हि दैवतं, तात देवतानामपि स्मृतम्।  

तस्माद्दैवतमित्येव करिष्यामि पितुर्वचः  ॥  ५२  ॥   

चतुर्दशसु वर्षेषु गतेषु, नरसत्तम  

पुनर्द्रक्ष्यसि मां प्राप्तं सन्तापोऽयं विमुच्यताम्  ॥  ५३  ॥   

विमुच्यतामिति। इदानीमिति शेषः  ॥  ५४  ॥   

भव राजा निगृह्य माम्ऽ इति वचनमपि पितुरेव। अथापि स्वस्य वनवासो महाक्लेशप्रद इति व्यथया राजा तथा वदतीति ज्ञात्वा रामः वनवासे स्वस्य क्लेशाभावमाह।  

 ॥ २।३४।५२५३ ॥  ॥ २।३४।५४ ॥   

येन संस्तंभनीयोऽयं सर्वो बाष्पकलो जनः।  

स त्वं, पुरुषशार्दूल किमर्थं विक्रियां गतः  ॥  ५४  ॥   

येनेति। त्वयेत्यर्थः  ॥  ५४  ॥   

 ॥ २।३४।५४ ॥  ॥ २।३४।५५ ॥   

पुरं च राष्ट्रं च मही १च केवला  

मया विसृष्टा भरताय दीयताम्।  

अहं निदेशं भवतोऽनुपालयन्  

वनं गमिष्यामि चिराय सेवितुम्  ॥  ५५  ॥   

केवलाकृत्स्नेति यावत्  ॥  ५५  ॥   

१सकाननाङ।  

चतुर्दशसमा इत्यर्थः पितृवाक्यपरिपालननिमित्तं यावज्जीवमपि वने वसेयं, किं चतुर्दंशवर्षमात्रेणेति द्योतयितुं चिरायेत्युक्तिः।  

 ॥ २।३४।५५ ॥  ॥ २।३४।५६ ॥   

मया विसृष्टां भरतो महीमिमां  

सशैलषण्डां सपुरां सकाननाम्।  

१शिवां सुसीमामनुशास्तु केवलं  

त्वया यदुक्तं, नृपते तथाऽस्तु तत्  ॥  ५६  ॥   

त्वया यदुक्तमिति। कैकेयीमिति यावत्  ॥  ५६  ॥   

शिवामित्यनेन राज्यस्य दुर्भरत्वान्न त्यजामीति गम्यतेगो।  

१शिवासु सीमास्वनुङ।  

 ॥ २।३४।५६ ॥  ॥ २।३४।५७६१ ॥   

न मे तथा, पार्थिव १धीयते मनः  

महत्सु कामेषु न चात्मनः प्रिये।  

यथा निदेशे तव शिष्टसम्मते  

व्यपैतु दुःखं तव मत्कृतेऽनघ  ॥  ५७  ॥   

तदद्य नैवानघ राज्यमव्ययं  

न सर्वकामान्न सुखं न मैथिलीम्।  

न २ जीवितं त्वामनृतेन योजयन्  

वृणीय सत्यं व्रतमस्तु ते तथा  ॥  ५८  ॥   

फलानि मूलानि च भक्षयन् वने  

गिरींश्च पश्यन् सरितः सरांसि च।  

वनं प्रविश्यैव विचित्रपादपं  

सुखीभविष्यामि तवास्तु निर्वृतिः  ॥  ५९  ॥   

एवं स राजा व्यसनाभिपन्नः  

३शोकेन दुःखेन च ताम्यमानः।  

आलिङ्ग्य पुत्रं सुविनष्टसंज्ञः  

४मोहं गतो नैव ५ चिचेष्ट किञ्चित्  ॥  ६०  ॥   

देव्यस्ततो संरुरुदुस्समेताः  

तां वर्जयित्वा नरदेवपत्नीम्।  

रुदन् सुमन्त्रोऽपि जगाम मूर्छां  

हाहाकृतं तत्र बभूव सर्वम्  ॥  ६१  ॥   

इत्यार्षे श्रीमद्रामायणे वाल्मीकीये अयोध्याकाण्डे चतुस्त्रिंशस्सर्गः  

हाहाशब्दस्य कृतंकरणं यस्मिन् तत्तथा। कृत (६१) मानः सर्गः  ॥  ६१  ॥   

इति श्रीमद्रामायणामृतकतकटीकायामयोध्याकाण्डे चतुस्त्रिंशस्सर्गः  

१दीयतेङ।  

२चिन्तितंङ।  

उक्तवन्तमिति शेषः। एवमुक्तवन्तं पुत्रमालिङ्ग्येत्यन्वयः।  

शोकःत्वग्दाहोत्पादकः, दुःखंअन्तर्व्यथोत्पादकम्गो।  

३तापेनङ।  

४भूमिंङ।  

५विवेदङ।  

तां वर्जयित्वाकैकेयीं विना।  

 ॥ २।३४।५७६१ ॥   

