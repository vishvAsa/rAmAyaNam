+++
title = "०२६"

+++
षड्विंशस्सर्गः  

\[सीताप्रतिबोधनम्\] ॥ २।२६।१ ॥   

अभिवाद्य च कौसल्यां राम स्सम्प्रस्थितो वनम्।  

कृतस्वस्त्ययनो मात्रा धर्मिष्ठे वर्त्मनि स्थितः  ॥  १  ॥   

एवं मातरमनुमान्य सीतामप्यनुमानयितुं रामस्य प्रवृत्तिः। अभिवाद्येत्यादि। अतिशयेन धर्मवत् धर्मिष्ठं, विन्मतोर्लुक्इष्ठनादौ परतः  ॥  १  ॥   

सम्प्रस्थितः सम्प्रतस्थे। अथवा श्लोकद्वयमेकं वाक्यम्।  

 ॥ २।२६।१ ॥  ॥ २।२६।२ ॥   

विराजयन् राजसुतो राजमार्गं नरैर्वृतम्  

हृदयान्याममन्थेव जनस्य गुणवत्तया  ॥  २  ॥   

आममन्थमन्थनं कृतवानिव  ॥  २  ॥   

 ॥ २।२६।२ ॥  ॥ २।२६।३ ॥   

वैदेही चापि तत्सर्वं न शुश्राव तपस्विनी।  

तदेव हृदि तस्याश्च यौवराज्याभिषेचनम्  ॥  ३  ॥   

तत्सर्वंराजवृत्तान्तम्। तदेव यौवराज्याभिषेचनं तस्याश्च हृदि स्थितमभूदिति शेषः  ॥  ३  ॥   

तपस्विनीरामाभिषेकार्थव्रतोपवासादिनियमविशिष्टागो। यद्वा तपस्विनीअनुकम्पार्हा तपस्वी तापसे चानुकम्प्ये त्रिषुऽ इति मेदिनी। रामवनप्रस्थानमजानन्ती यौवराज्याभिषेकमेव चिन्तयन्ती सीता राममुखात्कथं तदुदन्तं श्रोष्यतीति कविरनुकम्पयैवमुक्तवान्।  

 ॥ २।२६।३ ॥  ॥ २।२६।४ ॥   

देवकार्यं स्वयं कृत्वा कृतज्ञा हृष्टचेतना।  

अभिज्ञा राजधर्माणां राजपुत्रं प्रतीक्षते  ॥  ४  ॥   

देवकार्यंदेवपूजाम्  ॥  ४  ॥   

कृतज्ञादैवैरेवं राज्यप्रदानोपकृतत्वेन कृतज्ञतया तत्पूजाति। कृतज्ञाअभिषिक्तभर्तृविषये पट्टमहिषीभिः गन्धपुष्पादिना पूर्वकृतपादार्चनादिसमाचारज्ञागो। सम्प्रदायज्ञा रामपादार्चनाय रामं प्रतीक्षते स्मइति भावः ॥   

 ॥ २।२६।४ ॥  ॥ २।२६।५६ ॥   

प्रविवेशाथ रामस्तु स्वं वेश्म सुविभूषितम्।  

प्रहृष्टजनसम्पूर्णं ह्रिया किञ्चिदवाङ्मुखः  ॥  ५  ॥   

अथ सीता समुत्पत्त्य वेपमाना च तं पतिम्।  

अपश्चच्छोकसन्तप्तं चिन्ताव्याकुलितेन्द्रियम्  ॥  ६  ॥   

शोकसन्तप्तत्वादिधर्मकं पतिं दृष्ट्वा वेपमाना सती तं पतिमपश्यत्  ॥  ६  ॥   

 ॥ २।२६।५६ ॥  ॥ २।२६।७ ॥   

तां दृष्ट्वा हि स धर्मात्मा न शशाक मनोगतम्।  

तं शोकं राघवस्सोढुं ततो विवृततां गतः  ॥  ७  ॥   

सोढुमिति। गूढतयेति शेषः। ततःतत एव हेतोः विवृततांविवृताभिप्रायकतां गतः  ॥  ७  ॥   

विवृततांव्यक्तदुःखताम्गो। यद्वा वैवर्ण्यमिति यावत् विवर्णवदनंऽ इत्युत्तरश्लोकानुसारात्।  

 ॥ २।२६।७ ॥  ॥ २।२६।८ ॥   

विवर्णवदनं दृष्ट्वा तं प्रस्विन्नममर्षणम्।  

आह दुःखाभिसन्तप्ता किमिदानीमिदं, प्रभो  ॥  ८  ॥   

प्रस्विन्नंप्राप्तदुःखजस्वेदम्  ॥  ८  ॥   

यत्तु सीताया दुःखेन कथमेषा कालं नयिष्यतीति धिया दुःखित इति विवर्णवदनत्वादिकमितितदनुचितंभगवति कथमपि दुःखासम्बन्धात् तादृशधियंप्यभावाच्च व्यसनेषु मनुष्याणां भृशं भवति दुःखितःऽ इत्यादावपि दुःखित इवेत्येवार्थं इति ममाभातिति।  

अमर्षणं शोकधारणाक्षमम्। अत एव प्रस्विन्नम्।  

 ॥ २।२६।८ ॥  ॥ २।२६।९ ॥   

अद्य बार्हस्पतः १श्रीमान् युक्तः पुष्योऽनुराघव  

प्रोच्यते ब्राह्मणैः प्राज्ञै केन त्वमसि दुर्मनाः  ॥  ९  ॥   

बार्हस्पतःबृहस्पतिदेवताकः। दित्यदित्यादिभ्यो ण्यलुक्छान्दसः। युक्तःचन्द्रमसेति शेषः। युक्त इति तु प्रोच्यत इत्यन्वयः। केनेति। अद्य पुष्यः, अद्याभिषेको रामस्येति द्विजैः उक्ते दुःखं केनसन्तोषं विहायेत्यर्थः हग ॥  ९  ॥   

१श्रीमानुक्तःङ।  

पुष्येणऽ युक्तः चन्द्रेणेति शेषःति।  

२बार्हस्पतः बृहस्पतिदैवत्यः। उक्तः अभिषेकार्हत्वेन विहितः। युक्त इति पाठेऽभिषेकार्हःगो।ऽ  

 ॥ २।२६।९ ॥   ॥ २।२६।१० ॥   

न ते शतशलाकेन जलफेननिभेन च।  

आवृतं वदनं वल्गु छत्रेणापि विराजते  ॥  १०  ॥   

शतं शलाका यस्मिन् छत्रे तत्तथा छत्रेणावृतं सन्न विराजते इति योजना  ॥  १०  ॥   

वल्गुसुन्दरम्।  

 ॥ २।२६।१० ॥  ॥ २।२६।११ ॥   

व्यजनाभ्यां च मुख्याभ्यां शतपत्रनिभेक्षणम्।  

चन्द्रहंसप्रकाशाभ्यां वीज्यते न तवाननम्  ॥  ११  ॥   

शतपत्रंपद्मं तत्सदृशेक्षणं तवाननम्  ॥  ११  ॥   

 ॥ २।२६।११ ॥  ॥ २।२६।१२ ॥   

वाग्मिनो वन्दिनश्चापि प्रहृष्टास्त्वां, नरर्षभ  

स्तुवन्तो नात्र दृश्यन्ते मङ्गलैस्सूतमागधाः  ॥  १२  ॥   

वन्द्यादयो मुहुर्व्याकृतचराः  ॥  १२  ॥   

 ॥ २।२६।१२ ॥  ॥ २।२६।१३ ॥   

न ते क्षौद्रं च दधि च ब्राह्मणा वेदपारगाः।  

मूर्ध्नि १मूर्धावसिक्तस्य दधति स्म विधानतः  ॥  १३  ॥   

क्षौद्रं च दधि चेति। तीर्थोदकमिश्रितमिति शेषः। मूर्धावसिक्तस्यशिरस्स्नातस्य  ॥  १३  ॥   

क्षौद्रंमधु  

१मूर्धाभिषिक्तस्यङ।  

न दधति स्मनाभिषिञ्चन्ति स्म।  

 ॥ २।२६।१३ ॥  ॥ २।२६।१४ ॥   

न त्वां प्रकृतयस्सर्वाः श्रेणीमुख्याश्च १भूषिताः।  

अनुव्रजितुमिच्छन्ति पौरजानपदास्तथा  ॥  १४  ॥   

श्रेणीमुख्याःपरिषन्मुख्याः  ॥  १४  ॥   

१भूषितम्ङ।  

 ॥ २।२६।१४ ॥  ॥ २।२६।१५१६ ॥   

चतुर्भिर्वेगसम्पन्नैर्हयैः काञ्चनभूषणैः।  

मुख्यः पुष्यरथो युक्तः किं न गच्छति तेऽग्रतः  ॥  १५  ॥   

न हस्ती चाग्रतः १श्रीमान् तव लक्ष्मणपूजितः।  

प्रयाणे लक्ष्यते, वीर कृष्णमेघगिरिप्रभः  ॥  १६  ॥   

पुष्यरथःकेवलं लीलागमनादिप्रयोजनः युद्धानर्हो रथः। तस्याग्रतो निर्गमनं राज्ञो निर्जिगमिषोः प्रथमं भवति। तस्मिन् सत्यामिच्छायामारोहति। नो चेत्केवलमग्रे गच्छति। तथा हस्त्यादिश्च। कृष्णमेघप्रभो गिरिप्रभश्च तथा  ॥  १५१६  ॥   

१श्रीमान्सर्वङ।  

कृष्णमेघयुक्तगिरिप्रभः। उभयोरुपमानत्वे वैषम्यापत्तिःगो।  

 ॥ २।२६।१५१६ ॥  ॥ २।२६।१७ ॥   

न च काञ्चनचित्रं ते पश्यामि, प्रियदर्शन  

भद्रासनं पुरस्कृत्य १ यान्तं, वीर २ पुरस्सरम्  ॥  १७  ॥   

वीरेति सम्बुद्धिः  ॥  १७  ॥   

भद्रासनं पुरस्कृत्य यान्तं ते पुरस्सरंअग्रगं सेवकं न पश्यामिति। वीरपुरस्कृतं भद्रासनं पुरस्कृत्य ते यातंगमनं न पश्यामिगो। वीरपुरस्सरं यथातथा पुरस्कृत्य यातंभद्रासनंइति वा। पुरतो नीयमानस्य भद्रासनस्य मर्यादार्थं वीराः तत्पुरतो गच्छन्तीति प्रसिद्धमेव।  

१यातंङ। च।  

२पुरस्कृतम्ङ।  

 ॥ २।२६।१७ ॥  ॥ २।२६।१८ ॥   

अभिषेको यदा सज्जः किमिदानी मिदं तव।  

अपूर्वो मुखवर्णश्च न प्रहर्षश्च लक्ष्यते  ॥  १८  ॥   

अभिषेको यदायस्मात् सज्जः तथापीदानीं तवेदं किंउक्तलक्षणवैपरीत्यमित्यर्थः। उक्तगजान्तराजचिह्नाभावानुवादः स्ववेश्मसमीपे तेषामननुभवात्  ॥  १८  ॥   

यदेतियस्मिन् काले प्रहृष्टेन भाष्यं तदा किमेव लक्ष्यस इति वार्थः।  

मयं तवङ। मुखवर्ण इत्यस्य विशेषणमिदम्।  

 ॥ २।२६।१८ ॥  ॥ २।२६।१९ ॥   

इतीव विलपन्तीं तां प्रोवाच रघुनन्दनः।  

सीते तत्रभवांस्तातः प्रव्राजयति मां वनम्  ॥  १९  ॥   

विलपन्तींदुःखेन भाषमाणाम्  ॥  १९  ॥   

विलपन्तींविविधं लपन्तींगो। विविधं पृच्छतींशि।  

तत्रभवान् पूज्यःगो। ति।  

 ॥ २।२६।१९ ॥  ॥ २।२६।२० ॥   

कुले महति सम्भूते धर्मज्ञे धर्मचारिणि  

शृणु, जानकि येनेदं क्रमेणाद्यागतं मम  ॥  २०  ॥   

कुले महतीत्यादिकथनं अव्यग्रतया प्रव्राजनकारणप्रश्नोत्तरसिद्धिशेषतया। येन क्रमेणेदमिति। प्रव्राजनमिति यावत्। क्रमःहेतुः  ॥  २०  ॥   

महतोऽप्रियस्य श्रवणे सीतायाः किंवा भविष्यतीति भयात् चित्तदार्ढ्यार्थे विविधगुणकीर्तनेन सम्बोधयतिकुल इत्यादिगो।  

येन क्रमेणयेन मार्गेणगो।  

 ॥ २।२६।२० ॥  ॥ २।२६।२१२२ ॥   

राज्ञा सत्यप्रतिज्ञेन पित्रा दशरथेन च।  

कैकेय्यै मम मात्रे तु पुरा दत्तौ महावरौ  ॥  २१  ॥   

तयाऽद्य मम सज्जेऽस्मिन् अभिषेके नृपोद्यते।  

प्रचोदितस्स समयो धर्मेण प्रतिनिर्जितः  ॥  २२  ॥   

नृपेणोद्यतेप्रस्ताविते, तस्मिन्नभिषेके सज्जे सति तया अद्य स समयःप्राजीनो वरसङ्केतः प्रचोदितःप्रवर्तितः। तेन तु राजा धर्मेणधर्ममार्गेणैव प्रतिनिर्जितः  ॥  २२  ॥   

वरे महत्वं त्वनिवार्यत्वेनशि।  

 ॥ २।२६।२१२२ ॥  ॥ २।२६।२३ ॥   

चतुर्धश हि वर्षाणि वस्तव्यं दण्डके मया।  

पित्रा मे भरतश्चापि यौवराज्ये नियोजितः  ॥  २३  ॥   

सोऽहं त्वामागतो द्रष्टुं प्रस्थितो विजनं वनम्।  

अस्तु, प्रकृते किमित्यत आहचतुर्दशेत्यादि। वरनिर्जितेन पित्रा मद्वनवासवरपरिपालनशेषतया पितृनियोगेन मया दण्डके वस्तव्यम्। भरतश्चापि द्वितीयवरपरिपालनशेषतया यौवराज्ये नियोजितः  ॥  २३  ॥   

मया पितृवचोदितेनगो।  

नियोजितः मयेति शेषः। ज्येष्ठाज्ञां विना तस्य तल्लाभासम्भवात्ति।  

 ॥ २।२६।२३ ॥  ॥ २।२६।२४ ॥   

भरतस्य समीपे तु नाहं कथ्यः कदाचन  ॥  २४  ॥   

अथ सीताया गृहावस्थापनधिया वक्तव्यबुद्धिमुपदिशतिभरतस्येत्यादि। न कथ्यःन श्लाघनीयः  ॥  २४  ॥   

सीताहृदयं ज्ञातुं बुद्ध्युपदेशेन प्रणयरोषमुत्पादयन्नाह भरतस्येतिगो।  

 ॥ २।२६।२४ ॥  ॥ २।२६।२५ ॥   

१ऋद्धियुक्ता हि पुरुषा न सहन्ते परस्तवम्।  

तस्मान्न ते गुणाः २कथ्या भरतस्याग्रतो मम  ॥  २५  ॥   

ते प्रसिद्धा मम गुणाः। भरतस्याग्रत इति। ज्येष्ठो भ्राता पितृसमःऽ इति न्यायेन यदा कदाचित्त्वां मातृबुध्या नमस्कर्तुमागच्छति तदेति शेषः  ॥  २५  ॥   

१बुद्धियुक्ताङ।  

२श्लाघ्याःङ।  

 ॥ २।२६।२५ ॥  ॥ २।२६।२६ ॥   

अहं ते नानुकर्तव्यो विशेषेण कदाचन।  

अनुकूलतया शक्यं समीपे तस्य वर्तितुम्  ॥  २६  ॥   

अहंअस्मत्स्वरूपं तेत्वया विशेषेणविशिष्य कदाचनकदापि नानुकर्तव्यःनानुकरणीयःनानुस्मरणीयः। भरतस्याग्रत इत्यनुकर्षः। कुत एवमित्यत्राहअनुकूलतयेत्यादि। अत्र नापि तेन तु भर्तव्याऽ इति सर्वात्मना पाठो नाशितः प्राचीनः परेण  ॥  २६  ॥   

अहं ते नानुवक्तव्यःऽ इति कतके पाठःति। नापि त्वं तेन भर्तव्याऽ इति गोविन्दराजीयपाठः। विशेषेण न भर्तव्या, किन्तु बन्धुसाधारण्येन रक्षणीयेत्यर्थः।  

मम भर्तू राज्यमनेनापहृतंऽ इत्यादिप्रतिकूलाभिसन्धिस्त्याज्येति भावः।  

गोविन्दराजेन।  

 ॥ २।२६।२६ ॥  ॥ २।२६।२७ ॥   

तस्मै दत्तं नृपतिना यौवराज्यं सनातनम्।  

स प्रसाद्यस्त्वया, सीते नृपतिश्च विशेषतः  ॥  २७  ॥   

ननु तदनुकूलाचरणं किमर्थमित्यत्राह--तस्मा इत्यादि। नृपतिःदशरथः  ॥  २७  ॥   

सः त्वया विशेषतः प्रसाद्यः। चो हेतौ। यतो नृपतिरयंति।  

 ॥ २।२६।२७ ॥  ॥ २।२६।२८२९ ॥   

अहं चापि प्रतिज्ञां तां गुरोस्समनुपालयन्।  

वनमद्यैव यास्यामि स्थिरा भव मनस्विनी  ॥  २८  ॥   

याते च मयि, कल्याणि वनं मुनिनिषेवितम्।  

व्रतोपवासपरया भवितव्यं, तवानघे ॥  २९  ॥   

यातेगते  ॥  २९  ॥   

 ॥ २।२६।२८२९ ॥  ॥ २।२६।३० ॥   

काल्यमुत्थाय देवानां कृत्वा पूजां यथाविधि।  

वन्दितव्यो दशरथः पिता मम जनेश्वरः  ॥  ३०  ॥   

काल्यंसर्वस्मिन्नप्युषसि। अत्यन्तसंयोगे द्वितीया  ॥  ३०  ॥   

 ॥ २।२६।३० ॥  ॥ २।२६।३१ ॥   

माता च मम कौसल्या वृद्धा सन्तापकर्शिता।  

धर्ममेवाग्रतः कृत्वा त्वत्तस्सम्मानमर्हति  ॥  ३१  ॥   

त्वत्तस्सम्मानमर्हतीत्यत्र हेतुःधर्ममेवाग्रतः कृत्वेति। यतः प्रवृत्ताऽस्मद्व(च)ननियोजन इति शेषः  ॥  ३१  ॥   

धर्ममेवाग्रतः कृत्वा, स्थिताया इति शेषःगो। त्वन्मातुर्वन्दने किं फलमिति चेत्तत्राहधर्ममितिति।  

 ॥ २।२६।३१ ॥  ॥ २।२६।३२ ॥   

वन्दितव्याश्च ते नित्यं याः शेषा मम मातरः।  

स्नेहप्रणयसम्भोगैः समा हि मम मातरः  ॥  ३२  ॥   

स्नेहःमातृत्वप्रयुक्तसन्तोषः। प्रणयःअनुनयःसेवा। सम्भोगःअन्नपानादिविशेषप्रदानम्  ॥  ३२  ॥   

सम्भोगःपरिपालनंगो। भुजपालनाभ्यावहारयोरिति धातुः।  

 ॥ २।२६।३२ ॥  ॥ २।२६।३३ ॥   

भ्रातृपुत्रसमौ चापि द्रष्टव्यौ च विशेषतः।  

१प्रिये भरतशत्रुघ्नौ प्राणैः प्रियतरौ मम  ॥  ३३  ॥   

भ्रात्रा पुत्रेण च क्रमात्समानभावास्पदौतथा द्रष्टव्यौ। त्वयेति शेषः। प्रियेऽ इति सम्बुद्धिः  ॥  ३३  ॥   

१त्वयाङ।  

 ॥ २।२६।३३ ॥  ॥ २।२६।३४३५ ॥   

विप्रियं न च कर्तव्यं भरतस्य कदाचन।  

स हि राजा प्रभुश्चैव देशस्य च कुलस्य च  ॥  ३४  ॥   

आराधिता हि शीलेन प्रयत्नैश्चोपसेविताः।  

१राजानस्सम्प्रसीदन्ति प्रकुष्यन्ति विपर्यये  ॥  ३५  ॥   

विपर्ययेशीलादिविपर्यये  ॥  ३५  ॥   

१एतदनन्तरंस्पृशन्निव गजो हन्ति जिघ्नन्निव भुजङ्गमः। स्मयन्निव नृपो हन्ति मानयन्निव दुर्जनः  ॥  इत्यधिकंङ।  

 ॥ २।२६।३४३५ ॥  ॥ २।२६।३६ ॥   

औरसानपि पुत्रान् हि त्यजन्त्यहितकारिणः।  

समर्थान् सम्प्रगृह्णन्ति जनानपि जनाधिपाः  ॥  ३६  ॥   

जनानितिप्राकृतान् रक्तस्पर्शरहितानिति यावत्  ॥  ३६  ॥   

 ॥ २।२६।३६ ॥  ॥ २।२६।३७३८ ॥   

सा त्वं वसेह, कल्याणि राज्ञस्समनुवर्तिनी।  

भरतस्य, रता धर्मे सत्यव्रतपरायणा  ॥  ३७  ॥   

अहं गमिष्यामि महावनं, प्रिये  

त्वया हि वस्तव्यमिहैव, भामिनि  

यथा व्यलीकं कुरुषे न कस्यचित्  

तथा त्वया कार्यमिदं वचो मम  ॥  ३८  ॥   

इत्यार्षे श्रीमद्रामायणे वाल्मीकीये अयोध्याकाण्डे षड्विंशः सर्गः  

यथा कस्य चिदपि मन्नियोगस्य व्यलीकं व्यलीकं त्वप्रियेऽनृतेऽ न कुरुषेतथेदमपि मे वचः अमोघं कुरुअत्रास्वेति यावत्। दल (३८) मानः सर्गः  ॥  ३८  ॥   

इति श्रीमद्रामायणामृतकतकटीकायां अयोध्याकाण्डे षड्विंशः सर्गः  

व्यलीकत्वमिति यावत्। गोविन्दराजीये तुव्यलीकंअप्रियम्। यथा कस्यचिदपि जनस्य व्यलीकं न कुरुषे तथा वर्तितव्यम्। इदं मम वचश्च कार्यम् (इति भिन्नं वाक्यं)। यद्वा यथा कस्यचिदपि व्यलीकं न कुरुषे तथा इदमपि मम वचस्त्वया कार्यमित्यर्थः। सर्वेषामपि प्रियमेव कुरुषे यदितर्हि मत्प्रियाचरणे किमु वक्तव्यमिति भावः।  

 ॥ २।२६।३७३८ ॥   

