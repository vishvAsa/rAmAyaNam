+++
title = "०३३"

+++
त्रयस्त्रिंशस्सर्गः  

\[दशरथसमाश्वासनम्\] ॥ २।३३।१ ॥   

दत्त्वा तु सह वैदेह्या ब्राह्मणेभ्यो धनं बहु।  

जग्मतुः पितरं द्रष्टुं सीतया सह राघवौ  ॥  १  ॥   

एवं कृतयात्रादानस्य पित्रनुमतये पितृसमीपगमनंगत्वेत्यादि।  

 ॥ २।३३।१ ॥  ॥ २।३३।२ ॥   

ततो गृहीते दुष्प्रेक्षे त्वशोभेतां तदायुधे।  

मालादामभिराबद्धे सीतया समलङ्कृते  ॥  २  ॥   

ततो गृहीत इति। यथास्वमिति शेषः। तयोरायुधे तदायुधे  ॥   

सीतया सम्यक् अलङ्कृतेचन्दनादिभिरित्यर्थः।  

 ॥ २।३३।२ ॥  ॥ २।३३।३ ॥   

ततः प्रासादहर्म्याणि विमानशिखराणि च।  

अधिरुह्य जनः श्रीमान् उदासीनो व्यलोकयत्  ॥   

सप्तभूमिकः प्रासादो विमानम्। द्वित्रिभूमिकाःकेवलप्रासादाः। हर्म्यंबद्धगृहोपरिप्रदेशः। अधिरुह्य जन इति। अधिरुह्य स्थितो यो जनःतं जनं श्रीमानुदासीनो भूत्वाअरिरक्षयिषितत्वेन नीरागद्वेषतो व्यलोकयत्पश्यति स्म  ॥ ३ ॥   

उदासीनःनिरुत्सुकःनिर्विण्ण इति यावत्गो। कतकदृष्ट्या तु श्रीमान्, उदासीन इति पदद्वयं रामपरम्।  

 ॥ २।३३।३ ॥  ॥ २।३३।४ ॥   

न हि रथ्याः स्म शक्यन्ते गन्तुं बहुजनाकुलाः।  

आरुह्य तस्मात् प्रासादाद्दीनाः पश्यन्ति राघवम्  ॥  ४  ॥   

तस्मादिति। बहुजनाकुलत्वेन रथ्यायां गन्तुमशक्यत्वादेवेत्यर्थः। प्रासादमारुह्य प्रासादात्प्रासादारोहणरूपोपायादेव पश्यति स्म। अभिषेकदर्शनाभावतो विपरीतवेषदर्शनतश्च दीनाः  ॥  ४  ॥   

प्रसादान्ऽपाप्रासादानारुह्येत्यन्वयःगो।  

 ॥ २।३३।४ ॥  ॥ २।३३।५७ ॥   

१पदातिं सानुजं दृष्ट्वा ससीतं च जनास्तदा।  

ऊचुर्बहुविधा वाचः शोकोपहतचेतसः  ॥  ५  ॥   

यं यान्तमनुयाति स्म चतुरङ्गबलं महत्।  

तमेकं सीतया सार्धं अनुयाति स्म लक्ष्मणः  ॥  ६  ॥   

ऐश्वर्यस्य रसज्ञः सन् २कामिनां चैव कामदः।  

नेच्छत्येवानृतं कर्तुं ३ वचनं धर्मगौरवात्  ॥  ७  ॥   

रसज्ञ इति। परिग्रहसुखज्ञ इति यावत्। वचनंपितृवचनम्  ॥   

१पदातिं वर्जितच्छत्रं रामं दृष्ट्वा तदा जनाःऽझ।  

बहुविधाः इत्येवं विविधा वाचःऽ इति पर्यन्तम्।  

 ॥ २।३३।५७ ॥  ॥ २।३३।८ ॥   

या न शक्या पुरा द्रष्टुं भूतैराकाशगैरपि।  

तामद्य सीतां पश्यन्ति राजमार्गगता जनाः  ॥  ८  ॥   

अद्येति। प्रयाणानुमत्यर्थदर्शनसमय इत्यर्थः  ॥  ८  ॥   

 ॥ २।३३।८ ॥  ॥ २।३३।९१२ ॥   

अङ्गरागोचितां सीतां रक्तचन्दनसेविनीम्।  

वर्षमुष्णं च शीतं च नेष्यत्याशु विवर्णताम्  ॥  ९  ॥   

अद्य नूनं दशरथ स्सत्त्वमाविश्य भाषते।  

न हि राजा प्रियं पुत्रं विवासयितुमर्हति  ॥  १०  ॥   

निर्गुणस्यापि पुत्रस्य कथं स्याद्विप्रवासनम्।  

किं पुनर्यस्य लोकोऽयं जितो वृत्तेन केवलम्  ॥  ११  ॥   

आनृशंस्यमनुक्रोशः श्रुतं शीलं दमश्शमः।  

राघवं शोभयन्त्येते षड्गुणाः पुरुषर्षभम्  ॥  १२  ॥   

अनुक्रोशःदया  ॥  १२  ॥   

सत्त्वंपिशाचं आविश्यप्राप्यगो। सत्त्वंसत्त्वगुणं आविश्यप्राप्य भाषतेत्वया वनं न गन्तव्यमिति राजा रामं वदिष्यतीत्यर्थः। कुतः? न हि राजेतिती। दशरथं सत्त्वमाविश्यऽ इत्यपि पाठः झ। पुस्तके।  

वृत्तेन केवलंचरित्रमात्रेण। वृत्तेन केवलमित्युक्तिर्दानमानादौ विद्यमानेऽपि चरित्रप्राधान्यात्गो।  

दमःइन्द्रियनिग्रहः। शमःचित्तप्रशान्तिः शमश्चित्तप्रशान्तिः स्याद्दम इन्द्रियनिग्रहःऽ इति निर्वचनात्गो।  

 ॥ २।३३।९१२ ॥  ॥ २।३३।१३ ॥   

तस्मात्तस्योपघातेन प्रजाः परमपीडिताः।  

औदकानीव सत्त्वानि ग्रीष्मे सलिलसङ्क्षयात्  ॥  १३  ॥   

औदकानिउदकजीवनानि  ॥  १३  ॥   

 ॥ २।३३।१३ ॥  ॥ २।३३।१४ ॥   

पीडया पीडितं सर्वं जगदस्य जगत्पतेः।  

मूलस्येवोपघातेन वृक्षः पुष्प १ फलोपगः  ॥  १४  ॥   

पुष्पफलैः उपगःउपगमो यस्य  ॥  १४  ॥   

१फलागमःङ।  

 ॥ २।३३।१४ ॥  ॥ २।३३।१५१६ ॥   

मूलं ह्येष मनुष्याणां धर्मसारो महाद्युतिः।  

पुष्पं फलं च पत्रं च शाखाश्चास्येतरे जनाः  ॥  १५  ॥   

ते लक्ष्मण इव क्षिप्रं १ सपत्न्यस्सहबान्धवाः।  

गच्छन्तमनुगच्छामो येन गच्छति राघवः  ॥ १६ ॥   

सयत्न्य इति। सपत्नीका इति यावत्। येनेति। मार्गेणति शेषः। राघवःरघुकुलजः  ॥   

१सपत्नीकास्सबान्धवाःङ।  

 ॥ २।३३।१५१६ ॥  ॥ २।३३।१७ ॥   

उद्यानानि परित्यज्य क्षेत्राणि च गृहाणि च।  

१एकदुःखसुखा राममनुगच्छाम धार्मिकम्  ॥  १७  ॥   

एकदुःखसुखाःसमानसुखदुःखा इति यावत्  ॥  १७  ॥   

१समङ।  

 ॥ २।३३।१७ ॥  ॥ २।३३।१८ ॥   

१समुद्धृतनिधानानि परिध्वस्ताजिराणि च।  

उपात्तधनधान्यानि २हृत साराणि सर्वशः  ॥  १८  ॥   

समुद्धृतनिधानत्वादिधर्मकानि वेश्मानि प्रतिपद्यतामित्यन्वयः  ॥   

१समुद्धतङ।  

२दत्तसाराणि, हृतभाराणिङ।  

साराणिशय्यासनादीनिगो।  

 ॥ २।३३।१८ ॥  ॥ २।३३।१९ ॥   

रजसाऽभ्यवकीर्णानि परित्यक्तानि देवतैः।  

मूषकैः परिधावद्भिरुद्बिलैरावृतानि च  ॥  १९  ॥   

उद्बिलैःउत्सृष्टबिलैः  ॥  १९  ॥   

मूषिकैःङ।  

 ॥ २।३३।१९ ॥  ॥ २।३३।२०२१ ॥   

अपेतोदकधूमानि हीनसम्मार्जनानि च।  

प्रणष्टबलिकर्मेज्यामन्त्रहोमजपानि च  ॥  २०  ॥   

दुष्कालेनेव भग्नानि भिन्नभाजनवन्ति च।  

अस्मत्त्यक्तानि वेश्मानि कैकेयी प्रतिपद्यताम्  ॥  २१  ॥   

दुष्कालःराजिकदैविकक्षोभकालः  ॥  २१  ॥   

 ॥ २।३३।२०२१ ॥  ॥ २।३३।२२२३ ॥   

वनं नगरमेवास्तु येन गच्छति राघवः।  

अस्माभिश्च परित्यक्तं पुरं सम्पद्यतां वनम्  ॥  २२  ॥   

बिलानि दंष्ट्रिणस्सर्वे सानूनि मृगपक्षिणः।  

त्यजन्त्वस्मद्भयाद्भीता गजास्सिह्मा वनान्यपि  ॥  २३  ॥   

१अस्मत्त्यक्तं प्रपद्यन्तां सेव्यमानं त्यजन्तु च।  

दंष्ट्रिणःसर्पाः। सानूनिपर्वतप्रस्थाः। अस्मत्त्यक्तमिति। पुरमिति शेषः। सेव्यमानंअस्माभिराश्रियमाणं। वनमिति शेषः  ॥   

१अस्मद्युक्तंङ।  

 ॥ २।३३।२२२३ ॥  ॥ २।३३।२४२५ ॥   

तृणमास १ फलादानं देशं व्यालमृगद्विजम्  ॥  २४  ॥   

प्रपद्यतां हि कैकेयी सपुत्रा सह बान्धवैः।  

राघवेण वने सर्वे सह वत्स्याम निर्वृताः  ॥  २५  ॥   

तृणादीनामादानं येभ्यो वनदेशेभ्यस्तथा। व्यालादयश्च येषु तथा  ॥  २५  ॥   

व्यालमृगद्विजमिति बहुव्रीहिः। व्यालमृगद्विजैर्विशिष्टं तृणमांसफलादानां देशंकाननीभूतं देशमिति यावत्। अर्थात् तृणादाःमृगाः, मांसादाःव्यालाः, फलादाःपक्षिणः।  

१फलादानांङ।  

 ॥ २।३३।२४२५ ॥  ॥ २।३३।२६ ॥   

इत्येवं विविधा वाचो नानाजनसमीरिताः।  

शुश्राव रामः श्रुत्वा च न विचक्रेऽस्य मानसम्  ॥  २६  ॥   

न विचक्रेविकारं न प्राप  ॥  २६  ॥   

 ॥ २।३३।२६ ॥  ॥ २।३।२७२९ ॥   

स तु वेश्म १पितुर्दूरात् कैलासशिखरप्रभम्।  

अभिचक्राम धर्मात्मा मत्तमातङ्गविक्रमः  ॥  २७  ॥   

विनीतवीरपुरुषं प्रविश्य तु नृपालयम्।  

ददर्शावस्थितं दीनं सुमन्त्रमविदूरतः  ॥  २८  ॥   

प्रतीक्षमाणोऽपि जनं तदाऽऽर्तं  

अनार्तरूपः प्रहसन्निवाथ।  

जगाम रामः पितरं दिदृक्षुः  

पितुर्निदेशं विधिवच्चिकीर्षुः  ॥  २९  ॥   

आर्तंखिन्नम्  ॥  २९  ॥   

१पुनर्मातुःङ।  

प्रतीक्षमाणःपश्यन्।  

 ॥ २।३३।२७२९ ॥  ॥ २।३३।३० ॥   

तत्पूर्वमैक्ष्वाकसुतो महात्मा  

रामो गमिष्यन् वनमार्तरूपम्।  

व्यतिष्ठत प्रेक्ष्य तदा सुमन्त्रं  

पितुर्महात्मा प्रतिहारणार्थम्  ॥  ३०  ॥   

तत्पूर्वंतदारभ्येति यावत्। आर्तरूपंदुःखरूपं। पितुः प्रतिहारणार्थंनिवेदनार्थं सुमन्त्रं प्रेक्ष्य तत्प्रतीक्षां कृत्वा व्यतिष्ठत  ॥   

 ॥ २।३३।३० ॥  ॥ २।३३।३१ ॥   

पितुर्निदेशेन तु धर्मवत्सलो  

वनप्रवेशे कृतबुद्धिनिश्चयः।  

स राघवः प्रेक्ष्य सुमन्त्रमब्रवीत्  

निवेदयस्वागमनं नृपाय मे  ॥  ३१  ॥   

इत्यार्षे श्रीमद्रामायणे वाल्मीकीये अयोध्याकाण्डे त्रयस्त्रिंशः सर्गः  

कलि (३१) मानः सर्गः  ॥  ३१  ॥   

इति श्रीमद्रामायणामृतकतकटीकायां अयोध्याकाण्डे त्रयस्त्रिंशस्सर्गः  

 ॥ २।३३।३१ ॥   

