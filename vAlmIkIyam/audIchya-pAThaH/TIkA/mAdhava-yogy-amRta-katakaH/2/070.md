+++
title = "०७०"

+++
सप्ततितमः सर्गः  

\[भरतप्रस्थानम्\] ॥ २।७०।१ ॥   

भरते ब्रुवति स्वप्नं दूतास्ते क्लान्तवाहनाः।  

प्रविश्यासह्य १परिखं रम्यं राजगृहं पुरम्  ॥  १  ॥   

अथ सभायामेव भरतस्य दूतदर्शनसन्देशश्रवणादिपूर्वं स्वपुरप्रस्थानम्। भरत इत्यादि। असह्यादुस्सहा परिखातत्प्रदेशवर्तिप्राकारयन्त्रसन्नाहः यस्याः सा तथोक्ता  ॥  १  ॥   

१परिघंङ।  

असह्यपरिघंपरैरप्रधृष्यपरिघंगो।  

 ॥ २।७०।१ ॥  ॥ २।७०।२ ॥   

समागम्य तु राज्ञा च राजपुत्रेण चार्चिताः।  

राज्ञः पादौ गृहीत्वा तु तमूचुर्भरतं वचः  ॥  २  ॥   

राज्ञाकेकयेन राजपुत्रेणयुधाजिता चार्चिताः स्वीयामात्यदत्तपदार्थोपस्थापनपुरस्सरतया समागम्यसङ्गमपूर्वकयथोचितव्यवहारं कृत्वा राज्ञःस्वीयस्य भरतस्य पादौ गृहीत्वानमस्कृत्य  ॥  २  ॥   

 ॥ २।७०।२ ॥  ॥ २।७०।३ ॥   

पुरोहितस्त्वां कुशलं प्राह सर्वे च मन्त्रिणः।  

त्वरमाणश्च निर्याहि कृत्यमात्ययिकं त्वया  ॥  ३  ॥   

आत्ययिकंकालात्ययं प्राप्तं आत्ययिकं कृत्यं त्वयैव कर्तव्यमस्तीति शेषः  ॥  ३  ॥   

आत्ययिकंदुष्करंअत्ययः कृच्छ्रंगो।  

 ॥ २।७०।३ ॥  ॥ २।७०।४ ॥   

इमानि च महार्हाणि वस्त्राण्याभरणानि च।  

प्रतिगृह्य, विशालाक्ष मातुलस्य च दापय  ॥  ४  ॥   

मातुलस्ययुधाजितः। दापयेति। तदर्थं प्रहितमिति शेषः  ॥  ४  ॥   

 ॥ २।७०।४ ॥  ॥ २।७०।५ ॥   

अत्र विंशतिकोट्यस्तु नृपतेर्मातुलस्य ते।  

दशकोट्यस्तु सम्पूर्णाः तथैव च, नृपात्मज  ॥  ५  ॥   

तर्हि कियन्मया ग्राह्यं, कियन्मातुलस्य दापनीयमित्यत आहअत्रेत्यादि। आहृतद्रव्य इत्यर्थः  ॥  ५  ॥   

 ॥ २।७०।५ ॥  ॥ २।७०।६ ॥   

प्रतिगृह्य तु तत्सर्वं स्वनुरक्तः सुहृज्जने।  

दूतानुवाच भरतः कामैस्सम्प्रतिपूज्य तान्  ॥  ६  ॥   

सुहृज्जनेमातुलादिरूपे। प्रहाप्येति शेषः  ॥  ६  ॥   

 ॥ २।७०।६ ॥  ॥ २।७०।७ ॥   

कच्चित् स कुशली राजा पिता दशरथो मम।  

१कच्चिच्चारोगता रामे लक्ष्मणे च महात्मनि  ॥  ७  ॥   

ज्येष्ठानुक्रमेण कुशलप्रश्नःराजेत्यादि  ॥  ७  ॥   

१कच्चिच्चारोग्यताङ।  

 ॥ २।७०।७ ॥  ॥ २।७०।८१० ॥   

आर्या च धर्मनिरता धर्मज्ञा १धर्मवादिनी।  

अरोगा चापि कौसल्या माता रामस्य धीमतः  ॥  ८  ॥   

कच्चित् सुमित्रा धर्मज्ञा जननी लक्ष्मणस्य या।  

शत्रुघ्नस्य च वीरस्य साऽरोगा चापि मध्यमा  ॥  ९  ॥   

आत्मकामा सदा चण्डी क्रोधना प्राज्ञमानिनी।  

अरोगा चापि मे माता कैकेयी किमुवाच ह  ॥  १०  ॥   

स्वमातुः स्वभावानुवादपूर्वं तस्या आरोग्यं पृच्छति आत्मेत्यादि। आत्मप्रयोजनैकदृष्टिः आत्मकामा। प्राज्ञामात्मानं मन्यत इतिप्राज्ञमानिनी, मनःऽ इति णिनिः, क्यङ्मानिनोश्चऽ इति पुंवद्भावः  ॥  १०  ॥   

१धर्मदर्शिनीङ।  

दुस्स्वप्नदर्शनदूतागमनाभ्यां, स्वमातुस्स्वभावानुस्मरणेन च, कैकेय्या यत्किञ्चिदत्याचरितं भवेदिति भरतस्य शङ्का समजनीति सूचयतिआत्मकामेत्यादिना  ॥   

आत्मन्येव कामः यस्याः सा तथा, स्वार्थैकपरेत्यर्थः ॥   

 ॥ २।७०।८१० ॥  ॥ २।७०।११ ॥   

एवमुक्तास्तु ते दूताः भरतेन महात्मना।  

ऊचुः १सम्प्रश्रितं वाक्यं इदं तं भरतं तदा  ॥  ११  ॥   

सम्प्रश्रितमिति। सविनयंसंक्षिप्तमिति यावत्। विस्तरस्तु मिथ्यात्वतोऽशक्यवादः  ॥  ११  ॥   

१सम्प्रश्रयंङ।  

सविनयमूचुरित्यनेनानधिकभाषणमुक्तं, विनीता हि न बहु वदेयुः, इत्यभिप्रायेणोक्तं संक्षिप्तमिति ॥   

 ॥ २।७०।११ ॥  ॥ २।७०।१२ ॥   

कुशलास्ते, नरव्याघ्र येषां कुशलमिच्छसि।  

श्रीश्च त्वां वृणुते पद्मा युज्यतां चापि ते रथः  ॥  १२  ॥   

हे नरव्याघ्र येषां त्वं कुशलमिच्छसि, तेषां कुशलमेव। तर्हि मम त्वरयाऽऽह्वानं किन्निमित्तं इति शङ्का न कर्तव्या त्वयाऽपि। त्वामपि श्रीश्च वृणुते, पद्मातल्लक्षणा, श्रीरेव त्वां वृणुते। अतस्तवाप्यागमनेन न किञ्चिदनिष्टम्। अतो निश्शङ्कतया यात्रायै रथो युज्यताम्  ॥  १२  ॥   

लक्ष्मीवरणोक्तिः अमङ्गलव्यावृत्त्यर्था, न तु राज्यश्रीप्राप्तिपरा राजमरणादिकं न वक्तव्यमिति वसिष्ठेनोक्तत्वात्ती। परन्तु स्वेषामनृतवदनपरिहाराय एवं अर्थद्वयगर्भं वाक्यमुक्तं स्यादिति ॥   

पद्महस्तेत्यर्थः। अर्श आद्यजन्तोऽयं शब्दः। श्रीरिति विशेष्यवाचकस्य प्रत्येकं सत्वादेवं व्याख्यातम् ॥   

 ॥ २।७०।१२ ॥  ॥ २।७०।१३ ॥   

भरतश्चापि तान् दूतान् एवमुक्तोऽभ्यभाषत।  

आपृच्छेऽहं महाराजं दूतास्सन्त्वरयन्ति माम्  ॥  १३  ॥   

दूता मां सन्त्वरयन्ति, अतो गच्छेयमिति महाराजं आपृच्छेऽहमिति दूतान् प्रत्यभाषत  ॥  १३  ॥   

एवमुक्त इति। दूतैरिति शेषः ॥   

 ॥ २।७०।१३ ॥  ॥ २।७०।१४ ॥   

एवमुक्त्वा तु तान् दूतान् भरतः पार्थिवात्मजः।  

दूतैस्सञ्चोदितो वाक्यं मातामहमुवाच ह  ॥  १४  ॥   

दूतैस्सञ्चोदित इति। तर्हि शीघ्रमापृच्छऽ इत्येवमात्मना प्रेरित इत्यर्थः  ॥  १४  ॥   

 ॥ २।७०।१४ ॥  ॥ २।७०।१५ ॥   

राजन् पितुर्गमिष्यामि सकाशं दूतचोदितः।  

पुनरप्यहमेष्यामि १यावन्मे त्वं स्मरिष्यसि  ॥  १५  ॥   

यावत्यदा मे स्मरिष्यसिमां स्मरिष्यसीति यावत्, अधीगर्थऽ इति षष्ठी  ॥  १५  ॥   

१यदा मेङ। च।  

 ॥ २।७०।१५ ॥  ॥ २।७०।१६,१७ ॥   

भरतेनैवमुक्तस्तु नृपो मातामहस्तदा।  

तमुवाच शुभं वाक्यं शिरस्याघ्राय राघवम्  ॥  १६  ॥   

गच्छ तातानुजाने त्वां कैकेयीसुप्रजास्त्वया।  

मातरं कुशलं ब्रूयाः पितरं च, परन्तप  ॥  १७  ॥   

कैकेयीसुप्रजा इत्यादि कौसल्यासुप्रजा इत्यादिवत्  ॥  १७  ॥   

कैकीयीसुप्रजा इति समस्तं पदमित्यभिप्रेत्यैवं व्याख्यातम्। व्याख्यानान्तरेषु तु, एवं व्याख्याने त्वयाऽ इत्यस्यानन्वयप्रसङ्गात्, त्वया कैकेयी सुप्रजा इति व्यासः कृतः। त्वयेतिस्थाने किलऽ इत्यादिपाठः स्याद्वाऽस्य व्याख्यातुः।  

 ॥ २।७०।१६,१७ ॥  ॥ २।७०।१८,१९ ॥   

पुरोहितं च कुशलं ये चान्ये द्विजसत्तमाः।  

तौ च, तात महेष्वासौ भ्रातरौ रामलक्ष्णौ  ॥  १८  ॥   

तस्मै हस्त्युत्तमान् चित्रान् कम्बलानजिनानि च।  

१अभिसत्कृत्य कैकेयो भरताय धनं ददौ  ॥  १९  ॥   

तस्मै भरतायेति योजना। चित्राजिनचित्रकम्बलानि तद्देशोत्तमवस्त्राणि  ॥  १९  ॥   

एतदनन्तरं इतिकरणं द्रष्टव्यम्।  

१सत्कृत्य राजाङ।  

 ॥ २।७०।१८,१९ ॥  ॥ २।७०।२० ॥   

रुक्मनिष्कसहस्रे द्वे षोडशाश्वशतानि च।  

सत्कृत्य कैकयीपुत्रं केकयो धनमादिशत्  ॥  २०  ॥   

रुक्मनिष्कसहस्रे द्वे इति। द्विपपूर्वा इति यावत्। निष्कंफलं, उरोभूषणे फले, दीनारेऽपिऽ इति, निष्कःधनमिति, चित्राजिनाद्युक्तरूपमित्यर्थः  ॥  २०  ॥   

 ॥ २।७०।२० ॥  ॥ २।७०।२१ ॥   

तथाऽमात्यानभिप्रेतान् विश्वास्यांश्च गुणान्वितान्।  

ददावश्वपतिः क्षिप्रं भरतायानु १यायिनः  ॥  २१  ॥   

तथाऽमात्यानिति। स्वीयानिति शेषः। विश्वास्यान्विश्वासनीयान्, ऋहलोर्ण्यत्। अश्वपतिःकेकयः, तेषां कुलनामधेयम्, गजपत्यादिवत्  ॥  २१  ॥   

१जीविनःङ।  

अमासह प्राणान् त्यजन्तीत्यमात्याः, तान्गो। अङ्गरक्षकविशेषानिति भावः। सह इत्यर्थकं अमाऽ इत्यव्ययम् ॥   

 ॥ २।७०।२१ ॥  ॥ २।७०।२२ ॥   

ऐरावतानैन्द्रशिरान् नागान् वै प्रियदर्शनान्।  

खरान् शीघ्रान् सुसंयुक्तान् मातुलोऽस्मै धनं ददौ  ॥  २२  ॥   

इरावत्पर्वतभवाः ऐरावताः, तथा इन्द्रशिरःपर्वतभवाः ऐन्द्रशिराः नागाः। न नामनि विप्रतिपत्तिरिति इन्द्रशिरेत्यकारान्तं प्रातिपदिकम्  ॥  २२  ॥   

ऐरावतकुलोद्भवान् वाति।  

 ॥ २।७०।२२ ॥  ॥ २।७०।२३ ॥   

१अन्तःपुरेऽतिसवृद्धान् व्याघ्रवीर्य २बलोपमान्।  

दंष्ट्रायुधान् महाकायान् शुनश्चोपायनं ददौ  ॥  २३  ॥   

अतिसंवृद्धाःअत्यन्तं विवर्धिताः यद्वीर्यबलविषये व्याघ्रवीर्यबले एवोपमा येषां ते तथा  ॥  २३  ॥   

१अयं श्लोकः तिलकरीत्या तस्मै हस्त्युत्तमान्ऽ इत्येतदनन्तरं योज्यः।  

२बलान्वितान्ङ।  

 ॥ २।७०।२३ ॥  ॥ २।७०।२४ ॥   

१रथान् मण्डलचक्रांश्च योजयित्वा परश्शतम्।  

उष्ट्रगोऽश्वखरैर्भृत्या भरतं यान्तमन्वयुः  ॥  २४  ॥   

मण्डलाकारतया रथप्रवर्तनसाधनं चक्रं मण्डलचक्रं, चतुर्दिक्चक्रमध्यस्थंयथाऽस्माभिः काञ्च्यादावनुभूयतेतद्युक्तस्तथा मत्वर्थीयाजन्तः। उष्ट्रादिभिर्युक्ता भृत्या इति। मातुलप्रेरिता इति शेषः  ॥  २४  ॥   

१अयं श्लोकः स मातामहमपृच्छ्यऽ इत्युत्तरश्लोकानन्तरमेव सर्वत्र दृश्यते।  

 ॥ २।७०।२४ ॥  ॥ २।७०।२५ ॥   

स दत्तं केकयेन्द्रेण धनं तन्नाभ्यनन्दत।  

भरतः केकयीपुत्रो गमनत्वरया तदा  ॥  २५  ॥   

दत्तं धनं नाभ्यनन्दतेति किमल्पमत्या? नेत्याहगमनत्वरयेति। दत्तोपलालनावकाशाभावादेवेत्यर्थः ॥ २५ ॥   

 ॥ २।७०।२५ ॥  ॥ २।७०।२६,२७ ॥   

बभूव ह्यस्य हृदये चिन्ता सुमहती तदा।  

त्वरया चापि दूतानां स्वप्नस्यापि च दर्शनात्  ॥  २६  ॥   

स स्ववेश्म व्यतिक्रम्य नरनागाश्वसंवृतम्।  

प्रपेदे सुमहच्छ्रीमान् आविवेशानिवारितः  ॥  २७  ॥   

स इति एवं सभायां सम्प्राप्तनियोगजीवाजीवधनबलोपेतः स्ववेश्म व्यतिक्रम्येति। यात्रापरिकरसन्नाहाय स्ववेश्माभिगम्य कृतसन्नाहः स्ववेश्मनो निर्गत्य राजमार्गं प्रपेदे। सुमहच्छ्रीमान्ऽ इत्येकं पदम्। पुंवद्भावानन्तरं मतुप्  ॥  २७  ॥   

तथा च राज्ञा मातुलेन च स्वगृह एव सत्कृतः मातामह्यादिदर्शनार्थं अन्तःपुरं गतवानिति बोध्यम्। अथ वा भरतस्य दुःखप्रदर्शनदूतागमनवृत्तान्तश्रवणेन केकयमातुलौ स्वगृहमेवागताविति द्रष्टव्यम्। सुमहच्छ्रीमान्सुमहाश्रीमान्गो।  

 ॥ २।७०।२६,२७ ॥  ॥ २।७०।२८,२९ ॥   

स मातामहमापृच्छय मातुलं च युधाजितम्।  

रथमारुह्य भरतः शत्रुघ्नसहितो ययौ  ॥  २८  ॥   

बलेन गुप्तो भरतो महात्मा  

सहार्यकस्यात्मसमैरमात्यैः।  

आदाय शत्रुघ्नमपेतशत्रुः  

गृहाद्ययौ सिद्ध इवेन्द्रलोकात्  ॥  २९  ॥   

इत्यार्षे श्रीमद्रामायणे वाल्मीकीये अयोध्याकाण्डे सप्ततितमः सर्गः  

बलेनस्वीयेन मातुलीयेन च। भार्यया सहितः सभार्यकः काल(३१)मानः? सर्गः  ॥  २९  ॥   

इति श्रीमद्रामायणामृतकतकटीकायां अयोध्याकाण्डे सप्ततितमः सर्गः  

आर्यकस्यमातामहस्यगो।  

 ॥ २।७०।२८,२९ ॥   

