+++
title = "०५०"

+++
पञ्चाशः सर्गः  

\[गुहसङ्गमः\] ॥ २।५०।१ ॥   

विशालान् कोसलान् रम्यान् यात्वा लक्ष्मणपूर्वजः।  

अयोध्याभिमुखो धीमान् प्राञ्जलिर्वाक्यमब्रवीत्  ॥  १  ॥   

एवं स्वदेशातिवाहनानन्तरं जन्मभूमिप्रयुक्तस्नेहस्वपुरदेवतामापृच्छय शनैर्गङ्गाप्राप्तिपूर्वकं गुहसम्बन्धः। विशालानित्यादि। कोसलानिति। अतीत्येति शेषः  ॥  १  ॥   

 ॥ २।५०।१ ॥  ॥ २।५०।२३ ॥   

आपृच्छे त्वां पुरिश्रेष्ठे काकुत्स्थपरिपालिते  

दैवतानि च यानि त्वां १ पालितानि वसन्ति च  ॥  २  ॥   

निवृत्तवनवासस्त्वां अनृणो जगतीपतेः।  

पुनर्द्रक्ष्यामि मात्रा च पित्रा च सह सङ्गतः  ॥  ३  ॥   

हे पुरिश्रेष्ठेअयोध्याधिदेवते इति यावत्। यानि च दैवतानि त्वया पालितानि त्वयि वसन्ति शिवविष्ण्वादीनि, तानि त्वां च पुनर्द्रक्ष्यामीत्यन्वयः  ॥  ३  ॥   

आपृच्छेअनुज्ञां प्रार्थयामि।  

१ पालयन्त्यासर्वत्र।  

 ॥ २।५०।२३ ॥  ॥ २।५०।४ ॥   

ततो रुधिरताम्राक्षः भुजमुद्यम्य दक्षिणम्।  

अश्रुपूर्णमुखो दीनोऽब्रवीज्जानपदं जनम्  ॥  ४  ॥   

जानपदंजनपदे भवं जानपदम्, स्वदर्शनार्थं तत्रागतमिति शेषः  ॥  ४  ॥   

 ॥ २।५०।४ ॥  ॥ २।५०।५ ॥   

अनुक्रोशो दया चैव यथार्हं मयि वः कृतः।  

चिरं दुःखस्य पापीयो गम्यतामर्थसिद्धये  ॥  ५  ॥   

यथार्हं मयि कृतः यः अनुक्रोशःअनुतापः दया च अतिपापीयः तदिदं सर्वं वः चिरं दुःखस्य सम्पन्नं बत किं कुर्म इदानीम्? गम्यतामर्थसिद्धयेप्रकृतार्थसिद्धये, साधयाम इति शेषः  ॥  ५  ॥   

दुःखस्य चिरंविलम्बःपापीयःन युक्तमित्यर्थः।  

 ॥ २।५०।५ ॥  ॥ २।५०।६ ॥   

तेऽभिवाद्य महात्मानं कृत्वा चापि प्रदक्षिणम्।  

विलपन्तो नरा घोरं व्यतिष्ठन्त क्वचित् क्वचित्  ॥  ६  ॥   

त इति। एवं रामेण विसर्जिता इत्यर्थः  ॥  ६  ॥   

 ॥ २।५०।६ ॥  ॥ २।५०।७ ॥   

तथा विलपतां तेषां अतृप्तानां च राघवः।  

अचक्षुर्विषयं प्रायात् यथाऽर्कः क्षणदामुखे  ॥  ७  ॥   

अतृप्तानामिति। दर्शनतृप्तिरहितानामित्यर्थः। क्षणदामुखेसायंकाले  ॥  ७  ॥   

स्वेवामनुगमनानभ्युपगमात् अतृप्तानाम्।  

 ॥ २।५०।७ ॥  ॥ २।५०।८ ॥   

ततो धान्यधनोपेतान् दानशीलजनान् शिवान्।  

अकुतश्चिद्भयान् रम्यांश्चैत्ययूपसमावृतान्  ॥  ८  ॥   

एवं कोसलजनपदप्रजानिवर्तनानन्तरं वैभववर्णनपूर्वकं तदतिवाहः प्रदर्श्यतेततो धान्येत्यादि। दानशीला नरा येषु ते तथा। चैत्येग्रामाद्बहिःप्रदेशे प्रतिष्ठापितैः यूपैः समावृतास्तथा  ॥  ८  ॥   

चैत्यंअग्निशाला।  

 ॥ २।५०।८ ॥  ॥ २।५०।९ ॥   

उद्यानाम्रवणोपेतान् सम्पन्नसलिलाशयान्।  

तुष्टपुष्टजनाकीर्णान् १गोकुलाकुलसेवितान्  ॥  ९  ॥   

गोकुलैः आकुलतयानिबिडताय सेवितास्तथा  ॥  ९  ॥   

१ सदा गोकुलङ।  

गोकुलैराकुलं यथा तथा सेविता इति विग्रहः।  

 ॥ २।५०।९ ॥  ॥ २।५०।१० ॥   

१ रक्षणीयान् नरेन्द्राणां ब्रह्मघोषानुनादितान्।  

रथेन पुरुषव्याघ्रः कोसलानत्यवर्तत  ॥  १०  ॥   

रक्षणीयान् नरेन्द्राणामिति। कृत्यानां कर्तरि वाऽ इति षष्ठी, नरेन्द्रैरित्यर्थः  ॥  १०  ॥   

नरेन्द्राणां लक्षणीयान्, एकैकशो नगरसदृशत्वेन लक्षयितुं योग्यान्गो।, ती।। नरेन्द्राणां रक्षणीयान्, ग्रामश इति शेषः। नरेन्द्ररक्षणयोग्यैकग्रामान्, इतरनरेन्द्रराज्यतुल्यैकग्रामानिति यावत्ति।।  

१लक्षणीयान्ङ।  

 ॥ २।५०।१० ॥  ॥ २।५०।११ ॥   

मध्येन मुदितं स्फीतं रम्योद्यानसमाकुलम्।  

राज्यं भोग्यं नरेन्द्राणां ययौ धृतिमतां वरः  ॥  ११  ॥   

राज्यं मध्येन ययौमध्यगत्यवलम्बनेन ययौ, स्वदेशस्वजनानुनयाशङ्काभावात् शनैर्देशसौभाग्यं पश्यन् अगमदित्यर्थः  ॥  ११  ॥   

मध्येनमार्गेणगो।  

 ॥ २।५०।११ ॥  ॥ २।५०।१२ ॥   

तत्र त्रिपथगां दिव्यां १शिवतोयामशैवलाम्।  

ददर्श राघवो गङ्गां २पुण्यामृषिनिषेविताम्  ॥  १२  ॥   

तत्रेति। अयोध्याराज्याद्दक्षिणराज्य इत्यर्थः  ॥  १२  ॥   

१ शीततोयाच।  

२ रम्याच।  

 ॥ २।५०।१२ ॥  ॥ २।५०।१३ ॥   

आश्रमैरविदूरस्थैः श्रीमद्भिस्समलङ्कृताम्।  

कालेऽप्सरोभिर्हृष्टाभिः सेविताम्भोह्रदां शिवाम्  ॥  १३  ॥   

काले क्रीडाकाल इति यावत्। सेविताः अम्भःपूर्णह्रदा यस्यां सा तथा  ॥  १३  ॥   

 ॥ २।५०।१३ ॥  ॥ २।५०।१४ ॥   

देवदानवगन्धर्वैः किन्नरैरुपशोभिताम्।  

१नागगन्धर्वपत्नीभिः सेवितां सततं २ शिवाम्  ॥  १४  ॥   

नागपत्न्यः, गन्धर्वपत्न्यश्च तथा  ॥  १४  ॥   

१ नानाङ।  

भुक्त्वा वा यदि वाऽभुक्त्वा रात्रौ वा यदि वा दिवा। न कालनियमः कश्चित् गङ्गां प्राप्य सरिद्वराम्। इति वचनात् सततं शुभाम् ॥ ऽति  

२ शुभांङ।  

 ॥ २।५०।१४ ॥  ॥ २।५०।१५ ॥   

देवाक्रीड १शतोपेतां देवोद्यान २युतां नदीम्।  

देवार्थमाकाश ३ गतां विख्यातां देवपद्मिनीम्  ॥  १५  ॥   

देवानामाक्रीडैःक्रीडाप्रर्वतशतैः हिमवदादावुभयतीरवर्तिभिः उपेतां। प्राग्वदेवदेवोद्यानयुतां। देवार्थंदेवानां स्नानपानादिप्रयोजनाय तत्प्रार्थनया आकाशगतां। तत्र प्रदेशे देवपद्मिनींदेवःभगवान् हिरण्यगर्भः, तदीयं पद्मंस्वर्णपद्मं, तदर्थं तद्वतीमित्यर्थः  ॥  १५  ॥   

१ शताकीर्णांङ।, च।  

२ शतायुताम्ङ।  

३ गमांङ।  

 ॥ २।५०।१५ ॥  ॥ २।५०।१६ ॥   

जलाघाताट्टहासोग्रां फेननिर्मलहासिनीम्।  

क्वचिद्वेणीकृजलां क्वचिदावर्तशोभिताम्  ॥  १६  ॥   

शिलादिपतनस्थले योऽयं जलाघातः सशब्दःतद्रूपेणाट्टहासेन उग्रां सशब्दः शूरादिक्रियमाणः हासःअट्टहासः। फेनरूपः निर्मलः हासः मन्दस्मितरूपः अस्या अस्तीति तथा। एवमादिस्त्रीसमाधिवर्णनं प्रवाहरूपिण्या अपि गङ्गायाः  ॥  १६  ॥   

गङ्गां स्त्रीत्वेन रूपयतिजलाघातेत्यादिनागो।  

 ॥ २।५०।१६ ॥  ॥ २।५०।१७ ॥   

क्वचित् स्तिमितगम्भीरां क्वचिद्वेगजलाकुलाम्।  

क्वचित् गम्भीरनिर्घोषां क्वचिद्भैरवनिस्वनाम्  ॥  १७  ॥   

स्तिमितानिश्चला गम्भीराअगाधा च तथा। गम्भीरनिर्धोषो मृदङ्गादेरिव, भैरवनिस्वनस्त्वशन्यादेरिव  ॥ १७ ॥   

 ॥ २।५०।१७ ॥  ॥ २।५०।१८ ॥   

देवसङ्घाप्लुतजलां निर्मलोत्पलशोभिताम्।  

क्वचिदाभोगपुलिनां क्वचिन्निर्मलवालुकाम्  ॥  १८  ॥   

आभोगपुलिनांविशालसैकताम्। वालुकासिकता  ॥  १८  ॥   

आप्लवःस्नानं आप्लाव आप्लवः स्नानंऽ इत्यमरः देवसङ्घैः आप्लुतं जलं यस्याः सा तथा।  

आभोगः परिपूर्णताऽ इत्यमरः।  

 ॥ २।५०।१८ ॥  ॥ २।५०।१९२० ॥   

हंससारससङ्घुष्टां चक्रवाकोपकूजिताम्।  

सदा मत्तैश्च विहगैः अभिपन्नामनिन्दिताम्  ॥  १९  ॥   

क्वचित्तीररुहैर्वृक्षेः मालाभिरुपशोभिताम्।  

क्वचित् फुल्लोत्पलच्छन्नां क्वचित्पद्मवनाकुलाम्  ॥  २०  ॥   

क्वचित् कुमुदषण्डैश्च कुड्मलैरुपशोभिताम्।  

कुड्मलैः कुमुदषण्डैरिति योजना  ॥  २०  ॥   

मालाभिरिव स्थितैः वृक्षैरित्यन्वयः।  

 ॥ २।५०।१९२० ॥  ॥ २।५०।२१ ॥   

नानापुष्परजोध्वस्तां समदामिव च क्वचित्  ॥  २१  ॥   

नानापुष्परजसां ध्वस्तःध्वंसः, भावे निष्ठा, यस्यां सा तथा। अतस्तादृशगुणवतीं समदांमदसहितां प्रमदामिव स्थिताम्  ॥  २१  ॥   

 ॥ २।५०।२१ ॥  ॥ २।५०।२२ ॥   

व्यपेत १ जलसङ्घातां मणिनिर्मलदर्शनाम्।  

व्यपेतजलसङ्घातांउत्तीरप्रवाहरहितामिति यावत्। मणिःमुक्तामणिः ॥   

दिशागजैर्वनगजैः मत्तैश्च वरवारणैः  ॥  २२  ॥   

२ देवौपवार्यैश्च मुहुः सन्नादितवनान्तराम्।  

वनवारणैःउत्तमगचैः। देवाःराजानः तेषामौपवाह्यैः३ पौरगजैरिति यावत्  ॥  २२  ॥   

१ मलङ।, च।  

देवोपवाह्यैःदेवानां वाहनभूतैःगो।  

२ देवराजोपवाह्यैःच।  

३ वरट।  

 ॥ २।५०।२२ ॥  ॥ २।५०।२३ ॥   

प्रमदामिव यत्नेन भूषितां भूषणोत्तमैः  ॥  २३  ॥   

फलमूलैः किसलयैः वृतां गुल्मैः द्विजैस्तथा।  

फलमूलैः किसलयैःतदात्मकैरेव भूषणैःअलङ्कारैः भूषिताम् ॥   

फलैः पुष्पैःङ।  

 ॥ २।५०।२३ ॥  ॥ २।५०।२४ ॥   

शिंशुमारैश्च नक्रैश्च भुजङ्गैश्च निषेविताम्  ॥  २४  ॥   

विष्णुपादच्युतां दिव्यां अपापां पापनाशिनीम्।  

शिंशुमारस्त्वम्बुकपिःऽ  ॥  २४  ॥   

विष्णुपादस्पर्शेन ब्रह्मलोकात् ब्रह्माण्डबाह्यजलदेशाच्च ज्युतां, अपापांकर्मनाशादिवत् केनापि प्रकारेण पापजनकत्वाभाववतीमिति कतकःइति तिलके उद्धृतं वर्तते। परन्त्वस्मदुपलब्धमातृकायां अयं भागो नोपलभ्यते।  

 ॥ २।५०।२४ ॥  ॥ २।५०।२५२६ ॥   

तां शङ्करजटाजूटात् भ्रष्टां १सागरतेजसा  ॥  २५  ॥   

समुद्रमहिषीं गङ्गां सारसक्रौञ्चनादिताम्।  

आससाद महाबाहुः २ शृङ्गबेरपुरं प्रति  ॥  २६  ॥   

शृङ्गबेरपुरं प्रतीति। प्रस्थितामिति शेषः  ॥  २६  ॥   

१ सागरःभगीरथः, तस्य तेजसामहिम्ना भ्रष्टामित्यन्वयः।  

२ शृङ्गबेरपुरं प्रतिगच्छन्, यद्वा शृङ्गबेरपुरसमीपेगो।  

 ॥ २।५०।२५२६ ॥  ॥ २।५०।२७ ॥   

तामूर्मिकलिलावर्तां अन्ववेक्ष्य महारथः।  

सुमन्त्रमब्रवीत् सूतं इहैवाद्य वसामहे  ॥  २७  ॥   

ऊर्मिभिः कलिलाःसम्पृक्ताः आवर्ताः यस्यां सा तथा  ॥  २७  ॥   

 ॥ २।५०।२७ ॥  ॥ २।५०।२८ ॥   

अविदूरादयं नद्याः बहुपुष्पप्रवालवान्।  

सुमहान् इङ्गुदीवृक्षः वसामोऽत्रैव, सारथे  ॥  २८  ॥   

नद्या अविदूराद्धेतोः बहुपुष्पप्रवालवान्। इङ्गुदी तापसतरुःऽ करुङ्गुण्णम् (?)  ॥  २८  ॥   

 ॥ २।५०।२८ ॥  ॥ २।५०।२९३० ॥   

द्रक्ष्यामः सरितां श्रेष्ठां सम्मान्यसलिलां शिवाम्।  

देवदानवगन्धर्वमृगमानुषपक्षिणाम्  ॥  २९  ॥   

लक्ष्मणश्च सुमन्त्रश्च बाढमित्येव राघवम्।  

उक्त्वा तमिङ्गुदीवृक्षं तत्रोपययतुर्हयैः  ॥  ३०  ॥   

तं इङ्गुदीवृक्षं तत्रगङ्गातीरे प्रतिष्ठितमुद्दिश्य प्रवर्तितैर्हयैः ययतुः ॥   

 ॥ २।५०।२९३० ॥   

 ॥ २।५०।३१३३ ॥   

रामोऽभीयाय तं रम्यं वृक्षमिक्ष्वाकुनन्दनः।  

रथादवातरत्तस्मात् सभार्यः सहलक्ष्मणः  ॥  ३१  ॥   

सुमन्त्रोऽप्यवतीर्यास्मात् मोचयित्वा हयोत्तमान्।  

वृक्षमूलगतं रामं उपतस्थे कृताञ्जलिः  ॥  ३२  ॥   

तत्र राजा गुहो नाम रामस्यात्मसमः सखा।  

निषादजात्यो बलवान् स्थपतिश्चेति विश्रुतः  ॥  ३३  ॥   

आत्मसमःप्राणसमः। निषादजातौ भवःनिषादजात्यः, दिगादित्वात् यत्। बलवान्प्राणीयबलवान्, चतुरङ्गबलवांश्च। तदेतदुच्यतेस्थपतिरिति। स्थपतिःअधिपतिःनिषादबलाधिपतिः। स्थपतिः पुनः। स्थापत्येऽधिपतौ तक्ष्णिऽ इति वैजयन्ती। एवञ्चास्य महाप्रभुत्वात् मूलभृतकादिषड्विधबलसङ्ग्रहस्य च राजधर्मत्वात् अस्य गुहस्य चाटविकमहाबलवत्त्वात् एतद्दशायामेव तेनाटविकबलेन चातिप्रयोजनत्वात् सख्यंस्नेहो युक्त एव। ततश्च हीनप्रेष्यं हीनसख्यं हीनयोनिनिषेवणम्ऽ इत्युपपातकपरिगणनं ब्राह्मणविषयम्  ॥  ३३  ॥   

 ॥ २।५०।३१३३ ॥  ॥ २।५०।३४ ॥   

स श्रुत्वा पुरुषव्याघ्रं रामं विषयमागतम्।  

वृद्धैः परिवृतोऽमात्यैः ज्ञातिभिश्चाप्युपागतः  ॥  ३४  ॥   

विषयंस्वदेशम्  ॥  ३४  ॥   

 ॥ २।५०।३४ ॥  ॥ २।५०।३५ ॥   

ततो निषादाधिपतिं दृष्ट्वा दूरादुपस्थितम्।  

सह सौमित्रिणा रामः समागच्छत् गुहेन सः  ॥  ३५  ॥   

समागच्छत्सङ्गतोऽभूत्  ॥  ३५  ॥   

 ॥ २।५०।३५ ॥  ॥ २।५०।३६ ॥   

तमार्तः सम्परिष्वज्य गुहो राघवमब्रवीत्।  

यथाऽयोध्या तथेदं ते, राम किं करवाणि ते  ॥  ३६  ॥   

ईदृशं हि, महाबाहो कः प्राप्स्यत्यतिथिं प्रियम्।  

इदमिति। अस्मत्पुरमिति यावत्  ॥  ३६  ॥   

 ॥ २।५०।३६ ॥  ॥ २।५०।३७ ॥   

ततो गुणवदन्नाद्यं उपादाय पृथग्विधम्  ॥  ३७  ॥   

अर्घ्यं चोपानयत् क्षिप्रं वाक्यं चेदमुवाच ह।  

अन्नं च तत् आद्यं च, ऋहलोर्ण्यत्  ॥  ३७  ॥   

 ॥ २।५०।३७ ॥  ॥ २।५०।३८३९ ॥   

स्वागतं ते, महाबाहो तवेयमखिला मही  ॥  ३८  ॥   

वयं प्रेष्या भवान् भर्ता साधु राज्यं प्रशाधि नः।  

भक्ष्यं भोज्यं च पेयं च लेह्यं चेदमुपस्थितम्  ॥  ३९  ॥   

शयनानि च मुख्यानि वाजिनां खादनं च ते।  

वाजिनां खादनंअश्वघास इति यावत्  ॥  ३९  ॥   

 ॥ २।५०।३८३९ ॥  ॥ २।५०।४०४१ ॥   

गुहमेवं ब्रुवाणं तु राघवः प्रत्युवाच ह  ॥  ४०  ॥   

अर्चिताश्चैव हृष्टाश्च भवता सर्वथा वयम्।  

पद्भ्यामभिगमाच्चैव स्नेहसन्दर्शनेन च  ॥  ४१  ॥   

पद्भ्यामभिगमात्स्वपुरादारभ्य स्वावासेङ्गुदीवृक्षपर्यन्तं महाप्रभुरपि सन् यतः पद्भ्यामभिगतोऽसि, यतश्च तवेयमखिला महीऽ इत्यादिना स्नेहं च दर्शयसि, तेन हेतुना वयं सर्वथा त्वयाऽर्चिता एवेति प्रत्यभाषतेत्यन्वयः  ॥  ४१  ॥   

 ॥ २।५०।४०४१ ॥  ॥ २।५०।४२४३ ॥   

भुजाभ्यां साधु १ पीनाभ्यां पीडयन् वाक्यमब्रवीत् ॥   

दिष्ट्या त्वां, गुह पश्यामि ह्यरोगं सह बान्धवैः।  

अपि ते कुशलं राष्ट्रे मित्रेषु च २ वनेषु च  ॥  ४३  ॥   

वनेषु च ते कुशलं इति प्रश्नः तस्याटविकत्वात्  ॥  ४३  ॥   

१ साधु पीडयन्सम्यक् आलिङ्गन्।  

२वृत्ताभ्यांच।  

३ धनेषुङ।  

 ॥ २।५०।४२४३ ॥  ॥ २।५०।४४४५ ॥   

१ यत्त्विदं भवता किञ्चित् प्रीत्या समुपकल्पितम्।  

सर्वं तदनुजानामि न हि वर्ते प्रतिग्रहे  ॥  ४४  ॥   

कुशचीराजिनधरं फलमूलाशिनं च माम्।  

विद्धि प्रणिहितं धर्मे तापसं वनगोचरम्  ॥  ४५  ॥   

धर्मे प्रणिहितमिति। पितृवाक्यपरिपालनलक्षणे धर्मे सावधानम्  ॥   

१ यद्विधंङ।  

प्रतिग्रहे नेदानीं ममाधिकार इति। तदेव विवृणोतिकुशचीरेत्यादि।  

 ॥ २।५०।४४४५ ॥  ॥ २।५०।४६४७ ॥   

अश्वानां खादनेनाहं अर्थी नान्येन केन चित्।  

एतावताऽत्रभवता भविष्यामि सुपूजितः  ॥  ४६  ॥   

एते हि दयिता राज्ञः पितुर्दशरथस्य मे।  

एतैस्सु १ विहितैरश्वैः भविष्याम्यहमर्चितः  ॥  ४७  ॥   

एते हीति। अश्वा इति यावत्  ॥  ४७  ॥   

१ सुखितैःङ।  

 ॥ २।५०।४६४७ ॥  ॥ २।५०।४८ ॥   

अश्वानां प्रतिपानं च खादनं चैव सोऽन्वशात्।  

गुहस्तत्रैव पुरुषान् त्वरितं दीयतामिति  ॥  ४८  ॥   

प्रतिपानमिति। कबलदानानन्तरं राजौपवाह्यजात्याश्वानां यत् क्षीरादिकं प्रतिपाय्यते तत् प्रतिपानम्। दीयतामिति। आदिदेशेति शेषः  ॥  ४८  ॥   

 ॥ २।५०।४८ ॥  ॥ २।५०।४९५१ ॥   

ततश्चीरोत्तरासङ्गः सन्ध्यामन्वास्य पश्चिमाम्।  

जलमेवाददे भोज्यं लक्ष्मणेनाहृतं स्वयम्  ॥  ४९  ॥   

तस्य भूमौ शयानस्य पादौ प्रक्षाल्य लक्ष्मणः।  

सभार्यस्य ततोऽभ्येत्य तस्थौ वृक्षमुपाश्रितः  ॥  ५०  ॥   

गुहोऽपि सह सूतेन सौमित्रिमनुभाषयन्।  

अन्वजाग्रत् ततो रामं अप्रमत्तो धनुर्धरः  ॥  ५१  ॥   

अन्वजाग्रदिति शब्दः छान्दसः, अजाग इति यावत्  ॥  ५१  ॥   

 ॥ २।५०।४९५१ ॥  ॥ २।५०।५२ ॥   

तथा शयानस्य ततो १ ऽस्य धीमतः  

यशस्विनो दाशरथेर्महात्मनः।  

अदृष्टदुःखस्य सुखोचितस्य सा  

२ तदा व्यतीयाय चिरेण शर्वरी  ॥  ५२  ॥   

इत्यार्षे श्रीमद्रामायणे वाल्मीकीये अयोध्याकाण्डे पञ्चाशः सर्गः।  

चिरेणेति। भूशय्यावासनाभावतो निद्रानागमाच्चिरत्वप्रतिभासः। राम (५२) मानः सर्गः  ॥  ५२  ॥   

इति श्रीमद्रामायणामृतकतकटीकायां अयोध्याकाण्डे पञ्चाशः सर्गः।  

१ यशस्विनः, मनस्विनःङ। च।  

२ तदा व्यतीता सुचिरेणच। तदा व्यतीयाय सुखेनङ।  

 ॥ २।५०।५२ ॥   

