+++
title = "०५९"

+++
अथ एकोनषष्टितमः सर्गः  

\[वासिष्ठादीनां शपावाप्तिः\]  

 ॥ १।५९।१ ॥ उक्तवाक्यं तु राजानं कृपया कुशिकात्मजः ।  

अब्रवीन्मधुरं वाक्यं २साक्षाच्चण्डालरूपिणम्  ॥  १  ॥   

अथ वसिष्ठवैरवशादन्योन्यनिजतपोनाशकरी प्रवृत्तिः--उक्तेत्यादि  ॥  १  ॥   

(जातिचण्डालस्य कदाचित् तद्भावनिवृत्तिरस्ति, न तु कर्मचण्डालस्येत्याह--उक्तवाक्यमित्यादि । साक्षाच्चण्डालरूपिणं, चण्डालचिह्नधारित्वात् न शास्त्रगम्यचण्डालभाव इत्यर्थःगो। ऽसाक्षादब्रवीदित्यनेनऽ चण्डालः साक्षादभिभाषणानर्ह इति निषेधस्य अनर्हः स इति ध्वनितम् । तेन कर्मणा जात्या च स न चण्डाल इति व्यञ्जितम् । अत एव चाण्डालरूपिणमिति विशेषणम्शि।)  

(२ शापाच्चण्डालरूपिणम्ङ)  

( वासिष्ठ इति स्यात् ।) ॥ १।५९।१ ॥   

 ॥ १।५९।२ ॥ ऐक्ष्वाक स्वागतं वत्स जानामि त्वां सुधार्मिकम् ।  

शरणं ते भविष्यामि मा भैषीर्नृपपुङ्गव  ॥  २  ॥   

अहमामन्त्रये सर्वान् महर्षीन् पुण्यकर्मणः ।  

यज्ञसाह्यकरान् राजन् ततो यक्ष्यसि निर्वृतः  ॥  ३  ॥   

यज्ञसाह्यंयज्ञसहायम् ॥ १।५९।३ ॥   

 ॥ १।५९।४ ॥ गुरुशापकृतं रूपं यदिदं त्वयि वर्तते ।  

अनेन सह रूपेण सशरीरो गमिष्यसि  ॥  ४  ॥   

अनेनैव चण्डालरूपेण सशरीरो गमिष्यसीत्यर्थः  ॥  ४  ॥   

(ऋषिशापकृतरूपस्य ब्रह्मणाप्यवार्यत्वेन जातिचण्डालता ऽभावेन मत्तपोमहिमोप?तयज्ञेन सशरीरः स्वर्गं गमिष्यसीत्यर्यःगो। । जातिचण्डालत्वाभावाच्च यज्ञप्रवृत्तिःति।) ॥ १।५९।४ ॥   

 ॥ १।५९।५ ॥ हस्तप्राप्तमहं मन्ये स्वर्गं तव नराधिप  

यस्त्वं कौशिकमागम्य शरण्यं शरणागतः  ॥  ५  ॥   

हस्तप्राप्तत्वे हेतुः--यस्त्वमित्यादि ॥ १।५९।५ ॥   

 ॥ १।५९।६,७ ॥ एवमुक्त्वा महातेजाः पुत्रान् परमधार्मिकान् ।  

व्यादिदेश महाप्राज्ञान् यज्ञसम्भारकारणात्  ॥  ६  ॥   

सर्वान् शिष्यान् समाहूय वाक्यमेतदुवाच ह ।  

१ सर्वानृषिगणान् वत्स आनयध्वं ममाज्ञया ।  

सशिष्यान् सुहृदश्चैव सर्त्विजः २ सुबहुश्रुतान्  ॥  ७  ॥   

पुत्रान् यज्ञसम्भाराय व्यादिदेश । शिष्यान् ऋष्यानयने व्यादिदेश  ॥  ६  ॥   

(१ सर्वान् ऋषीन् सवासिष्ठान्ङ।ज)  

(२ सबहुङ।ज) ॥ १।५९।६ ॥   

 ॥ १।५९।८ ॥ १यदन्यो वचनं ब्रूयात् मद्वाक्यबलचोदितः ।  

तत्सर्वमखिलेनोक्तं ममाख्येय २मनादृतम्  ॥  ८  ॥   

मद्वाक्यबलचोदितःआहूतो यः कश्चन अन्यः अनादृतं--उपेक्षारूपंचण्डालं याजयतीति निन्दारूपं यद्वाक्यं ब्रूयात्, तत्सर्वमखिलेन ममाख्येयम्  ॥  ८  ॥   

(१यद्यन्योङ)  

(२ मनावृतम्ङ) ॥ १।५९।८ ॥   

 ॥ १।५९।९ ॥ तस्य तद्वचनं श्रुत्वा दिशो जग्मुस्तदाज्ञया ।  

आजग्मुरथ देशेभ्यः सर्वेभ्यो ब्रह्मवादिनः  ॥  ९  ॥   

ते च शिष्याः समागम्य मुनिं ज्वलिततेजसम् ।  

३ ऊचुस्त्वागमनं सर्वे सर्वेषां ब्रह्मवादिनाम्  ॥  १०  ॥   

सर्वेषां ब्रह्मवादिनामिति । आगमनं ऊचुरिति योजना  ॥  १०  ॥   

(३ ऊचुश्च वचनंङ।च।ज।) ॥ १।५९।१० ॥   

 ॥ १।५९।११ ॥ श्रुत्वा ते वचनं सर्वे समायान्ति द्विजातयः ।  

सर्वदेशेषु चागच्छन् वर्जयित्वा महोदयम्  ॥  ११  ॥   

यदनादृतमुक्तं तच्च वक्तव्यमित्युक्तत्वात् तदपि वदन्तिश्रुत्वा त इत्यादि । तेतव । सर्वदेशेष्वति । स्थिता इति शेषः । महोदयमिति । तदाख्यं ऋषिमित्यर्थः ॥ १।५९।११ ॥   

 ॥ १।५९।१२ ॥ वासिष्ठं तच्छतं सर्वं क्रोधपर्याकुलाक्षरम् ।  

यदाह वचनं सर्वं शृणु त्वं मुनिपुङ्गव  ॥  १२  ॥   

वासिष्ठशतञ्च वर्जयित्वेति योजना । तद्वासिष्ठं शतं क्रोधपर्याकुलाक्षरं यदाह तच्छृण्विति योजना ॥ १।५९।१२ ॥   

 ॥ १।५९।१३ ॥ क्षत्रियो याजको यस्य चण्डालस्य विशेषतः ।  

कथं सदसि भोक्तारो हविस्तस्य सुरर्षयः  ॥  १३  ॥   

ब्राह्मणा वा महात्मानो १भुक्त्वा चाण्डालभोजनम् ।  

कथं स्वर्गं गमिष्यन्ति विश्वामित्रेण पालिताः  ॥  १४  ॥   

पालिता इति व्यङ्ग्योक्तिः  ॥  १४  ॥   

(१ भक्त्वा चाण्डालङ।) ॥ १।५९।१४ ॥   

 ॥ १।५९।१५ ॥ एतद्वचननैष्ठुर्यमूचुः संरक्तलोचनः ।  

वासिष्ठा मुनिशार्दूल सर्वे ते समहोदयाः  ॥  १५  ॥   

महोदयसहिताः समहोदयाः ॥ १।५९।१५ ॥   

 ॥ १।५९।१६,१७ ॥ तेषां तद्वचनं श्रुत्वा सर्वेषां मुनिपुङ्गवः ।  

क्रोधसंरक्तनयनः २सरोषमिदमब्रवीत्  ॥  १६  ॥   

३य दषयन्त्यदुष्टं मां तप उग्रं समास्थितम् ।  

भस्मीभूता दुरात्मानो भविष्यन्ति न संशयः  ॥  १७  ॥   

अदुष्टं मामित्यत्र हेतुः--तप उग्रं समास्थितमिति । ऽतेषां तेजोविशेषेण प्रत्यवायो न विद्यतेऽ इति न्यायेन चण्डालायजनमपि मम जीर्यतीत्यविज्ञाय दूषयन्ति यतः तस्मात् भस्मीभूता इत्यादि  ॥  १७  ॥   

(२ इदं वचनमङ)  

(३ यद्दूषङ) ॥ १।५९।१७ ॥   

 ॥ १।५९।१८ ॥ अद्य ते कालपाशेन नीता वैवस्वतश्रयम् ।  

सप्तजातिशतान्येव मृतपाः सन्तु सर्वशः  ॥  १८  ॥   

सप्तजातिशतानीति । सप्तशतजन्मानीत्यर्थः । मृतपाः--शवभक्षकाः  ॥  १८  ॥   

(क्षयंगृह्यम् ।)  

( मृतपाः श्वपाकाःशि । मुष्टिकाःहीनजातिविशेषाःगो । मृतपाःशववस्त्रादिहारिणः मुष्टिकाःतन्नामानः, ति।) ॥ १।५९।१८ ॥   

 ॥ १।५९।१९ ॥ श्वमांसनियताहारा मुष्टिका नाम निर्घृणाः ।  

विकृताश्च विरूपाश्च लोकाननुचरन्त्विमान्  ॥  १९  ॥   

मुष्टिका नाम । मुष्टिकाख्यगणरूपाः । विकृताः--विकृतवचनगमनादिमन्तः । विरूपाःविकटवेषाः ॥ १।५९।१९ ॥   

 ॥ १।५९।२० ॥ महोदयश्च दुर्बुद्धिर्मामदूष्यं ह्यदूषयत् ।  

दूषितः सर्वलोकेषु निषादत्वं गमिष्यति  ॥  २०  ॥   

मामदूष्यं हीति प्राग्वदभिमानात् ॥ १।५९।२० ॥   

 ॥ १।५९।२१ ॥ प्राणातिपातनिरतो निरनुक्रोशतां गतः ।  

दीर्घकालं मम क्रोधात् दुर्गतिं वर्तयिष्यति  ॥  २१  ॥   

प्राणातिपातःप्राणनाशनम् । ननूग्रतपस्वित्वे ऽपि ब्रह्मणा इदानीमपि राजर्षित्वानुग्रहतः क्षत्रियत्वानपायात् क्षत्रियचण्डालयाजनस्य सर्वलोकविगर्हितस्य सर्वथैवान्याय्यत्वात् ऽप्रत्यगेनमभिचारस्तृणुतेऽ इति न्यायेनान्याय्यकारिणो ऽस्यैव  

तच्छापकृत्यया नाशने न्याय्ये कथं वासिष्ठेषु यथावादिषु शापकृत्यप्रवृत्तिः ? उच्यते--अस्य वसिष्ठवैरनिर्यातनकामनोपेततपस्वित्वात् भगवता ऽपि तत्फलस्यैव प्रदातव्यत्वाद्वासिष्ठानां च तन्निमित्ततः किञ्चित्प्रारब्धस्य च भोक्तव्यत्वात् तच्छापत एव तत्तपोविनाशस्य चावश्यं भाव्यत्वात् भगवदुपासनायाश्च अमोघपलत्वात् भगवदाज्ञयैव वासिष्ठेषु शापप्रवृत्तिः । एतेन वक्ष्यमाणसृष्टिसामर्थ्यं च भगवदाज्ञयैवेति व्याकृतम् । अत एव देवैरेव तत्सर्गो निवार्यते । भगवतस्त द्ब्रह्मविद्याघोरांशमूलक्षुद्रसर्गस्य चेष्टत्वात् ऽअस्माभिर्यदनुष्ठेयं गन्धर्वैस्तदनुष्ठितम्ऽ इति न्यायेन भगवदनुमतैव तत्सृष्टिः ॥ १।५९।२१ ॥   

 ॥ १।५९।२२ ॥ एतावदुक्त्वा वचनं विश्वामित्रो महातपाः ।  

विरराम महातेजा ऋषिमध्ये महामुनिः  ॥  २२  ॥   

इत्यार्षे श्रीमद्रामायणे बालकाण्डे एकोनषष्टितमः सर्गः  

--  

गर (२३) मानः सर्गः  ॥  २२  ॥   

(अस्मिन् सर्गे षष्ठश्लोकानन्तरगताधिकार्धेन साकं गतसर्गगतमधिकमर्धमत्र परिगणितं स्यात्  ॥ ) ॥ १।५९।२२ ॥   

इति श्रीमद्रामायणामृतकतकटीकायां बालकाण्डे एकोनषष्टितमः सर्गः  

  

