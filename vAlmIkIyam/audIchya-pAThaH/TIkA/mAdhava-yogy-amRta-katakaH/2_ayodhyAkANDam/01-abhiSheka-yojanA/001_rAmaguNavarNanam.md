+++
title = "००१ रामगुणवर्णनम्"
title_english = "001 Rama The Hero"

+++
 ॥  श्रीः  ॥   

 ॥  श्रीरामचन्द्रपरब्रह्मणे नमः  ॥   

श्रीमद्वाल्मीकिरामायणम्  

श्रीमन्माधवयोगिविरचित अमृतकतकाख्यव्याख्ययायुतम्  

 ॥  अयोध्याकाण्डः ॥ प्रथमः सर्गः।  

\[रामाभिषेकचिन्तनम्\] ॥ २।१।१ ॥   

गच्छता मातुलकुलं भरतेन १तदाऽनघः।  

शत्रुघ्नो नित्यशत्रुघ्नो नीतः प्रीतिपुरस्कृतः  ॥  १  ॥   

अमृतकतकव्याख्या  

एवं प्रथमकाण्डेन रामप्रसूतिसीतावरणान्ताक्षरार्थकमहाषोढाप्रथमपादार्थरामचरितविस्तारो वर्णितः। अथेदानीं द्वितीयकाण्डेन महाषोढाद्वितीयपादप्रथमाद्यक्षरार्थरामाभिषेकप्रतिबन्धादितद्वनवासान्तव्यापारः प्रतिपाद्यते। तत्राद्येन ज्येष्ठं श्रेष्ठगुणैर्युक्तंऽ यौवराज्येन संयोक्तुमैच्छत्ऽ इति संक्षेपोपदिष्टा राजाभिषेकाहर्गुणाः प्रतिपाद्यन्ते
-- गच्छतेत्यादि  ॥   

मातुलकुलं--मातुलकुलीयराज्यं। नित्यशत्रवः--कामादयः, तान् हन्तीति तथा। एतेन सकलसद्गुणसम्पूर्तिश्शत्रुघ्नस्योपदिष्टा। प्रीत्याभरते नित्यनिसर्गप्रवृत्तया पुरस्कृतः। एतेन भरतादिनिर्बन्धतो गमनशङ्का वारिता  ॥  १  ॥   

१महात्मनाङ।  

 ॥ २।१।१ ॥  ॥ २।१।२ ॥   

स तत्र न्यवसत् भ्रात्रा सह सत्कारसत्कृतः।  

मातुलेनाश्वपतिना पुत्रस्नेहेन १लालितः  ॥  २  ॥   

स तत्रेति। भरतो मातुलकुल इत्यर्थः। विशिष्टवस्त्राभरणभोजनादिरूपेण सत्कारेण सत्कृतः। पुत्रादप्यधिकस्स्नेहःपुत्रस्नेहः  ॥ २ ॥   

पुत्रविषयस्नेहतुल्यस्नेहेनगो।  

१पालितःङ।  

 ॥ २।१।२ ॥  ॥ २।१।३ ॥   

तत्रापि निवसन्तौ तौ तर्प्यमाणौ च कामतः।  

भ्रातरौ स्मरतां वीरौ वृद्धं दशरथं नृपम्  ॥  ३  ॥   

तर्प्यमाणौ--कृन्नकारत्वात् कृत्यचःऽ इति णत्वम्। कामः-- प्रागुक्तविषयविशेषः। स्मरतांअस्मरतां। दशरथमिति। अधीगर्थऽ इति षष्ठ्यभावः शेषविवक्षाभावात्  ॥  ३  ॥   

तत्रतादृशोपचारपूर्णगृहे निवसन्तावपीत्यन्वयः। कामत इति तृतीयार्थे तसिःगो।  

 ॥ २।१।३ ॥   

  

 ॥ २।१।४५ ॥   

राजाऽपि तौ १महातेजाः सस्मार प्रोषितौ सुतौ।  

उभौ भरतशत्रुघ्नौ महेन्द्रवरुणोपमौ  ॥  ४  ॥   

सर्व एव तु तस्येष्टाश्चत्वारः पुरुषर्षभाः।  

स्वशरीराद्विनिर्वृत्ताश्चत्वार इव बाहवः  ॥  ५  ॥   

विनिर्वृत्ताःउत्पन्नाः। चत्वार इव बाहव इति अभूतोपमा ॥ ५ ॥   

१महावीरौङ।  

 ॥ २।१।४५ ॥   ॥ २।१।६ ॥   

तेषामपि महातेजा रामो रतिकरः पितुः।  

स्वयम्भूरिव भूतानां बभूव गुणवत्तरः  ॥  ६  ॥   

स्वयंभूरित्यादिः पूर्वसर्गे व्याकृतचरः  ॥  ६  ॥   

बाल ७७२३।  

 ॥ २।१।६ ॥  ॥ २।१।७ ॥   

स हि देवैरुदीर्णस्य रावणस्य वधार्थिभिः।  

अर्थितो मानुषे लोके जज्ञे विष्णुः सनातनः  ॥  ७  ॥   

गुणवत्तरत्वे हेतुःस हीत्यादि। हियस्मात् रामः स्वयम्भूरेव सन् देवप्रार्थनया रावणवधाय मानुषे लोके तदवतारोचितनिजवैराजविष्णूपाधिना जज्ञेअवतीर्णः अस्मादेव सकलकल्याणगुणकार्त्स्न्यम् ॥ ७ ॥   

उदीर्णःउद्दतः।  

 ॥ २।१।७ ॥  ॥ २।१।८९ ॥   

कौसल्या शुशुभे तेन पुत्रेणामिततेजसा।  

१यथा वरेण देवानां अदितिर्वज्रपाणिना  ॥  ८  ॥   

स हि रूपोपपन्नश्च वीर्यवाननसूयकः।  

भूमावनुपमः सूनुर्गणैर्दशरथोपमः  ॥  ९  ॥   

सूनुरिति। कौसल्याया इति शेषः  ॥  ९  ॥   

१यथा च देवी देवानांङ।  

 ॥ २।१।८९ ॥  ॥ २।१।१० ॥   

स तु नित्यं प्रशान्तात्मा मृदुपूर्वं च भाषते।  

उच्यमानोऽपि परुषं नोत्तरं प्रतिपद्यते  ॥  १०  ॥   

मृदुपूर्वं मृदूक्तिपूर्वम्  ॥  १०  ॥   

नित्यं प्रशान्तात्माऽ इत्यस्यैव प्रपञ्चः उच्यमानोपीत्यादि। परुषमुच्यमानोऽपि उत्तरं न प्रतिपद्यते। तत्र हेतुःनित्यं प्रशान्तात्मेति। न केवलमुत्तराप्रतिपत्तिः, किन्तु परुषवक्तारं प्रति मृदुपूर्वं भाषतेगो। परं त्वत्र उत्तरं न प्रतिपद्यतेऽ इति समान्यनिषेधो न युज्यते। ततोऽपि परुषमुच्यमानोऽपि परुषमुत्तरं न प्रतिपद्यते। किम्तु मृदुपूर्वमेव भाषत इति वान्वयः।  

 ॥ २।१।१० ॥  ॥ २।१।१११२ ॥   

कथञ्चिदुपकारेण कृतेनैकेन तुष्यति।  

न स्मरत्यपकाराणां शतमप्यात्मवत्तया  ॥  ११  ॥   

शीलवृद्धैर्ज्ञानवृद्धैर्वयोर्वृद्धैश्च सञ्जनैः।  

कथयन्नास्त वै नित्यमस्त्रयोग्यान्तरेष्वपि  ॥  १२  ॥   

शीलंसुचरितं, ज्ञानं--आत्मानात्मवस्तुतत्त्वज्ञानं। अस्त्रयोग्यान्तरेषु--अस्त्रशस्त्रपरिश्रायोग्यकालेष्वपि यदन्दरं तत्रापि तत्परिश्रममध्येष्वपि सज्जनैरेव कथयन्नास्ते। अन्यदा कैमुतिकसिद्धं सज्जनैकनित्यसम्भाषणम्  ॥  १२  ॥   

कथञ्चित् कृतेनेत्यन्वयः।  

आत्मवान् कः? इति प्रश्नस्योत्तरमिवैतत्।  

अस्त्राणां योग्यःअभ्यासः, योग्यो गुणनिकाभ्यासःऽ इति वैजयन्ती तस्यान्तेषु अवकाशेष्वपिगो।  

 ॥ २।१।१११२ ॥  ॥ २।१।१३ ॥   

बुद्धिमान् मधुराभाषी पूर्वभाषी प्रियंवदः।  

वीर्यवान्न च वीर्येण महता स्वेन विस्मितः  ॥  १३  ॥   

मधुरं आभाषितुं शीलमस्त्यस्येति तथा। न च विस्मितः-- अप्राप्तगर्वः  ॥  १३  ॥   

पूर्वभाषीनीचेष्वपि स्वयमेव पूर्वं भाषमाणः।  

 ॥ २।१।१३ ॥  ॥ २।१।१४ ॥   

नचानृतकथो विद्वान् वृद्धानां प्रतिपूजकः।  

अनुरक्तः प्रजाभिश्च प्रजाश्चाप्यनु १ रज्यते  ॥  १४  ॥   

अनृतस्य कथा--कथनं यस्य स तथा। प्रजाभिरनुरक्तः प्राप्तानुरागः। प्रजाश्च स्वयमपि अनुरज्यते--अनुरञ्जते अनुरञ्जयतीति यावत्। रञ्जोश्यन्युपधालोपः  ॥  १४  ॥   

कल्पितेतिवृत्तकासत्काव्यालापवर्जित इत्यर्थःगो।  

प्रत्युद्गम्यपूजकः प्रतिपूजकः।  

१ऱञ्जतेङ।  

 ॥ २।१।१४ ॥  ॥ २।१।१५ ॥   

सानुक्रोशो जितक्रोधो ब्राह्मणप्रतिपूजकः।  

दीनानुकम्पी धर्मज्ञो नित्यं प्रग्रहवान् शुचिः  ॥  १५  ॥   

अनुक्रोशःदया, दुःखिप्राणिषु। ब्राह्मणप्रतिपूजक इत्यादौ याजकादित्वात् षष्ठीसमासः। प्रग्रहवान्--इन्द्रियनिग्रहवान् प्रग्रहस्तु तुलासूत्रे वन्द्यां नियमने भुजेऽ  ॥  १५  ॥   

 ॥ २।१।१५ ॥  ॥ २।१।१६ ॥   

१कुलोचितमतिः क्षात्त्रं धर्मं स्वं बहुमन्यते।  

मन्यते परया २कीर्त्या महत्स्वर्गफलं ततः  ॥  १६  ॥   

कुलोचितमतिः, अत एव क्षात्त्रं धर्मं बहुमन्यते। न च केवलमभिमानमात्रं, अपि तु ततः पुरुषार्थसिद्धेरेवेत्याह--मन्यत इत्यादि। क्षत्त्रस्य मुख्यधर्मभूतया प्रजासु पितृवत् कृपया सर्वशत्रुसंहारजकीर्त्या च ततः--तस्मात् क्षत्त्रियधर्मात् यतो महत्स्वर्गफलं अतो बहुमन्यते। यद्यपि ब्राह्मो धर्म एवापवर्गसाक्षात्साधनत्वेन महान् अथापि क्षत्रियस्य स्वधर्म एव बहुमन्तन्यः। श्रेयान् स्वधर्मो विगुणःऽ इत्यादेः  ॥  १६  ॥   

१कुलोचितमिदंङ।  

ततःस्वधर्मानुष्ठानात् आनुषङ्गिकया परया कीर्त्या सह महत् स्वर्गफलं मन्यते। चकाराभावादेवं योज्यम्।  

२प्रीत्याच।  

 ॥ २।१।१६ ॥  ॥ २।१।१७ ॥   

नाश्रेयसि रतो १यश्चन विरुद्धकथारुचिः।  

उत्तरोत्तरयुक्तौ च वक्ता वाचस्पतिर्यथा  ॥  १७  ॥   

यश्चन--यः कश्च पुमान् विरुद्धकथारुचिः--धर्मविरुद्धकथारुचिर्भवति, तस्मिन्नश्रेयसि--अश्रेयस्करे न रतो भवति। वक्तेति। वादजल्पवितण्डादिष्विति शेषः  ॥  १७  ॥   

अश्रेयसि--निष्फले कर्मणि न रतःन सक्तः, कादाचित्कलीला न दुष्यतीति भावः द्यूतादिषु न सक्त इत्यर्थः। विरूद्धकथाधर्मविरुद्धग्राम्यालापादिगो।  

१विद्वान्। नित्यंङ।  

 ॥ २।१।१७ ॥  ॥ २।१।१८ ॥   

अरोगस्तरुणो वाग्मी वपुष्मान् देशकालवित्।  

लोके पुरुषसारज्ञः साधुरेको विनिर्मितः  ॥  १८  ॥   

वपुष्मान् विपुलांसो महाबाहुःऽ इत्याद्युक्तलक्षणवपुर्विशेषवान्। पुरुषाणां--ब्राह्मणादीनां सारं--स्वजातिवर्णाश्रमनित्यधर्मदृढप्रतिष्ठानरूपं जानातीति तथा। इदमवश्यापेक्षितं राज्ञो निग्रहानुग्रहाय। एवं स एक एव रामो लोके सर्वगुणैः साधुः--भद्र उपपन्नो विनिर्मितः, ब्रह्मणाः स्वांशोपादानेन  ॥  १८  ॥   

पुरुषसारज्ञःसकृद्दर्शनमात्रेण पुरुषहृदयसर्वस्वज्ञः। लोके एकःअद्वितीयः साधुरिति विनिर्मितःनिश्चितःगो।  

 ॥ २।१।१८ ॥  ॥ २।१।१९ ॥   

स तु श्रेष्ठगुणैर्युक्तः प्रजानां पार्थिवात्मजः।  

बहिश्च इव प्राणो बभूव १गुणतः प्रियः  ॥  १९  ॥   

एवमुक्तरूपैः श्रेष्ठगुणैर्युक्तत्वस्योपदेशस्सकृज्जातः। अतः परमपि तद्युक्तत्वं द्विरुपदिश्यते। एवं त्रिरुपदेशः, त्रिषत्या हि देवाःऽ इति न्यायेन वास्तवत्वबोधनाय। अत एव पौनरुक्त्यमशङ्क्यम्  ॥   

१गुणवत्तरःङ।  

 ॥ २।१।१९ ॥  ॥ २।१।२० ॥   

१सर्वविद्याव्रतस्नातो यथावत्साङ्गवेदवित्।  

इष्वस्त्रे च पितुः श्रेष्ठो बभूव भारताग्रजः  ॥  २०  ॥   

सर्वविद्येत्यादि। तत्तद्विद्यापेक्षितब्रह्मचर्यव्रतानन्तरमेव स्नातः-- कृतसमावर्तनः। अत एव--यथावदित्यादि  ॥  २०  ॥   

१सम्यग्विद्याङ।  

 ॥ २।१।२० ॥  ॥ २।१।२१ ॥   

कल्याणाभिजनः साधुरदीनः सत्यवागृजुः।  

वृद्धैरभिविनीतश्च, द्विजैर्धर्मार्थदर्शिभिः  ॥  २१  ॥   

कल्याणः--शुभः--अभिजनः--मातृपितृवंशो यस्य स तथा। दर्शिभिरिति। समेत इति शेषः ॥ २१ ॥   

वृद्धैः धर्मार्थदर्शिभिः द्विजैः अभिविनीतःशिक्षित इत्येकं वाक्यं वा।  

 ॥ २।१।२१ ॥  ॥ २।१।२२ ॥   

धर्मकामार्थतत्त्वज्ञः स्मृतिमान् प्रतिभानवान्।  

लौकिके समयाचारे कृतकल्पो विशारदः  ॥  २२  ॥   

स्मृतिप्रतिभानाद्याः संक्षेपेण व्याकृतचराः। लौकिके कृतकल्पः--सम्पादितसामर्थ्यः। समयाचारःधर्मः तत्र विशारदः  ॥ २२ ॥   

लौकिकेलोकैकप्रमाणके समयाचारेसाङ्केतिकाचारे कृतकल्पः कृतसंस्थापनः, विशारदः तदाचरणसमर्थःगो।  

 ॥ २।१।२२ ॥  ॥ २।१।२३ ॥   

निभृतः संवृताकारो १गुप्तमित्रैः सहायवान्।  

अमोघक्रोधहर्षश्च त्यागसंयमकालवित्  ॥  २३  ॥   

निभृतःविनीतः, वश्यः प्रणेयो निभृतविनीतप्रश्रितास्समाःऽ। संवृताकारः--संवृतेङ्गितः। गुप्तैः--आपद्दशारक्षितैः मित्रैः सम्पन्नः--सहायवान्। त्यागसंयमकालविदिति। वित्तादेरिति शेषः ॥ २३ ॥   

१गुप्तमन्त्रःङ।  

गुप्तमन्त्रःफलपर्यन्तमन्यैरविदितमन्त्रःगो।  

 ॥ २।१।२३ ॥  ॥ २।१।२४ ॥   

दृढभक्तिः स्थिरप्रज्ञो नासद्ग्राही न दुर्वचाः।  

निस्तन्द्रिरप्रमत्तश्च स्वदोषपरदोषवित्  ॥  २४  ॥   

दृढं यथातथा भक्तिः--भजनं गुर्वादेर्यस्य स तथा। दृढशब्दस्य प्रियादित्वात् स्त्रीलिङ्गविवक्षायां पुंवद्भावाभावात् रूपं न सिध्यति। निस्तन्द्रिरिति। औणादिकेकारान्ततो स्त्रीप्रत्ययान्तत्वात् ह्रस्वः। सुश्रीशुधीशब्दादिवत्। स्वीयानां दोषः स्वदोषः  ॥  २४  ॥   

प्रियादिगणपठितभक्तिशब्दपरकत्वादिति यावत्।  

रामे दोषलेशस्याप्यभावादेवं व्याख्यानम्।  

 ॥ २।१।२४ ॥  ॥ २।१।२५ ॥   

शास्त्रज्ञश्च कृतज्ञश्च पुरुषान्तरकोविदः।  

यः प्रग्रहानुग्रहयोः यथान्यायं विचक्षणः  ॥  २५  ॥   

पुरुषाणामन्तरं--तारतम्यं, तद्विवेके कोविदः। यथान्यायं यथोचितं कर्तुं विचक्षणः स तथा ॥  २५  ॥   

कृतंकृतान्तं सिद्धान्तं जानातीति कृतज्ञः। अतः कथञ्चिदुपकारेण कृतेनैकेन तुष्यतिऽ इत्यनेन न पुनरुक्तिःगो।  

 ॥ २।१।२५ ॥  ॥ २।१।२६ ॥   

सत्सङ्ग्र १ हप्रग्रहणे स्थानविन्निग्रहस्य च।  

आयकर्मण्युपायज्ञः २संदृष्टव्ययकर्मवित्  ॥  २६  ॥   

उक्तार्थस्यैव विवरणम्--सदित्यादि। सतां सङ्ग्रहपूर्वं सङ्गमनपूर्वं प्रकर्षेण दृढतया परिग्रहणं तत्कुटुम्बयात्रानिर्वाहादिना रक्षणं, तथा निग्रहस्य च करणे विचक्षण इत्यनुकर्षः। आयकर्मणि--करग्रहणकर्मणि। सन्दृष्टधनानुरोधेन व्ययकर्मकृत्-- यदायान्नाधिको व्ययःऽ इति धर्मः  ॥  २६  ॥  सतां सङ्ग्रहेस्वीकारे प्रग्रहणेपरिपालने च, विचक्षण इति शेषः। निग्रहस्यअसन्निग्रहस्य च स्थानवित्अवकाशवित्।  

१हानुग्रहणेङ।  

२सदृष्टङ।  

संदृष्टव्ययकर्मवित् कश्चिदायस्य चार्धेनऽ इत्यादिशास्त्रावगतव्ययकर्मज्ञःगो।  

 ॥ २।१।२६ ॥  ॥ २।१।२७ ॥   

श्रैष्ठ्यं शास्त्रसमूहेषु प्राप्तो व्यामिश्रकेषु च।  

अर्थधर्मौ च सङ्गृह्य सुखतन्त्रो न चालसः  ॥  २७  ॥   

व्यामिश्रकेषु--प्राकृतसंस्कृतमिश्रितनाटकादिषु। अर्थधर्मौ च सङ्गृह्य तदविरोधेनैव सुखतन्त्रः तन्त्रं प्रधाने सिद्धान्तेऽ  ॥   

 ॥ २।१।२७ ॥  ॥ २।१।२८ ॥   

वैहारिकाणां शिल्पानां १विज्ञाताऽर्थविभागवित्।  

आरोहे विनये चैव युक्तो वारणवाजिनाम्  ॥  २८  ॥   

वैहारिकाणां--क्रीडाप्रयोजनानाम्, तदस्य प्रयोजनम्ऽ इति ठक्। शिल्पानि--गीतवादित्रादिनि। भरतशास्त्रप्रसिद्धस्यार्थस्य पदार्थतत्त्वस्य विभागवित्तया भरतशास्त्रचतुर इति यावत्। इदं प्रागुक्तसुखतन्त्रत्वोपयुक्तविशेषणम्। विनयः-- २शिक्षा  ॥  २८  ॥   

१विज्ञाताक्षङ।  

२शिक्षणंग।  

 ॥ २।१।२८ ॥  ॥ २।१।२९ ॥   

धनुर्वेदविदां श्रेष्ठो लोकेऽतिरथ १ सम्मतः।  

अभियाता प्रहर्ता च सेनानयविशारदः।  

अप्रधृष्यश्च सङ्ग्रामे क्रुद्धैरपि सुरासुरैः  ॥  २९  ॥   

अभियाता। परसेनाया इति शेषः। तस्याः प्रहर्ता च। सेनानयः--स्वसेनाव्यूहनादिः  ॥  २९  ॥   

१सत्तमःङ।  

 ॥ २।१।२९ ॥  ॥ २।१।३० ॥   

अनसूयो जितक्रोधो न दृप्तो न च मत्सरी।  

१न चावमन्ता २सिद्धानां न च कालवशानुगः  ॥  ३०  ॥   

सिद्धाः--देवभेदाः। न च कालवशानुग इति। कालनियन्तुः श्रीमदादिगुर्वंशत्वेन प्राकृतवत्कालपरतन्त्रस्वदेहजरामृतिदुःखादिधर्मरहितः-- स्वायत्तस्वपरिकरसर्वयात्रः, भगवानिवेत्यर्थः  ॥  ३०  ॥   

एवं कल्याणपूर्णत्वमुक्तम्। अथ हेयप्रत्यनीकत्वमुच्यतेअनसूय इतिगो।  

१नावज्ञेयश्चङ।  

२भूतानांङ। च।  

न च कालवशानुगःसत्त्वरजस्तमः प्रधानकालानुगुणसत्त्वरजस्तमोगुणो न भवति, केवलसत्त्वमूर्तिरित्यर्थःगो। अथापि लोकसङ्ग्रहाय सिद्धानां नावमन्ता।  

 ॥ २।१।३० ॥  ॥ २।१।३१३२ ॥   

एवं श्रेष्ठगुणैर्युक्तः प्रजानां पार्थिवात्मजः।  

सम्मतस्त्रिषु लोकेषु वसुधायाः क्षमागुणैः।  

बुद्ध्या बृहस्पतेस्तुल्यो वीर्येणापि शचीपतेः  ॥  ३१  ॥   

तथा सर्वप्रजाकान्तैः प्रीतिसञ्जननैः पितुः।  

गुणैर्विरुरुचे रामो १दीप्तः सूर्य इवांशुभिः  ॥  ३२  ॥   

अथ तृतीयपर्यायः--सम्मत इत्यादि। वसुधायाः क्षमादिगुणैः हेतुभिः तुल्य इति। त्रिषु लोकोषु सम्मत इति योजना। तृतीयार्थपञ्चम्याश्रये पाङ्क्तोऽर्थः। युज्यते च स एव वक्ष्यमाणरीत्यनुरोधात्। कान्ताःइष्टाः अत एव प्रीतिसञ्जननाश्च पितुः गुणाः तैरुपलक्षित इति शेषः  ॥  ३२  ॥   

प्रजानां मध्ये श्रेष्ठैर्गुणैर्युक्तः त्रिषु लोकेषु सम्मतःपूजितःगो।  

१दीप्तैःङ।  

 ॥ २।१।३१३२ ॥   

  

 ॥ २।१।३३ ॥   

तमेवं १वृत्तसम्पन्नं अप्रधृष्यपराक्रमम्।  

लोक२पालोपमं नाथमकामयत मेदिनी  ॥  ३३  ॥   

एवमभिषेकप्रयोजकं श्रेष्ठगुणवत्त्वमुपवर्ण्याभिषेकेच्छाप्रयत्नप्रतिपादनम्--तमेवमित्यादि। मेदिनी--भूदेवता, तद्वर्त्तिप्रजाजातं चेत्यर्थः  ॥   

वृत्तं शीलं, तदपि सद्गुणमूलकत्वात् गुण एव विश्राम्यति। तमेवं गुणसंपन्नंऽ (बाल१९) इत्यनेनैककण्ठ्यात्। एवंगुणसम्पन्नत्ववत्, आश्रितसंरक्षणरूपव्रतसम्पन्नम्गो।  

१व्रतङ।  

२नाथोङ। च।  

 ॥ २।१।३३ ॥  ॥ २।१।३४३५ ॥   

एतैस्तु बहुभिर्युक्तं गुणैरनुपमैस्सुतम्।  

दृष्ट्वा दशरथो राजा चक्रे चिन्तां परन्तपः  ॥  ३४  ॥   

अथ राज्ञो बभूवैवं वृद्धस्य चिरजीविनः।  

प्रीतिरेषा कथं रामो राजा स्यान्मयि जीवति  ॥  ३५  ॥   

चिन्तां चक्र इत्यस्यैव प्रपञ्चनं--अथेत्यादि। कथं रामो राजा स्यात्? तादृशस्य तस्य दर्शनजा एषा प्रीतिः अपि मे कथं स्यादित्येवं चिन्ता बभूवेत्यर्थः  ॥  ३५  ॥   

अत्र कैकेयीवरदानकृतविघ्नशङ्काप्रतिसन्धानेन कथमित्युक्तिःगो। परन्त्वत्र मयि जीवतिऽ इति दर्शनान्नैतत्स्वरसम्। किन्तु वृद्धस्यऽ इति विशेषणात्, लोके वृद्धानां पितृ़णां स्वजीवनकाले एव पुत्रविवाहदिदृक्षावत् दशरथस्यापि चिन्ता समजनि। पितरि जीवति च रामो राजत्वं न स्वीकुर्यात् इत्येवात्र चिन्ता युक्ता। ४२ श्लोकव्याख्या द्रष्टव्या।  

 ॥ २।१।३४३५ ॥   

  

 ॥ २।१।३६ ॥   

एषा ह्यस्य परा प्रीतिर्हृति १सम्परिवर्तते।  

कता नाम सुतं द्रक्ष्याम्यभिषिक्तमहं प्रियम्  ॥  ३६  ॥   

उक्तचिंताया अनुवादपूर्वं तदौत्कट्यं प्रतिपाद्यते--एषेत्यादि। एतच्छब्दार्थः--कदा नामेत्यादि। कदा द्रक्ष्यामीत्येषा प्रीतिः--प्रीतिसंपत्तिविषयिणी चिन्ता पराउत्कटा परिवर्तते स्मेति योजना  ॥ ३६ ॥   

१सम्प्रतिङ।  

 ॥ २।१।३६ ॥  ॥ २।१।३७ ॥   

वृद्धिकामो हि लोकस्य सर्वभूतानुकम्पनः।  

मत्तः प्रियतरो लोके पर्जन्य इव वृष्टिमान्  ॥  ३७  ॥   

लोके--लोकविषये  ॥  ३७  ॥   

 ॥ २।१।३७ ॥  ॥ २।१।३८३९ ॥   

यमशक्रसमो वीर्ये बृहस्पतिसमो मतौ।  

महीधरसमो धृत्यां मत्तश्च गुणवत्तरः  ॥  ३८  ॥   

महीमहमिमां कृत्स्नामधितिष्ठन्तमात्मजम्।  

अनेन वयसा दृष्ट्वा यथास्वर्गमवाप्नुयाम्  ॥  ३९  ॥   

अनेन वयसेति। वृद्धशरीरेणेति यावत्। यथा--यथावत् अधितिष्ठन्तमित्यन्वयः। यथास्वर्गं--यथाकालप्राप्तं स्वर्गं अथावाप्नुयामिति चिन्ता बभूवेत्यनुकर्षः  ॥  ४९  ॥   

 ॥ २।१।३८३९ ॥  ॥ २।१।४०४१ ॥   

इत्येतैर्विविधैस्तैस्तैरन्यपार्थिवदुर्लभैः।  

शिष्टैरपरिमेयैश्च लोके लोकोत्तरैर्गुणैः  ॥  ४०  ॥   

तं तु वीक्ष्य महाराजो युक्तं समुदितैः शुभैः।  

निश्चित्य सचिवैः सार्धं यौवराज्यममन्यत  ॥  ४१  ॥   

एवं चिन्तानन्तरं कर्तव्यनिश्चयो राज्ञः--एतैरित्यादि। प्रागुक्तैरित्यर्थः। शिष्टैः--विशिष्टैः लोके अन्यपार्थिवदुर्लभैः इत्यन्वयः। लोकोत्तरैर्गुणैर्युक्तं वीक्ष्य उक्तगुणानुवादपूर्वं कर्तव्यनिश्चयः-- समुदितैरित्यादि। एवं समुदितैः--समस्तैः गुणैर्युक्तं निश्चित्य सचिवैः सार्धं यौवराज्यं दातुं--अभिषेकं कर्तुं अमन्यत--विचारितवानित्यर्थः  ॥   

 ॥ २।१।४०४१ ॥   ॥ २।१।४२४४ ॥   

दिव्यन्तरिक्षे भूमौ च घोरमुत्पातजं भयम्।  

सञ्चचक्षे च मेधावी शरीरे चात्मनो जराम्  ॥  ४२  ॥   

पूर्णचन्द्राननस्याथ शोकापनुदमात्मनः।  

लोके रामस्य बुबुधे सम्प्रियत्वं महात्मनः  ॥  ४३  ॥   

आत्मनश्च प्राजानां १श्रेयसे च प्रियेण च।  

२प्राप्तकालेन धर्मात्मा भक्त्या त्वरितवान्नृपः  ॥  ४४  ॥   

अथ भरतशत्रुघ्नौ जनकादयश्चानेतव्या इति कालविळम्बकरान् मन्त्रिणस्त्वरितवान् अथ त्वराहेतुं च तेभ्यः सञ्चचक्षे--उक्तवानित्युच्यते--दिवीत्यादि। दिव्युत्पातः--उल्कापातादिः। अन्तरिक्षे उत्पाता--महावातदिग्दाहादयः। भूमौ भूकम्पनपर्वतशिरस्फोटादिः, पक्षिमृगशब्दगतिविशेषश्च। एवं उत्पातजं उत्पातसूचकं घोरं रामाभिषेकविघ्नशंकाजनितं भयं सञ्चचक्षे--आख्यातवान्। नन्विदानीं विघ्ने, कालान्तरे भविष्यतीत्यत्रोज्यते--आत्मन इत्यादि। अहं षष्टिवर्षसहस्रं जीवनादतिजीर्णदेहः, अतः कालान्तरे मज्जीवनं सन्दिग्धम्। घोरोत्पाताः अभिषेकविघ्नसूचका दृश्यन्ते। यदेवमतः--पूर्णेत्यादि। शोकापनुदम्। ऽतुन्दशोकयोःऽ इत्यादिना कः, शोकापनुदं रामस्य सम्प्रियत्वं--समेताभिषेकप्रीतिकत्वं कर्तव्यमिति। आत्मनः श्रेयसे प्रजानां श्रेयसे च प्रियेण प्राप्तकालेन स्वीयेन च बुबुधे--गुरुर्व्यत्ययात् चिन्तयामि। एवमुक्त्वा धर्मात्मा नृपो भक्त्या--रामगतस्नेहेन मन्त्रिणः त्वरितवान्  ॥  ४४  ॥   

सञ्चचक्षेदृष्टवान्गो।  

अथउत्पातदर्शनानन्तरं पूर्णचन्द्राननस्यमहात्मनःरामस्य लोकेविषये सम्प्रियत्वं, कीद्दशम्? आत्मनः शोकापनुदंउत्पातादिभयनिवर्तकं सम्यक्प्रियत्वं बुबुधेअनुसन्दधौगो।  

प्रियेणचतुर्थ्यर्थे तृतीया। प्राप्तकालेनोपलक्षितस्सन्गो।  

१श्रेयसाङ।  

२प्राप्तकाले स धर्मात्माङ।  

स्वतुतस्त्वत्र भयं स्वमरणस्मरणजन्यमेव युक्तम्। उत्पातदर्शनमात्रेण दृढकायस्य तव कथं मरणं सम्भाव्यत इति शङ्कायांशरीरे चात्मनो जरामिति।  

 ॥ २।१।४२४४ ॥  ॥ २।१।४५ ॥   

नानानगरवास्तव्यान् पृथग्जानपदानपि।  

समानिनाय १मेदिन्याः प्रधानान् पृथिवीपतीन्  ॥  ४५  ॥   

त्वरयित्वा च आसन्नान् नानानगरवास्तव्यादीन् समानिनाय--आनाययामास  ॥  ४५  ॥   

१मेदिन्यांङ।  

 ॥ २।१।४५ ॥  ॥ २।१।४६४७ ॥   

तान् वेश्मनानाभरणैर्यथार्हं प्रतिपूजितान्।  

ददर्शालङ्कृतो राजा प्रजापतिरिव प्रजाः  ॥  ४६  ॥   

न तु केकयराजानं जनकं वा नराधिपः।  

त्वरया चानयामास पश्चात्तौ श्रोष्यतः प्रियम्  ॥  ४७  ॥   

वेश्मनानाभरणैरिति। तद्दानैः इत्यर्थः। केकयादेरानयनाभावहेतुः--त्वरयेति  ॥  ४६४७  ॥   

४६, ४७ श्लोकयोः क्रमो व्यत्यस्तःङ।।  

 ॥ २।१।४६४७ ॥  ॥ २।१।४८ ॥   

अथोपविष्टे नृपतौ तस्मिन् परबलार्दने।  

ततः प्रविविशुः शेषा राजानो लोकसम्मताः  ॥  ४८  ॥   

शेषा इति। केकयजनकव्यतिरिक्ता आसन्ना इत्यार्थः  ॥  ४८  ॥   

 ॥ २।१।४८ ॥  ॥ २।१।४९ ॥   

अथ राजवितीर्णेषु विविधेष्वासनेषु च।  

राजानमेवाभिमुखा निषेदुर्नियता नृपाः  ॥  ४९  ॥   

नियताः--नियतदेशाधिपत्याः  ॥  ४९  ॥   

नियमविशिष्टा इति वा।  

 ॥ २।१।४९ ॥  ॥ २।१।५० ॥   

स लब्धमानैर्विनयान्वितैर्नृपैः  

पुरालयैर्जानपदैश्च मानवैः।  

उपोपविष्टैर्नृपतिर्वृतो बभौ  

सहस्रचक्षुर्भगवानिवामरैः  ॥  ५०  ॥   

इत्यार्षे श्रीमद्रामायणे वाल्मीकीये अयोध्याकाणडे प्रथमः सर्गः  

------------------  

उपोपविष्टैः--सभायां स्वसमीपोपविष्टैर्त्यर्थः। सहस्रचक्षुः--इन्द्रः। नाम (५०) मानः सर्गः  ॥  ५०  ॥   

इति श्रीमद्रामायणामृतकतकटीकायां अयोध्याकाण्डे प्रथमः सर्गः।  

 ॥ २।१।५० ॥   

