+++
title = "०५६ चित्रकूटदर्शनम्"
title_english = "056 The Chitrakuta Mountain"

+++
षट्पञ्चाशः सर्गः  

\[चित्रकूटनिवासः\] ॥ २।५६।१ ॥   

अथ रात्र्यां व्यतीतायां अवसुप्तमनन्तरम्।  

प्रबोधयामास शनैः लक्ष्मणं रघुनन्दनः  ॥  १  ॥   

अथ रामस्य चित्रकूटं प्राप्य तत्र स्थिरवासोचितव्यापारपूर्वं वासः। अथ रात्र्यामित्यादि  ॥  १  ॥   

 ॥ २।५६।१ ॥  ॥ २।५६।२४ ॥   

सौमित्रे शृणु वन्यानां बल्गु व्याहरतां स्वनम्।  

सम्प्रतिष्ठामहे कालः प्रस्थानस्य, परन्तप  ॥  २  ॥   

प्रसुप्तः समये भ्रात्रा लक्ष्मणः प्रतिबोधितः।  

जहौ निद्रां च तन्द्रीं च प्रसक्तं च पथि श्रमम्  ॥  ३  ॥   

तत उत्थाय ते सर्वे स्पृष्ट्वा नद्याः शिवं जलम्।  

पन्थान १ मृषिणाऽऽदिष्टं चित्रकूटस्य तं ययुः  ॥  ४  ॥   

नद्याःकालिन्द्याः  ॥  ४  ॥   

१ मृषिभिर्जुष्टंच।  

 ॥ २।५६।२४ ॥  ॥ २।५६।५६ ॥   

ततः सम्प्रस्थितः काले रामः सौमित्रिणा सह।  

सीतां कमलपत्राक्षीं इदं वचनमब्रवीत्  ॥  ५  ॥   

आदीप्तानिव वैदेहि सर्वतः पुष्पितान् २ नगान्।  

स्वैः पुष्पैः किंशुकान् पश्य मालिनः शिशिरात्यये  ॥  ६  ॥   

स्वैः पुष्पैर्मालिन इवमालावन्त इव स्थितान्  ॥  ६  ॥   

२ द्रुमान्ङ।  

 ॥ २।५६।५६ ॥  ॥ २।५६।७ ॥   

पश्य भल्लातकान् १ फुल्लान् नरैरनुपसेवितान्।  

फल २ पुष्पैरवनतान् नूनं शक्ष्यामि जीवितुम्  ॥  ७  ॥   

भल्लातकान्अरुष्मान्। नूनं जीवितुं शक्ष्यामि। एवमादिजीवनसाधनस्य विद्यभानत्वात्  ॥  ७  ॥   

१ बिल्वान्च।  

२ पत्रैङ।  

वनसौन्दर्यमग्नचित्तो रामो वदति नूनं शक्ष्यामि जीवितुम्ऽ इति।  

 ॥ २।५६।७ ॥  ॥ २।५६।८ ॥   

पश्य द्रोणप्रमाणानि लम्बमानानि, लक्ष्मण  

मधूनि मधुकारीभिः सम्भृतानि नगेनगे  ॥  ८  ॥   

आढकचतुष्टयं द्रोणंतावत्प्रमाणमधुपूर्णानीति यावत्। मधूनिमधुपटलानि। मधुकारीभिरिति। मधु करोतीतिमधुकारी, कर्मण्यणि ङीप्मधुमक्षिकाभिरिति यावत्। नगेनगेवृक्षेवृक्षे  ॥  ८  ॥   

 ॥ २।५६।८ ॥  ॥ २।५६।९ ॥   

एष क्रोशति नत्यूहः तं शिखी प्रतिकूजति।  

रमणीये वनोद्देशे पुष्पसंस्तरसङ्कटे  ॥  ९  ॥   

नत्यूहःदात्यूहःद्नसुप्पुल्। पुष्पैः कृतः संस्तरःआच्छादनंतेन सङ्कटेनिबिडे, ऋदोरप्ऽ इत्यप्  ॥ ९ ॥   

 ॥ २।५६।९ ॥  ॥ २।५६।१०१३ ॥   

मातङ्गयूथानुसृतं पक्षिसङ्घानुनादितम्।  

चित्रकूटमिमं पश्य प्रवृद्धशिखरं गिरिम्  ॥  १०  ॥   

समभूमितले रम्ये द्रुमैर्बहुभिरावृते।  

पुण्ये १ रंस्यामहे, तात चित्रकूटस्य कानने  ॥  ११  ॥   

ततस्तौ पादचारेण गच्छन्तौ सह सीतया।  

रम्यमासेदतुः शैलं चित्रकूटं मनोरमम्  ॥  १२  ॥   

तं तु पर्वतमासाद्य नानापक्षिगणायुतम्।  

बहुमूलफलं रम्यं २ सम्पन्नं सरसोदकम्  ॥  १३  ॥   

सरसोदकंस्वादूदकसहितमिति यावत्  ॥  १३  ॥   

१ रंस्यावहेङ।  

२ सम्पन्नसरसोच।  

 ॥ २।५६।१०१३ ॥  ॥ २।५६।१४ ॥   

मनोज्ञोऽयं गिरिः, सौम्य नानाद्रुम १ लतायुतः।  

बहुमूलफलो रम्यः स्वाजीवः प्रतिभाति मे  ॥  १४  ॥   

सुखेन आजीवितुं खस्यः स्वाजीवः  ॥  १४  ॥   

१ फलाङ।  

 ॥ २।५६।१४ ॥  ॥ २।५६।१५ ॥   

मुनयश्च महात्मानः वसन्त्यस्मिन् शिलोच्चये।  

अयं वासो भवेत्तावत् अत्र, सौम्य रमेमहि  ॥  १५  ॥   

अयं वासो भवेत्वासयोग्यो भवेत्। तावत्तस्मात्  ॥  १५  ॥   

 ॥ २।५६।१५ ॥  ॥ २।५६।१६ ॥   

इति सीता च रामश्च लक्ष्मणश्च १ कृताञ्जलिः।  

अभिगम्याश्रमं सर्वे वाल्मीकिमभिवादयन्  ॥  १६  ॥   

इतिनिश्चित्येति शेषः। अभिवादयन्अभ्यवादयन्निति यावत्। वाल्मीकिः प्राप्तराज्ये रामे यदा काव्यं करिष्यति तदा तमसातीराश्रमे वासस्तस्य, ततः प्राक् चित्रकूटाश्रमे  ॥  १६  ॥   

१ महामतिःङ।  

ननुउपोद्धाते बालकाण्डे तमसातीरवासित्वेन वाल्मीकेः कथनात् कथमिदमिति चेत्? तदानीं चित्रकूटे वाल्मीकेर्वासः। भरतागमनानन्तरं ऋषिनिर्गमनकथनात् ततः प्रभृति तमसातीर इति ज्ञेयम्गो। चित्रकूटे स्थित एव वाल्मीकी रामराज्यप्राप्तिसमये तमसातीरं गत इति न विरोध इति प्राञ्चः। प्राचेतसादयं वाल्मीकिरन्य एवेति तत्त्वम्ति।  

 ॥ २।५६।१६ ॥  ॥ २।५६।१७ ॥   

तान् महर्षिः प्रमुदितः पूजयामास धर्मवित्।  

१ आस्यतामिति चोवाच स्वागतं २ तं निवेद्य च  ॥  १७  ॥   

स्वागतं तमिति। तंरामं प्रति स्वागतंतत्प्रश्नं निवेद्यविज्ञाप्य  ॥  १७  ॥   

१ एतदनन्तरं राघवं प्रीतिसंयुक्त इदं वचनमब्रवीत्। ज्ञातं मया रघुश्रेष्ठ त्वदागमनकारणम् ॥  अत्र वासमृषीणां च सकाशे रोचय प्रभो। इति तेन समाज्ञप्तः प्रीयमाणो महारथः ॥  तथेति प्रतिजग्राह ऋषिणोक्तं कृताञ्जलिः।ऽ इत्यधिकंङ।  

२ तुङ।  

 ॥ २।५६।१७ ॥  ॥ २।५६।१८ ॥   

ततोऽब्रवीन्महाबाहुः लक्ष्मणं लक्ष्मणाग्रजः।  

सन्निवेद्य यथान्याय्यं आत्मानमृषये प्रभुः  ॥  १८  ॥   

आत्मानं निवेद्येति। अमुकस्य पुत्रः, अमुकहेतोरिहागतवानस्मिइत्यादिकमुक्त्वेत्यर्थः  ॥  १८  ॥   

 ॥ २।५६।१८ ॥  ॥ २।५६।१९२१ ॥   

लक्ष्मणानय दारूणि दृढानि च वराणि च।  

कुरुष्वावसथं, सौम्य वासे मेऽभिरतं मनः  ॥  १९  ॥   

तस्य तद्वचनं श्रुत्वा सौमित्रिर्विविधान् द्रुमान्।  

आजहार ततश्चक्रे पर्णशालामरिन्दमः  ॥  २०  ॥   

तां निष्ठितां बद्धकटां दृष्ट्वा रामः सुदर्शनाम्।  

शुश्रूषमाणमेकाग्रं इदं वचनमब्रवीत्  ॥  २१  ॥   

निष्ठितांअन्तर्बहिः प्राकारभित्त्या सुप्रतिष्ठिताम्। बद्धकटांछान्दसो वर्णलोपःबद्धकवाटां, पृषोदरादित्वात्, कटे वृत्तौ वर्षेकटति वर्षवारणं करोतीति कटःछदिःबद्धच्छदिषमिति यावत्  ॥  २१  ॥   

अस्मिन् देश इति शेषः।  

कुढ्यार्थे कल्पितास्तरणां, बद्धवाह्यावरणां वा, कटे वर्षावरणयोरिति धातुःगो।  

 ॥ २।५६।१९२१ ॥  ॥ २।५६।२२ ॥   

ऐणेयं मांसमाहृत्य शालां यक्ष्यामहे वयम्।  

कर्तव्यं वास्तुशमनं, सौमित्रे चिरजीविभिः  ॥  २२  ॥   

ऐणेयंएणाड्ढञ् विकारे। शालां यक्ष्यामह इति। पर्णशालाधिष्ठातृदेवता इत्यर्थः। तास्तु शय्यादेशे कामलिङ्गेन, देहल्यामन्तरिक्षलिङ्गेनऽ इत्यादि बलिहरणखण्डप्रतिपाद्यमानाः। ततः पूर्वं वास्तुशमनम्। वास्तुशान्तिर्बोधायनोक्ता  ॥  २२  ॥   

 ॥ २।५६।२२ ॥  ॥ २।५६।२३ ॥   

मृगं हत्वाऽऽनय क्षिप्रं लक्ष्मणेह, शुभेक्षण  

कर्तव्यः शास्त्रदृष्टो हि विधिर्धर्ममनु १ स्मर  ॥  २३  ॥   

यज्ञार्थपशुवधे दोषशङ्कां निवर्तयतिकर्तव्य इत्यादि। शास्त्रचोदितो विधिः कर्तव्य एव, तमेवं धर्मं त्वं धर्ममेवानुस्मर नात्र हिंसादिदोषप्रसङ्ग इत्यर्थः। तद्यज्ञार्थं द्विप्रजानां गतिस्तद्वदिति यज्ञविनियुक्तपशूनामुत्तमलोकभागित्वेन वधस्य तेषामनुग्रहत्वात्  ॥  २३  ॥   

 ॥ २।५६।२३ ॥  ॥ २।५६।२४२८ ॥   

भ्रातुर्वचनमाज्ञाय लक्ष्मणः परवीरहा।  

चकार स यथोक्तं च तं रामः पुनरब्रवीत्  ॥  २४  ॥   

ऐणेयं श्रपयस्वैतत् शालां यक्ष्यामहे वयम्।  

त्वर सौम्य मुहूर्तोऽयं ध्रुवश्च दिवसोऽ १ प्ययम्  ॥  २५  ॥   

स लक्ष्मणः कृष्णमृगं हत्वा मेध्यं प्रतापवान्।  

अथ चिक्षेप सौमित्रिः समिद्धे जातवेदसि  ॥  २६  ॥   

तं तु पक्वं समाज्ञाय निष्टप्तं छिन्नशोणितम्।  

लक्ष्मणः पुरुषव्याघ्रं अथ राघवमब्रवीत्  ॥  २७  ॥   

अयं २ सर्वः समाप्ताङ्गः शृतः कृष्णमृगो ३ मया।  

४ देवताः, देवसङ्काश यजस्व कुशलो ह्यसि  ॥  २८  ॥   

अयं सर्व इति। सर्वकर्मार्ह इति यावत्। समाप्ताङ्ग इति। शिरःपादादिसर्वाङ्गोपेत इति यावत्। शृतःपक्वः  ॥  २८  ॥   

अयं सौम्य हूर्तःशुभमुहूर्तः इत्येकं पदं वा।  

१ ह्ययम्च।  

२ कृष्णःङ।  

३ यथाङ।  

देवता इति द्वितीयाबहुवचनान्तं पदम्।  

 ॥ २।५६।२४२८ ॥  ॥ २।५६।२९ ॥   

रामः स्नात्वा तु नियतः गुणवान् १ जप्यकोविदः।  

सङ्ग्रहेणाकरोत् सर्वान् मन्त्रान् सत्रावसानिकान्  ॥  २९  ॥   

गुणवान्कर्मापेक्षितप्रायत्यादिगुणवान्। सत्रावसानिकान्यागसमाप्तिप्रयोजनान् मन्त्रान् गृहीत्वा सङ्ग्रहेण वास्तुशान्त्यादिकमकरोत्। राजपीठावस्थाने पुरोहितेन कर्मप्रवृत्तिः वनस्थराजर्षीणां स्वेनैव  ॥  २९  ॥   

१ जपकोविदःच।  

सत्रंवास्तुयागः यर्मन्त्रैरवसीयते परिसमाप्यते ते सत्रावसानाः, सत्रावसाना एव सत्रावसानिकाःछान्दसो वृद्ध्यभावःगो।  

 ॥ २।५६।२९ ॥  ॥ २।५६।३०३२ ॥   

इष्ट्वा देवगणान् सर्वान् १ विवेशावसथं शुचिः।  

बभूव च मनोह्लादः रामस्यामिततेजसः  ॥  ३०  ॥   

वैश्वदेवबलिं कृत्वा रौद्रं वैष्णवमेव च।  

वास्तुसंशमनीयानि मङ्गलानि प्रवर्तयन्  ॥  ३१  ॥   

जपं च न्यायतः कृत्वा स्नात्वा नद्यां यथाविधि।  

पापसंशमनं रामश्चकार बलिमुत्तमम्  ॥  ३२  ॥   

पापसंशमनं पञ्चसूना गृहस्थस्यऽ इति प्रसिद्धपापसंशमनसाधनश्रुतं बलिंवैश्वदेवपूर्वकं बलिहरणम्। कृत्वेत्यादिः उपसंहाररूपेण वादः  ॥  ३२  ॥   

१ विवेश वसतिंङ।  

रौद्रयागकरणात् पुनः स्नानम्। रौद्रकर्मकरणे अप उपस्पृश्यऽ इति विधानात्गो।  

 ॥ २।५६।३०३२ ॥  ॥ २।५६।३३ ॥   

वेदिस्थल १ विधानानि चैत्यान्यायतनानि च।  

आश्रमस्यानुरूपाणि स्थापयामास राघवः  ॥  ३३  ॥   

वेदिस्थलानांबलिहरणवेदिस्थलानां अष्टदिग्वर्तिनां विधानानि तथा। चैत्यंगणपत्यायतनम्। आयतनंविष्ण्वादेः। अनुरूपाणीति। सूक्ष्ममार्गेणेति यावत्  ॥  ३३  ॥   

१ विमानानिङ।  

चैत्यानिगन्धर्वाद्यावासस्थानानिगो।  

आश्रमस्य अप्लप्रदेशत्वादिति भावः।  

 ॥ २।५६।३३ ॥  ॥ २।५६।३४३६ ॥   

वन्यैर्माल्यैः फलैर्मूलैः पक्वैर्मांसैर्यथाविधि।  

अद्भिर्जपैश्च वेदोक्तैः दर्भैश्च ससमि १ त्कुशैः  ॥  ३४  ॥   

तौ तर्पयित्वा भूतानि राघवौ सह सीतया।  

तदा विविशतुः शालां सुशुभां २ शुभलक्षणौ  ॥  ३५  ॥   

तां वृक्षपर्णच्छदनां मनोज्ञां यथाप्रदेशं सुकृतां विवाताम्।  

वासाय सर्वे विविशुः समेताः सभां यथा देवगणाः सुधर्माम्  ॥   

वृक्षपर्णैः कृतं छदनंआच्छादनं यस्याः सा तथा  ॥  ३६  ॥   

१ द्गणैःङ।  

२ शुभलक्षणाम्झ।  

 ॥ २।५६।३४३६ ॥  ॥ २।५६।३७ ॥   

अनेकनाना १ मृगपक्षिसङ्कुले  

विचित्रपत्रस्तबकद्रुमैर्युते।  

वनोत्तमे व्यालमृगानुनादिते  

तदा विजह्रुः सुसुखं जितेन्द्रियाः  ॥  ३७  ॥   

सुरम्यमासाद्य तु चित्रकूटं नदीं च तां माल्यवतीं सुतीर्थाम्।  

ननन्द हृष्टो मृगपक्षिजुष्टां जहौ च दुःखं पुरविप्रवासात्  ॥   

इत्यार्षे श्रीमद्रामायणे वाल्मीकीये अयोध्याकाण्डे षट्पञ्चाशः सर्गः।  

माला (३५) मानः सर्गः (?)  ॥  ३८  ॥   

इति श्रीमद्रामायणामृतकतकटीकायामयोध्याकाण्डे षट्पञ्चाशः सर्गः  

१ विधङ।  

अनेन विहाराणां अग्राम्यत्वं सूच्यते।  

 ॥ २।५६।३७ ॥   

