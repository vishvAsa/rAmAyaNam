+++
title = "०५१ गुह-लक्ष्मणसंवादः"
title_english = "051 Guha requests Lakshmana to take rest"

+++
एकपञ्चाशः सर्गः  

\[लक्ष्मणसन्तापः\] ॥ २।५१।१ ॥   

तं जाग्रतमदम्भेन भ्रातुरर्थाय लक्ष्मणम्  

गुहः सन्तापसन्तप्तः राघवं वाक्यमब्रवीत्  ॥  १  ॥   

एवं रामे शयाने तद्रक्षायै जाग्रल्लक्ष्मणगुहसंवादः। तमित्यादि। भ्रातुरर्थायभ्रातृरक्षणार्थमित्यर्थः।  

राघवंरघुकुलजम्  ॥  १  ॥   

 ॥ २।५१।१ ॥  ॥ २।५१।२ ॥   

इयं, तात सुखा शय्या त्वदर्थमुपकल्पिता।  

प्रत्याश्वसिहि साध्वस्यां, राजपुत्र यथासुखम्  ॥  २  ॥   

प्रत्याश्वसिहि, श्वसेर्हौ रुधादिभ्यः सार्वधातुक इट्प्रत्याश्वस्तःविश्रान्तो भवेत्यर्थः  ॥  २  ॥   

 ॥ २।५१।२ ॥  ॥ २।५१।३ ॥   

उचितोऽयं जनः सर्वः क्लेशानां त्वं सुखोचितः।  

गुप्त्यर्थं जागरिष्यामः काकुत्स्थस्य, वयं निशाम्  ॥  ३  ॥   

अयं जन इति। आटविकोऽहमित्यर्थः  ॥  ३  ॥   

 ॥ २।५१।३ ॥  ॥ २।५१।४५ ॥   

न हि रामात् १ प्रियतरो ममास्ति भुवि कश्चन।  

ब्रवीम्येतदहं सत्यं सत्येनैव च ते शपे  ॥  ४  ॥   

अस्य प्रसादादाशंसे लोकेऽस्मिन् सुमहद्यशः।  

धर्मावाप्तिं च विपुलां अर्थावाप्तिं च केवलाम्  ॥  ५  ॥   

आशंसेप्रार्थये। अस्य प्रसादादेव केवलमिति योजना  ॥  ५  ॥   

१ प्रियतमःङ।  

 ॥ २।५१।४५ ॥  ॥ २।५१।६७ ॥   

सोऽहं प्रियतमं रामं शयानं सह सीतया।  

रक्षिष्यामि धनुष्पाणिः सर्वतो ज्ञातिभिस्सह  ॥  ६  ॥   

न मेऽविदितं किञ्चित् १ वनेऽस्मिन्निरतः सदा।  

चतुरङ्गं ह्यपि बलं सुमहत् प्रसहेमहि  ॥  ७  ॥   

निरतःनित्यप्रतिष्ठः। प्रसहेमहीति। परकीयमिति शेषः  ॥   

वनेऽस्मिंश्चरतःङ। च। झ।  

 ॥ २।५१।६७ ॥  ॥ २।५१।८ ॥   

लक्ष्मणस्तं तदोवाच रक्ष्यमाणास्त्वया १ऽनघ  

नात्र भीता वयं सर्वे धर्ममेवानुपश्यता  ॥  ८  ॥   

न वयं अत्रदेशे भीताः। अपि तु धर्ममेवानुपश्यता त्वया रक्ष्यमाणा भवामःत्वद्धर्मपरिपालनाय त्वद्रक्षणामद्यानुजानीम इत्यर्थः  ॥   

१ न चङ।  

अत्र देशे वयं न भीताः यतो धर्ममेवानुपश्यता त्वया रक्ष्यमाणा भवामः। तथाऽपि जागरणे कारणमाहकथमितिति।  

 ॥ २।५१।८ ॥  ॥ २।५१।९ ॥   

कथं दाशरथौ भूमौ शयाने सह सीतया।  

शक्या निद्रा मया लब्धुं जीवितं वा सुखानि वा  ॥  ९  ॥   

जीवितं वेति। विशिष्टभोजनादिना सुखजीवनमित्यर्थः  ॥  ९  ॥   

 ॥ २।५१।९ ॥  ॥ २।५१।१० ॥   

यो न देवासुरैस्सर्वैः शक्यः प्रसहितुं युधि।  

तं पश्य १ सुखसंविष्टं दृणेषु सह सीतया  ॥  १०  ॥   

प्रसहितुं। तिष्ठसह৷৷।ऽ इति पाक्षिक इट्  ॥  १०  ॥   

सुखसंसुप्तंच।  

 ॥ २।५१।१० ॥  ॥ २।५१।११ ॥   

यो मन्त्रतपसा लब्धो विविधैश्च १ परिश्रमैः।  

एको दशरथ २ स्येष्टः पुत्रः सदृशलक्षणः  ॥  ११  ॥   

मन्त्रतपसागायत्र्यादिमहामन्त्रानुष्ठानं, कृच्छ्रादिलक्षणं तपश्च तथा। एकःमुख्यः। सदृशः लक्षणः यस्य स तथा  ॥  ११  ॥   

मन्त्रयुक्ततपसा৷৷। परिश्रमैःयज्ञादिभिःगो। श्लोकद्वयमेकं वाक्यम्।  

१ पराक्रमैःच।  

२ स्यैषःच।  

 ॥ २।५१।११ ॥  ॥ २।५१।१२ ॥   

अस्मिन् १ प्रव्रजिते, राजा न चिरं वर्तयिष्यति।  

विधवा मेदिनी नूनं २ क्षिप्रमेव भविष्यति  ॥  १२  ॥   

धवःपतिः  ॥  १२  ॥   

१ प्रव्राजितेङ।  

२ क्षिप्रमेषाङ।  

 ॥ २।५१।१२ ॥  ॥ २।५१।१३ ॥   

विनद्य सुमहानादं श्रमेणोपरताः स्त्रियः।  

निर्घोषोपरतं १ चातो मन्ये २ राजनिवेशनम्  ॥  १३  ॥   

विनद्येत्यादि। श्रमेणोपरता भविष्यन्तिएवं विनद्योपरतस्त्रीकं रामनिवेशनं चिरमनुभूताशनिघोषं सत् पश्चात् उपरतनिर्घोषमिव भविष्यतीति मन्ये  ॥  १३ ।।  

१ तातच।  

२ रामनिङ।  

 ॥ २।५१।१३ ॥  ॥ २।५१।१४ ॥   

कौसल्या चैव राजा च तथैव जननी मम।  

१ नाशंसे यदि जीवन्ति सर्वे ते शर्वरीमिमाम्  ॥  १४  ॥   

जीवन्तीति नाशंसेवर्तमानसामीप्ये भविष्यति लट्, न जीविष्यन्तीत्येवावगच्छामि। यदि वा जीविष्यन्ति तदा इमामेव शर्वरीं जीविष्यन्ति नाभ्यधिकम्, अन्नपानाद्यस्वीकारात् परमदुःखपरितापाच्च  ॥  १४  ॥   

१ आशंसेङ।  

 ॥ २।५१।१४ ॥  ॥ २।५१।१५ ॥   

जीवेदपि हि मे माता शत्रुघ्नस्यान्ववेक्षया।  

तद्दुःखं, १ यत्तु कौसल्या वीरसूर्विनशिष्यति  ॥  १५  ॥   

जीवेदपीति। एतद्रात्र्याः परमपीति शेषः। मे मातैव जीविष्यति शत्रुघ्नस्यान्ववेक्षया। कौसल्या विनशिष्यति पुत्रान्तरविहीनत्वात् इति यत् तदेव मे दुःखम्  ॥  १५  ॥   

१ यदिच।  

 ॥ २।५१।१५ ॥  ॥ २।५१।१६ ॥   

अनुरक्तजनाकीर्णा १ सुखा लोकप्रियावहा।  

राजव्यसन २ संसृष्टा सा पुरी विनशिष्यति  ॥  १६  ॥   

राजव्यसनंराजनाशः  ॥  १६  ॥   

१ सुखलोकङ।  

२ सन्तप्ताङ।  

 ॥ २।५१।१६ ॥  ॥ २।५१।१७१९ ॥   

कथं पुत्रं महात्मानं १ ज्येष्ठं प्रियमपश्यतः।  

शरीरं धारयिष्यन्ति प्राणा राज्ञो महात्मनः  ॥  १७  ॥   

विनष्टे नृपतौ पश्चात् कौसल्या विनशिष्यति।  

अनन्तरं च माताऽपि मम नाशमुपैष्यति  ॥  १८  ॥   

अतिक्रान्तमतिक्रान्तमनवाप्य मनोरथम्।  

राज्ये रामवनिक्षिप्य पिता मे विनशिष्यति  ॥  १९  ॥   

मनोरथंरामराज्याभिषेकरूपं अनवाप्य अतिक्रान्तमतिक्रान्तंनष्टं नष्टमिति क्रोशन्, आबाधे चऽ इति द्विर्वचनम्, आबाधो मनोदुःखम्, राज्ये रामंपुनरागतमनिक्षिप्यैव मे पिता विनशिष्यति  ॥  १९  ॥   

१ सन्तंङ।  

৷৷৷৷विनशिष्यतीति यत् तस्मात् अतिक्रान्तमतिक्रान्तं सर्वं प्रयोजनमतीत्यगतमित्यर्थःगो।, ति।  

 ॥ २।५१।१७१९ ॥  ॥ २।५१।२० ॥   

सिद्धार्थाः पितरं वृत्तं तस्मिन् कालेऽभ्युपस्थिते।  

प्रेतकार्येषु सर्वेषु संस्करिष्यन्ति १ भूमिपम्  ॥  २०  ॥   

सिद्धार्था इति। भाग्यवन्तस्तस्मिन् काले सर्वेषु प्रेतकार्येषु सन्निहिता भूत्वा संस्करिष्यन्ति, अस्माकं तु तदपि न लभ्यते। सिद्धार्थाःप्राप्तराज्यप्रयोजना भरततत्पक्ष्या इत्यर्थः  ॥  २०  ॥   

१ राघवंङ।  

 ॥ २।५१।२० ॥  ॥ २।५१।२१२३ ॥   

रम्यचत्वरसंस्थानां सुविभक्तमहापथाम्।  

१हर्म्यप्रासादसम्पन्नां गणिकावरशोभिताम्  ॥  २१  ॥   

रथाश्वगजसम्बाधां तूर्यनादविनादिताम्।  

सर्वकल्याणसम्पूर्णां हृष्टपुष्टजनाकुलाम्  ॥  २२  ॥   

आरामोद्यानसम्पन्नां समाजोत्सवशालिनीम्।  

सुखिता विचरिष्यन्ति राजधानीं पितुर्मम  ॥  २३  ॥   

त एते अनन्तरं यथापूर्वं सुमङ्गलां राजधानीं विचरिष्यन्ति  ॥   

जनानामयं स्वभावःयत् अतीतं महान्तमपि दुःखं कालक्रमेण विस्मरन्तीतिइत्यभिप्रेत्योच्यतेरम्येत्यादि। समाजैःअनेकजनैः मिलित्वा क्रियमाण उत्सवः समाजोत्सवः।  

१ रम्यप्रासादसम्पूर्णांङ।  

 ॥ २।५१।२१२३ ॥  ॥ २।५१।२४२६ ॥   

अपि जीवेद्दशरथो वनवासात् पुनर्वयम्।  

प्रत्यागम्य महात्मानं अपि १ पश्येम सुव्रतम्  ॥  २४  ॥   

अपि सत्यप्रतिज्ञेन सार्धं २ कुशलिना वयम्।  

३ निवृत्तवनवासेऽस्मिन् अयोध्यां प्रविशेमहि  ॥  २५  ॥   

परिदेवयमानस्य दुःखार्तस्य महात्मनः।  

तिष्ठतो राजपुत्रस्य शर्वरी साऽत्यवर्तत  ॥  २६  ॥   

तिष्ठत इति। एवं परिदेवनं कृत्वा अवस्थितस्येत्यर्थः  ॥  २६  ॥   

१ पश्यामङ।  

अस्मिन् रामे निवृत्तवनवासे सति, अत एव सत्यप्रतिज्ञेन कुशलेन पित्रा सार्धं वयमयोध्यां अपि प्रविशेमहीत्यन्वयः।  

२ कुशलिनोङ।  

३ निवृत्ते वनङ।  

 ॥ २।५१।२४२६ ॥  ॥ २।५१।२७ ॥   

तथा तु सत्यं ब्रुवति प्रजाहिते  

नरेन्द्रपुत्रे गुरुसौहृदाद्गुहः।  

मुमोच बाष्पं व्यसनाभिपीडितः  

ज्वरातुरो नाग इव व्यथातुरः  ॥  २७  ॥   

इत्यार्षे श्रीमद्रामायणे वाल्मीकीये अयोध्याकाण्डे एकपञ्चाशः सर्गः।  

गुरुसौहृदात्रामविषयगुरुसौहार्दात् तथा सत्यंवास्तवं ब्रुवति सति गुहोऽपि रामे गुरुसौहृदात्महास्नेहात् व्यसनाभिपीडितो बाष्पं मुमोच। ज्वरातुरः, अत एव व्यथातुरः, नागःगजः। सार (२७) मानः सर्गः  ॥  २७  ॥   

इति श्रीमद्रामायणामृतकतकटीकायां अयोध्याकाण्डे एकपञ्चाशः सर्गः।  

 ॥ २।५१।२७ ॥   

