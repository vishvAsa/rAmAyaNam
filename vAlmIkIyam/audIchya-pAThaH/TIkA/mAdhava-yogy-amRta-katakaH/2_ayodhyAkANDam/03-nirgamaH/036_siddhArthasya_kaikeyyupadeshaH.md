+++
title = "०३६ सिद्धार्थस्य कैकेय्युपदेशः"
title_english = "036 Siddhartha tries to persuade Kaikeyi"

+++
षट्त्रिंशः सर्गः  

\[सिद्धार्थवचनम्\] ॥ २।३६।१ ॥   

ततस्सुमन्त्रमैक्ष्वाकः पीडितोऽत्र प्रतिज्ञया।  

सबाष्पमतिनिश्वस्य १जगादेदं पुनर्वचः  ॥  १  ॥   

एवं सुमन्त्रेण मिथ्याप्रतिज्ञाश्रयणेन रामाभिषेकस्यैव स्थापने राजा तु स्वकृतस्य वास्तवत्वमवगच्छन् राम २प्रवासं निश्चित्य रामस्य वनवास एव सुखवासोपायमादिशतितत इत्यादि। प्रतिज्ञयेति। वास्तव्येति यावत् ॥ १ ॥   

ततःकैकेयीसम्मत्यभावानन्तरम्गो।  

१जगादैनंङ।  

२वनवासंट।  

 ॥ २।३६।१ ॥  ॥ २।३६।२ ॥   

सूत रत्नसुसम्पूर्णा १चतुर्विधबला चमूः।  

राघवस्यानुयात्रार्थं क्षिप्रं प्रतिविधीयताम्  ॥  २  ॥   

चतुर्विधबलारथादिचतुर्विधबलवती चमूःसेना प्रतिविधीयतांनियुज्यतामिति यावत्  ॥  २  ॥   

पदातिसमुदायादीनामपि सेनाङ्गानां सेनात्वव्यवहारसत्त्वात् चतुरङ्गबला चमूरित्युक्तिः।  

१चतुरङ्गङ।  

 ॥ २।३६।२ ॥  ॥ २।३६।३ ॥   

रूपाजीवाश्च १शालिन्यो वणिजश्च महाधनाः।  

शोभयन्तु कुमारस्य वाहिनीं सुप्रसारिता  ॥  ३  ॥   

शालिन्य इति। रूपशालिन्य इत्यर्थः। सुप्रसारिताःसम्यक् प्रवर्तिताः  ॥  ३  ॥   

१वादिन्यः, नादिन्यःङ। च।  

 ॥ २।३६।३ ॥  ॥ २।३६।४५ ॥   

ये चैनमुपजीवन्ति रमते यैश्च वीर्यतः।  

तेषां बहुविधं दत्त्वा तानप्यत्र नियोजय  ॥  ४  ॥   

आयुधानि च मुख्यानि नागराश्शकटानि च।  

अनुगच्छन्तु काकुत्स्थं व्याधाश्चरण्य ३ गोचराः  ॥  ५  ॥   

नागराःनगरैकप्राप्याः पदार्थविशेषाः विचित्रवस्त्राभरणचन्दनादयः  ॥  ५  ॥   

एनंरामम्  

नागराःनगरजाः श्रेष्ठिनःगो।  

१कोविदाःङ।  

 ॥ २।३६।४५ ॥  ॥ २।३६।६ ॥   

निघ्नन् मृगान् कुञ्जरांश्च पिबंश्चारण्यकं मधु।  

नदीश्च विविधाः पश्यन् न १राज्यस्य स्मरिष्यति  ॥  ६  ॥   

न राज्यस्येति। न राज्यसुखं स्मरिष्यतीत्यर्थः  ॥  ६  ॥   

१राज्यं संस्मरिष्यतिङ।  

 ॥ २।३६।६ ॥  ॥ २।३६।७९ ॥   

धान्यकोशश्च यः कश्चित् धनकोशश्च मामकः।  

तौ राममनुगच्छेतां वसन्तं निर्जने वने  ॥  ७  ॥   

यजन् पुण्येषु देशेषु विसृजंश्चाप्तदक्षिणाः।  

ऋषिभिश्च समागम्य प्रवत्स्यति सुखं वने  ॥  ८  ॥   

भरतश्च महाबाहुरयोध्यां पालयिष्यति।  

सर्वकामैस्सह श्रीमान् रामस्संसाध्यतामिति  ॥  ९  ॥   

संसाध्यतांप्रस्थाप्यतामिति यावत्  ॥  ९  ॥   

अयोध्यां पालयिष्यतीति सोपालम्भोक्तिःगो।  

इति जगादऽ इति पूर्वेणान्वयः।  

 ॥ २।३६।७९ ॥  ॥ २।३६।१०१२ ॥   

एवं ब्रुवति काकुत्स्थे १कैकेय्या भयमागतम्।  

मुखं चाप्यगमच्छोषं स्वरश्चापि न्यरुध्यत  ॥  १०  ॥   

सा २विषण्णा च संत्रस्ता मुखेन परिशुष्यता।  

राजानमेवाभिमुखी कैकेयी वाक्यमब्रवीत्  ॥  ११  ॥   

राज्यं ३गतधनं, साधो पीतमण्डां सुरामिव।  

निरास्वाद्यतमं शून्यं भरतो नाभिपत्स्यते  ॥  १२  ॥   

मण्डःसुरान्तर्गतसारांशः  ॥  १२  ॥   

१कैकेयी भयमागताङ।  

२विवर्णाङ।  

इति जगादऽ इति पूर्वेणान्वयः।  

३गतजनंङ।  

 ॥ २।३६।१०१२ ॥  ॥ २।३६।१३१४ ॥   

कैकेय्यां मुक्तलज्जायां वदन्त्यामतिदारुणम्।  

राजा दशरथो वाक्यमुवाचायतलोचनाम्  ॥  १३  ॥   

वहन्तं किं तुदसि मां नियुज्य धुरि १माऽहिते  

अनार्ये कृत्यमारब्धं किं न पूर्वमुपारुधः  ॥  १४  ॥   

वहन्तमिति। दासवत् त्वया भरताभिषेके रामविवासने च नियुज्य नियुक्तधुरञ्च वहन्तमपि मां किं तुदसिव्यथयसि? हे अनार्ये इदानीमारब्धं सर्वसौभाग्योपेततयाऽस्मत्प्रस्थापनं किमिति नोपारुधः? पूर्वंरामवनवासप्रार्थनकाल एव सर्वं त्यक्त्वा केवलं यात्विति किमिति न प्रार्थितम्? अत एतन्निरोधे तव सामर्थ्यं नास्तीत्यर्थः  ॥  १४  ॥   

मामां, धुरि नियुज्य तं वहन्तमेव मां तुदसि।  

१वाऽहितेङ।  

हे अनार्थे आरब्धं किं कृत्यं नोपारुद्यः? सर्वमुपरुद्ववत्येव। पूर्वमभिषेककृत्यं इदानीं आनुयात्रिकप्रदानमारब्धं, तदप्युपारुध इत्यर्थःती। शेषं १६ श्लोकटिप्पण्यां द्रष्टव्यम्।  

 ॥ २।३६।१३१४ ॥  ॥ २।३६।१५ ॥   

तस्यैतत्क्रोधसंयुक्तमुक्तं श्रुत्वा वराङ्गना।  

कैकेयी द्विगुणं क्रुद्धा राजानमिदमब्रवीत्  ॥  १५  ॥   

द्विगुणं क्रुद्धेति। प्रकारान्तरेण मत्प्रयोजनं नाशयतीति  ॥   

 ॥ २।३६।१५ ॥  ॥ २।३६।१६ ॥   

तवैव वंशे सगरो ज्येष्ठपुत्रमुपारुधत्।  

असमञ्ज इति ख्यातं, तथाऽयं गन्तुमर्हति  ॥  १६  ॥   

अवृतस्यापि दृष्टान्तावष्टम्भेनार्थसिद्धं वनप्रस्थानस्य कैवल्यमित्याशयेनाहतवैवेत्यादि  ॥  १६  ॥   

उपारुधत्राज्यभोगेभ्य इति शेषःति। अत्र ज्येष्ठपुत्रमुपारुधत्ऽ रामः किमकरोत्पापं येनैवमुपरुध्यतेऽ (श्लो।२६) इति वाक्यद्वयपर्यालोचनायां अनार्ये कृत्यमारब्धं किं न पूर्वमुपारुधःऽ इत्यत्रापि पुरुष एवोपरोथकर्मीभूत इति युज्यते।  

 ॥ २।३६।१६ ॥  ॥ २।३६।१७ ॥   

एवमुक्तो धिगित्येव राजा दशरथोऽब्रवीत्।  

व्रीडितश्च जनः सर्वः सा च तं १नावबुध्यत  ॥  १७  ॥   

एवमुक्त इति। असमञ्जवद्गमनेऽभिहित इति यावत्। स्वप्रतिश्रुतार्थातिरिक्तस्य दुराशया प्रलापतो राज्ञो धिक्कृतिः। तंकृतधिक्कारमित्यर्थः  ॥  १७  ॥   

१नावबुध्यतिङ।  

 ॥ २।३६।१७ ॥  ॥ २।३६।१८ ॥   

तत्र वृद्धो १महामात्रः सिद्धार्थो नाम नामतः।  

शुचिर्बहुमतो राज्ञः कैकेयीमिदमब्रवीत्  ॥  १८  ॥   

अथासमञ्जवत् प्रस्थापनं त्वद्दुराशा २मात्रत एव केवलम्। नात्र तदवतारप्रसङ्ग इति सिद्धार्थाख्यो मन्त्रिवृद्ध आहतत्रेत्यादि। महामात्रप्रधानः  ॥  १८  ॥   

१महामात्यःङ।  

२मात्रमेवट।  

 ॥ २।३६।१८ ॥  ॥ २।३६।१९२३ ॥   

असमञ्जो गृहीत्वा हि क्रीडतः पथि दारकान्।  

सरय्वाः प्रक्षिपन्नप्सु रमते तेन दुर्मतिः  ॥  १९  ॥   

तं दृष्ट्वा नागरास्सर्वे क्रुद्धा राजानमब्रुवन्।  

असमञ्जं वृणीष्वैकमस्मान् वा, राष्ट्रवर्धन  ॥  २०  ॥   

तानुवाच ततो राजा किन्निमित्तमिदं भयम्।  

ताश्चापि राज्ञा सम्पृष्टा वाक्यं प्रकृतयोऽब्रुवन्  ॥  २१  ॥   

क्रीडतस्त्वेष नः पुत्रान् बालानुद्भ्रान्त १ चेतनः।  

सरय्वां प्रक्षिपन् मौर्ख्यादतुलां प्रीतिमश्नुते  ॥  २२  ॥   

स तासां वचनं श्रुत्वा प्रकृतीनां नराधिपः।  

तं तत्त्याजाहितं पुत्रं तासां प्रियचिकीर्षया  ॥  २३  ॥   

तं पुत्रं तत्याज हीति योजना  ॥  २३  ॥   

तेनप्रक्षेपेण रमते स्मेति शेषः। तिलके तु तेनकारणेन दुर्मतिः इति  ॥   

१चेतसःङ।  

 ॥ २।३६।१९२३ ॥  ॥ २।३६।२४ ॥   

तं यानं शीघ्रमारोप्य सभार्यं सपरिच्छदम्।  

यावज्जीवं विवास्योऽयमिति तानन्वशात् पिता  ॥  २४  ॥   

अन्वशात्अनुशिष्टवान्  ॥  २४  ॥   

 ॥ २।३६।२४ ॥  ॥ २।३६।२५ ॥   

स फालपिटकं गृह्य गिरि १दुर्गाण्यलोकयन्।  

२सर्वा दिशस्त्वनुचरन् ३ अतिष्ठत् पापकर्मकृत्  ॥  २५  ॥   

इत्येनमत्यजद्राजा सगरो वै सुधार्मिकः।  

गिरिदुर्गाण्यलोकयन्गिरिदुर्गाणि परिभ्रममाणः कन्दादिकमलोकयन् सर्वा दिशश्च कन्दाद्यर्थमनुचरन् अतिष्ठत्यावज्जीवं पितुराज्ञाया निजापराधात्  ॥  २५  ॥   

फालंकन्दमूलादिखननसाधनं, पिटकंतद्धारणपात्रम्गो  

१दुर्गाण्यलोलयत्, दुर्गाणि लोकयन्ङ।  

२दिशस्सर्वाङ।च।  

३स यथाङ।च।  

 ॥ २।३६।२५ ॥  ॥ २।३६।२६ ॥   

रामः किमकरोत्पापं येनैवमुपरुध्यते  ॥  २६  ॥   

प्रकृते कुत एतत्प्रसङ्ग इत्याहरामः किमित्यादि  ॥  २६  ॥   

 ॥ २।३६।२६ ॥  ॥ २।३६।२७२८ ॥   

न हि कञ्चन पश्यामो राघवस्यागुणं वयम्।  

दुर्लभो ह्यस्य निरयः, शशाङ्कस्येव कल्मषम्  ॥   

अथवा, देवि दोषं त्वं कञ्चित्पश्यसि राघवे।  

तमद्य ब्रूहि तत्वेन १तदा रामो २विवास्यते  ॥  २८  ॥   

अगुणंदोषम्। दुर्लभःअप्रापणीय एव, अस्य निरयःवनवासदुःखम्। अथवा शशाङ्कस्यापि कल्मषमिव राघवे यदि किञ्चिद्दोषं पश्यसि तदद्य ब्रूहि। तदा असमञ्जवत् त्यागो भविष्यतीति शेषः  ॥  २८  ॥   

दोषपदमुञ्चरितुमप्यसहमान आहअगुणमिति ॥  उत्तरत्र तु कैकेयीदृष्ट्या दोषपदप्रयोगः। यथा असमञ्जो निरयहेतुपापकर्मकृत्, न तथा रामः पापकृत् इत्याशयः। तादृशपापाभावेऽपि अल्पं वा यदि पापं स्यादित्याशङ्कायामाहशशाङ्कस्येत्यादि। इमं पादं पूर्वेणैवान्वीयशशाङ्कस्येति व्यतिरेक दृष्टान्तः। (इति केचित्सत्य।) शशाङ्कस्यद्वितीयाचन्द्रस्यऽ इति च केचिद्व्याचख्युःशि। कतकव्याख्यानमेव स्वरसम् ॥   

१तदाङ।  

२विवास्यताम्ङ।  

 ॥ २।३६।२७२८ ॥  ॥ २।३६।२९३० ॥   

१अदुष्टस्य हि सन्त्यागः सत्पथे निरतस्य च।  

निर्दहेदपि शक्रस्य द्युतिं धर्मनिरोधनात्  ॥  २९  ॥   

तदलं, देवि रामस्य श्रिया विहतया त्वया।  

लोकतोऽपि हि ते रक्ष्यः परिवादश्शुभानने  ॥  ३० ।  

त्वया विहतया रामस्य श्रिया ते न किञ्चित्। तदलं वृथा श्रमेण। हियस्मात् लोकतः प्राप्तः परिवादश्च रक्ष्यःपरिहार्यः। ततोऽप्यलम्  ॥  ३०  ॥   

१एतदनन्तरं अप्राप्तस्य विवासोऽयं वनेषु सुयशस्विनःऽङ।  

 ॥ २।३६।२९३० ॥  ॥ २।३६।३१३२ ॥   

श्रुत्वा तु सिद्धार्थवचो राजा श्रान्ततरस्वनः।  

शोकोपहतया वाचा कैकेयीमिदमब्रवीत्  ॥  ३१  ॥   

एतद्वचो नेच्छसि, १पापवृत्ते  

हितं न २जानासि ममात्मनो वा।  

आस्थाय मार्गं कृपणं कुचेष्टा  

चेष्टा हि ते साधुपथादपेता  ॥  ३२  ॥   

एतद्वच इति। सिद्धार्थवच इत्यर्थः। मम हितं न जानासि, आत्मनःतवापि हितं न जानासि। कृपणं मार्गमास्थाय येयं कुचेष्टा कृता सेयं चेष्टा साधुपथादपेता हि  ॥  ३२  ॥   

१पापरूपेङ।  

२जानामिङ।  

कुचेष्टा त्वं कृपणं मार्गमास्थाय ममात्मनो वा हितं न जानासीति वा अन्वयः। कुचेष्टात्वमेवोपपादयतिचेष्टा हीति ॥   

 ॥ २।३६।३१३२ ॥  ॥ २।३६।३३ ॥   

अनुव्रजिष्याम्यहमद्य रामं  

राज्यं परित्यज्य सुखं धनं च।  

१सहैव राज्ञा भरतेन च त्वं  

यथासुखं भुङ्क्ष्व चिराय राज्यम्  ॥  ३३  ॥   

इत्यार्षे श्रीमद्रामायणे वाल्मीकीये अयोध्याकाण्डे षट्त्रिंशस्सर्गः।  

लीला (३३) मानस्सर्गः  ॥  ३३  ॥   

इति श्रीमद्रामायणामृतकतकटीकायां अयोध्याकाण्डे षट्त्रिंशस्सर्गः।  

धनधान्यादिनयने कैकेय्या प्रतिरुद्धे तत्सर्वं परित्यज्य अहमेव राममनुगमिष्यामीत्याह दशरथः।  

१सर्वे चङ।  

 ॥ २।३६।३३ ॥   

