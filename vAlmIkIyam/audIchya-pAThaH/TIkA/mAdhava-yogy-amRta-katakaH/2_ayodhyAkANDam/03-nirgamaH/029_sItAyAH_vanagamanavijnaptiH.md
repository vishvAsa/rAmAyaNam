+++
title = "०२९ सीतायाः वनगमनविज्ञप्तिः"
title_english = "029 Seetha s insistence on going to the forest"

+++
एकोनत्रिंशस्सर्गः  

\[सीतादृढाध्यवसायः\] ॥ २।२९।१ ॥   

एतत्तु वचनं श्रुत्वा सीता रामस्य दुःखिता।  

प्रसक्ताश्रुमुखी मन्दमिदं वचनमब्रवीत्  ॥  १  ॥   

इदमब्रवीदित्युक्तम्। तदेव प्रदर्श्यतेएतत्त्वित्यादि  ॥  १  ॥   

 ॥ २।२९।१ ॥  ॥ २।२९।२ ॥   

ये त्वया कीर्तिता दोषा वने वस्तव्यतां प्रति।  

गुणा इत्येव तान् १विद्धि तव स्नेह २ पुरस्कृता  ॥  २  ॥   

तव स्नेहपुरस्कृतापुरस्कृतत्वादेवत्वदनुगृहीतत्वादेव हेतोः गुणा इत्येव विद्धीति  ॥  २  ॥   

१मन्येङ।  

२पुरस्कृतान्ङ।  

 ॥ २।२९।२ ॥  ॥ २।२९।३४ ॥   

मृगास्सिंहा गजाश्चैव शर्दूलाश्शरभास्तथा।  

पक्षिणः सृमराश्चैव ये चान्ये वनचारिणः  ॥  ३  ॥   

अदृष्टपूर्वरूपत्वात् सर्वे ते तव, राघव  

रूपं दृष्ट्वाऽपसर्पेयु १ भये सर्वे हि बिभ्यति  ॥  ४  ॥   

एतदेव प्रदर्शयतिमृगा इत्यादि। सृमरःगवयःमरै सृमरैः अदृष्टपूर्वं तावकं रूपं येषां ते तथा, तेषां भावस्तत्त्वं, तस्मादित्यर्थः। भयेभयहेतौ सति  ॥  ४  ॥   

ते सर्वे तव रूपंऽ इत्यन्वयः।  

१तवङ।  

 ॥ २।२९।३४ ॥  ॥ २।२९।५ ॥   

त्वया च सह गन्तव्यं मया गुरुजनाज्ञया।  

त्वद्वियोगेन मे, राम त्यक्तव्यमिह जीवितम्  ॥  ५  ॥   

त्वद्वियोगेन हेतुना  ॥  ५ ॥   

इयं सीता मम सुता৷৷৷৷ छायेवानुगता सदाऽ (बा। ७३२६) इत्युक्तत्वादितिभावः।  

 ॥ २।२९।५ ॥  ॥ २।२९।६७ ॥   

न च मां त्वत्समीपस्थामपि १शक्नोति, राघव  

सुराणामीश्वर २ श्शक्रः प्रधर्षयितुमोजसा  ॥  ६  ॥   

पतिहीना तु या नारी सा न शक्ष्यति जीवितुम्।  

काममेवंविधं, राम त्वया मम ३विदर्शितम्  ॥  ७  ॥   

पतिहीनेति। प्रबलभर्तृहीनेति यावत्। न शक्ष्यतीति। उक्तरूपवन इति शेषः। कामं विदर्शितं भवता। अथापि त्वद्भर्तृकाया न भीतिलेश इति शेषः  ॥  ७  ॥   

१शक्रोऽपिङ।  

२श्शक्तःङ।  

दशमसर्गारम्भश्लोकेविदर्शिताविपरीतं बोधितेति व्याख्यातत्वादत्रापि विदर्शितंविपरीतमुपदिष्टमित्यर्थः स्वरसः। पतिहीनाया जीवनमेव यदाऽसम्भवि, तदा तस्यै अन्यानुवर्तनोपदेशोऽत्यन्तं विपरीत एवेत्याशयः।  

३निदर्शितम्ङ।  

 ॥ २।२९।६७ ॥  ॥ २।२९।८ ॥   

अथवाऽपि, महाप्राज्ञ ब्राह्मणानां १मुखाच्छ्रुतम्।  

पुरा पितृगृहे, २सत्यं वस्तव्यं किल मे वने  ॥  ८  ॥   

अथवा किमनेन सुखदुःखविचारेण। मम तु वनवासप्राप्तिर्ब्रह्मालिखितेत्याहअथवेत्यादि। पुरा पितृगृहे निवसन्त्या मया ब्राह्मणानां मुखात् त्वया किल वने वस्तव्यम्ऽ इति श्रुतम्  ॥  ८  ॥   

१मया श्रुतम्ङ।  

२नित्यंङ।  

मे मयागो।  

 ॥ २।२९।८ ॥  ॥ २।२९।९ ॥   

लक्षणिभ्यो द्विजातिभ्यः श्रुत्वाऽहं वचनं पुरा।  

वनवासकृतोत्साहा नित्यमेव, महाबल  ॥  ९  ॥   

कथमेवं निश्चयसम्भव इत्यत्राहलक्षणिभ्य इति। लक्षणज्ञानमस्त्येषामिति इनिः, सामुद्रिकलक्षणविद्भ्य इत्यर्थः  ॥  ९  ॥   

लाक्षणिभ्यःङ।  

 ॥ २।२९।९ ॥  ॥ २।२९।१० ॥   

आदेशो वनवासस्य प्राप्तव्यस्स मया किल।  

सा त्वया सह १तत्राहं यास्यामि, प्रिय नान्यथा  ॥  १०  ॥   

सः वनवासस्यादेशः ब्राह्मणोक्तः मया प्राप्तव्यः किल। ललाटलिपेरशक्यपरिमार्जनत्वादित्याशयः। सातथाऽऽदेशवत्यहं। तत्रतस्मादेव हेतोस्त्वया सह यास्यामि। नान्यथा  ॥  १०  ॥   

आदेशःदैवादेशः विध्यपरपर्यायः ब्राह्मणमुखाच्छ्रुतः,  

१भर्त्राहंङ।  

 ॥ २।२९।१० ॥   ॥ २।२९।११ ॥   

कृतादेशा भविष्यामि गमिष्यामि सह त्वया।  

कालश्चायं समुत्पन्नः सत्यवाग्भवतु द्विजः  ॥  ११  ॥   

एवं सति कृतादेशाकृतब्राह्मणनियोगा भविष्यामि। अतस्त्वया सह गमिष्यामि। समुत्पन्न इति। वनवासस्येति शेषः  ॥  ११  ॥   

एकवचनेन तेषामैकमत्यं सूच्यते।  

 ॥ २।२९।११ ॥  ॥ २।२९।१२ ॥   

वनवासे हि जानामि दुःखानि बहुधा किल।  

प्राप्यन्ते नियतं, वीर पुरुषैरकृतात्मभिः  ॥  १२  ॥   

वनवासे हि बहुधा दुःखानि किल सन्तीति जानाम्येव। अथापि तद्दुःखमकृतात्मभिःअजितेन्द्रियैर्विषयलोलुपैरेव प्राप्यते। न त्वादृङ्मादृग्जनेनेत्यर्थः  ॥  १२  ॥   

 ॥ २।२९।१२ ॥  ॥ २।२९।१३ ॥   

कन्यया च पितुर्गेहे वनवासः श्रुतो मया।  

भिक्षिण्या १ स्साधुवृत्ताया मम मातु रिहाग्रतः  ॥  १३  ॥   

न केवलं ब्राह्मणमुखाद्वनवासश्रवणं, अपि तु तापसीमुखादपीत्याहकन्ययेत्यादि। गेह इति। स्थितवत्येति शेषः। भिक्षिणीव्रीह्यादित्वादिनिः, तापसीति यावत्  ॥  १३  ॥   

ननु लक्षणज्ञानां भ्रमो भवेत्, तत्राहभिक्षिण्याःतापस्याः। तपोयुक्तत्वेन तस्याः भ्रमो न सम्भवतीति भावःति। साधुवृत्ताया भिक्षिण्या इति पञ्चमी।  

१श्शमवृत्तायाङ। च।  

अत्र इहऽ इति पदमुत्तरश्लोकान्वयिति। इह मातुः एतज्जन्मनि जनन्या इत्यर्थःसत्य। अथवा पितृगृहे लक्षणिभ्यः श्रुतम्। इहपतिगृहे च मातुःकदाचिदागताया मातुः, अथवा कौसल्यैव माता, तस्या अग्रतः भिक्षिण्या श्रुतमित्यर्थः।  

 ॥ २।२९।१३ ॥  ॥ २।२९।१४ ॥   

प्रसादितश्च वै पूर्वं त्वं वै बहु १विधं, प्रभो  

गमनं वनवासस्य काङ्क्षितं हि सह त्वया  ॥  १४  ॥   

वनवासस्य गमनं प्रति प्रसादित इति योजना  ॥  १४  ॥   

१तिथंङ। च।  

 ॥ २।२९।१४ ॥  ॥ २।२९।१५ ॥   

कृतक्षणाऽहं, भद्रं ते, गमनं प्रति, राघव  

वनवासस्य शूरस्य चर्या हि मम रोचते  ॥  १५  ॥   

कृतक्षणाकृतानुमतिका। वने वासो यस्य स तथा। चर्याशुश्रूषा  ॥  १५  ॥   

कृतः क्षणःउत्सवःउत्साहः यया सा। कृतोत्साहेत्यर्थः। अहं गमनं प्रति कृतोत्साहा। हे राम ते भद्रं भवतु इत्यन्तवयः।  

 ॥ २।२९।१५ ॥  ॥ २।२९।१६ ॥   

शुद्धात्मन् १प्रेमभावाद्धि भविष्यामि विकल्मषा।  

भर्तारमनुगच्छन्ती भर्ता हि २मम दैवतम्  ॥  १६  ॥   

३प्रेत्यभावेऽपि ४कल्याणसङ्गमो मे सह त्वया।  

अनुगच्छन्ती विकल्मषा भविष्यामीति योजना। प्रेत्यभावेमृत्वा शरीरान्तरपरिग्रहेऽपि हि यस्मात् त्वया कल्याणसङ्गमःदिव्यसुखहेतुस्सङ्गमस्सिद्धःअत इह नित्यसङ्गमः कैमुतिकसिद्ध इत्यर्थः  ॥   

१प्रेष्यङ।  

२परङ। च।  

३एतदनन्तरं पिता रक्षति कौमारे भर्ता रक्षति यौवने। पुत्रो रक्षन्तिवार्धक्ये न स्त्री स्वातन्त्र्यमर्हति ॥ ऽ इत्यधिकम्ङ।  

४कल्याणः संगमःङ। च।  

 ॥ २।२९।१६ ॥  ॥ २।२९।१७१८ ॥   

श्रुतिर्हि श्रूयते पुण्या ब्राह्मणानां यशस्विनाम्  ॥  १७  ॥   

इह लोके च पितृभिः या स्त्री यस्य महामते  

अद्भिर्दत्ता स्वधर्मेण प्रेत्यभावेऽपि तस्य सा  ॥  १८  ॥   

कुतः प्रेत्य च सङ्गमसिद्धिरित्यत्राहश्रुतिरित्यादि। ब्राह्मणानां मुखात् पुण्या किल श्रुतिः यत उक्तार्थप्रतिपादिका श्रूयते अत इत्यर्थः। का सेत्यतस्तां श्रुतिं पठतिइहेत्यादि। पद्यसिद्धये वाल्मीकिना महामत इति पदं प्रयुक्तम्। श्रुतिस्वरूपं तु तदतिरिक्तं यजुर्मन्त्ररूपम्इह लोके च पितृभिर्यास्त्री यस्याद्भिर्दत्ता स्वधर्मेण प्रेत्यभावेऽपि तस्य सेति  ॥  १८  ॥   

अद्भिस्सहेत्यर्थः।  

स्वधर्मेणपतिव्रताधर्मेण विद्यमाना सा प्रेत्यभावेऽपि तस्य पत्नी भवत्येवती  

खिलश्रुतिःक।  

 ॥ २।२९।१७१८ ॥  ॥ २।२९।१९ ॥   

एवमस्मात्स्वकां नारीं सुवृत्तां हि पतिव्रताम्।  

नाभिरोचयसे नेतुं त्वं मां केनेह हेतुना  ॥  १९  ॥   

एवमिति। श्रुतिस्मृतिन्यायतो नित्यसम्बन्धे सिद्धे सतीत्यर्थः। इहईदानीमिति यावत्  ॥  १९  ॥   

 ॥ २।२९।१९ ॥  ॥ २।२९।२० ॥   

भक्तां पतिव्रतां दीनां मां समां सुखदुःखयोः।  

नेतुमर्हसि, काकुत्स्थ समानसुखदुःखिनीम्  ॥  २०  ॥   

सुखदुःखयोरिति। तत्साधनानुष्ठानयोरित्यर्थः। अत एव समानसुखदुःखिनीम्  ॥  २०  ॥   

 ॥ २।२९।२० ॥  ॥ २।२९।२१२२ ॥   

यदि मां दुःखितामेवं वनं नेतुं न चेच्छसि।  

विषमग्निं जलं वाऽहमास्थास्ये मृत्युकारणात्  ॥  २१  ॥   

एवं बहुविधं तं सा याचते गमनं प्रति।  

नानुमेने महाबाहुस्तां नेतुं विजनं वनम्  ॥  २२  ॥   

नयनाननुमतौ हेतुःविजनमिति। श्वश्रूननान्दृमुखरक्षकजनरहितमिति यावत्  ॥  २२  ॥   

 ॥ २।२९।२१२२ ॥  ॥ २।२९।२३ ॥   

एवमुक्ता तु सा चिन्तां मैथिली समुपागता।  

स्नापयन्तीव गामुष्णैरश्रुभिर्नयनच्युतैः  ॥  २३  ॥   

गांभुवम्  ॥  २३  ॥   

 ॥ २।२९।२३ ॥  ॥ २।२९।२४ ॥   

चिन्तयन्तीं तथा तां तु निवर्तयितुमात्मवान्।  

ताम्रोष्ठीं स तदा सीतां काकुत्स्थो बह्वसान्त्वयत्  ॥  २४  ॥   

इत्यार्षे श्रीमद्रामायणे वाल्मीकीये अयोध्याकाण्डे एकोनत्रिंशस्सर्गः  

वर (२४) मानः सर्गः  ॥  २२२४  ॥   

इति श्रीमद्रामायणामृतकतकटीकायां अयोध्याकाण्डे एकोनत्रिंशस्सर्गः।  

क्रोधाविष्टां तु वैदेहीङ।  

 ॥ २।२९।२४ ॥   

