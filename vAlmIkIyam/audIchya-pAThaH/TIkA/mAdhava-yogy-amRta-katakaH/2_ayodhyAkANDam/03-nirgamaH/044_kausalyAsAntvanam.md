+++
title = "०४४ कौसल्यासान्त्वनम्"
title_english = "044 Sumitra assuages Kausalya s grief"

+++
चतुश्चत्वारिंशस्सर्गः  

\[सुमित्राश्वासनम्\] ॥ २।४४।१ ॥   

विलपन्तीं तथा तां तु कौसल्यां प्रमदोत्तमाम्।  

इदं १ धर्म्ये स्थिता धर्म्यं सुमित्रा वाक्यमब्रवीत्  ॥  १  ॥   

अथ सीतायाः त्रिजटेव, सुमित्रा कौसल्याशोकमपनयति----विलपन्तीमित्यादि  ॥  १  ॥   

धर्मेच।  

 ॥ २।४४।१ ॥  ॥ २।४४।२ ॥   

तवार्ये सद्गुणैर्युक्तः स पुत्रः पुरुषोत्तमः।  

किं ते विलपितेनैव कृपणं रुदितेन वा  ॥  २  ॥   

कृपणं यथा तथा रुदितेन वा किम्? अयुक्तमेवेत्यर्थः। तत्र हेतुःसद्गुणैर्युक्त इति  ॥  २  ॥   

 ॥ २।४४।२ ॥  ॥ २।४४।३ ॥   

यस्तवार्ये गतः पुत्रः त्यक्त्वा राज्यं महाबलः।  

साधु कुर्वन् महात्मानं पितरं सत्यवादिनम्  ॥  ३  ॥   

सद्गुणयुक्तस्य न क्वाप्यपाय इति प्रतिपादयतियस्तवेत्यादि। साधुसुष्ठु  ॥  ३  ॥   

य इत्यादि श्लोकद्वयमेकान्वयम्।  

 ॥ २।४४।३ ॥  ॥ २।४४।४ ॥   

शिष्टैराचरिते सम्यक् १ शश्वत्प्राप्यफलोदये।  

रामो धर्मे स्थितः श्रेष्ठः न स शोच्यः कदाचन  ॥  ४  ॥   

शश्वत्प्राप्यः शुभफलस्यसुखस्य उदयः यस्मिन् स तथा  ॥  ४  ॥   

प्रेत्यफलोदयेआमुष्मिकफलकारणेगो।  

१शश्वत्प्रेत्यङ।, च।  

 ॥ २।४४।४ ॥  ॥ २।४४।५ ॥   

वर्तते चोत्तमां वृत्तिं लक्ष्मणोऽस्मिन् सदाऽनघः।  

दयावान् सर्वभूतेषु लाभस्तस्य महात्मनः  ॥  ५  ॥   

सुसहायसम्पत्तेश्च न शोच्य इत्याहपर्तत इत्यादि। उत्तमां वृत्तिमिति। पितृतुल्यप्रतिपत्त्या शुश्रूषाव्यापारं इत्यर्थः  ॥  ५  ॥   

अनेन सर्वभूतदयावत्वेन लक्ष्मणस्य सर्वभूताधारभूधारकशेषावतारत्वं, धर्मानुगत्या जानक्याः श्रीत्वं च ध्वनितम्ति।  

 ॥ २।४४।५ ॥  ॥ २।४४।६ ॥   

अरण्यवासे यद्दुःखं १ जानती वै सुखोचिता।  

अनुगच्छति वैदेही धर्मात्मानं तवात्मजम्  ॥   ॥  ६  ॥   

अरण्यवासे यद्दुःखमस्ति, तज्जानती भर्तुस्तदपनयनार्थं वैदेह्यप्यनुगच्छति। अतो न दुःखप्रसङ्ग इति शेषः  ॥  ६  ॥   

१ जानन्त्येवङ।  

 ॥ २।४४।६ ॥  ॥ २।४४।७ ॥   

कीर्तिभूतां पताकां यो लोके भ्रामयति प्रभुः।  

१दमसत्यव्रतपरः किं न प्राप्तस्तवात्मजः  ॥  ७  ॥   

कीर्तिभूतांकीर्त्यात्मना सम्भूतां पताकांध्वजं लोकेत्रैलोक्येऽपि यः प्रभू रामः भ्रामयतिनित्यं प्रवर्तयति, दमादिपरस्सोऽसौ तवात्मजः, किं न प्राप्तःकस्य श्रेयसे न योग्यः? अतो वनेऽपि तस्य श्रेयःप्राप्तिरेवेति न शोचनीयता तस्य  ॥  ७  ॥   

१ धर्मसत्यव्रतपरः, धर्मःसत्यव्रतपरः, धर्मसत्यव्रतधनः तपस्सत्यव्रतधनःङ।  

 ॥ २।४४।७ ॥  ॥ २।४४।८ ॥   

व्यक्तं रामस्य विज्ञाय १ शौचं माहात्म्यमुत्तमम्।  

न गात्रमंशुभिः सूर्यः सन्तापयितुमर्हति  ॥  ८  ॥   

तदेव प्रदर्श्यतेव्यक्तमित्यादि  ॥  ८  ॥   

सुमित्रा जन्मान्तरीयभगवदाराधनजनितसुकृतपरिपाकेन श्रीरामं परमात्मानं मत्वा मनसि निधाय वनेष्वातपादिषु सञ्चरतो रामस्य सूर्यादिबाधा नास्ति, अपि तु तत्सेवैव भविष्यतीति कौसल्यामाश्वासयतिव्यक्तं रामस्येत्यादिश्लोकत्रयेणती।  

१ शौर्यंङ।  

 ॥ २।४४।८ ॥  ॥ २।४४।९ ॥   

शिवः सर्वेषु कालेषु काननेभ्यो विनिस्सृतः।  

राघवं शीतयुक्तोष्णः सेविष्यति सुखोऽनिलः  ॥  ९  ॥   

शीतयुक्तोष्ण इति। सुखस्पर्श इति यावत्। अत एव सुखःअदुःखकरः  ॥  ९  ॥   

 ॥ २।४४।९ ॥  ॥ २।४४।१० ॥   

शयानमनघं रात्रौ पितेवाभिपरिष्वजन्।  

रश्मिभिः संस्पृशन् शीतैः चन्द्रमा ह्लादयिष्यति  ॥  १०  ॥   

चन्द्रमाः इति पदम्  ॥  १०  ॥   

 ॥ २।४४।१० ॥  ॥ २।४४।११ ॥   

ददौ चास्त्राणि दिव्यानि यस्मै ब्रह्मा महौजसे।  

दानवेन्द्रं हतं दृष्ट्वा तिमिध्वजसुतं रणे  ॥  ११  ॥   

ब्रह्माब्रह्मवत् सृष्टिकर्ता विश्वामित्रः। तिमिध्वजसुतःसुबाहुः  ॥  ११  ॥   

तिमिध्वजसुतः सुबाहुरिति कतककृतः৷৷। तदयुक्तंताटकावधोत्तरं सुबाहुवधात् प्रागेव৷৷। अस्त्रोपदेशस्य प्रागुक्तत्वात्। सुबाहोर्मारीचभ्रातृत्वस्य पूर्वमुक्तत्वेन शम्बरसुतत्वानौचित्याच्चति। कदाचिद्रामो दण्डकारण्यं गत्वा वैजयन्तं पुरं निरुध्य दशरथविरोधिभूतशम्बरसुतं हतवान्। तेन प्रीतो ब्रह्मा रामाय दिव्यास्त्राणि ददौगो।, ती। तिमिः ध्वजे ययोस्तौसुन्दोपसुन्दौतयोस्सुतंसुबाहुं हतंहतप्रायं दृष्ट्वाज्ञात्वाइत्यपि केचित् ॥   

 ॥ २।४४।११ ॥  ॥ २।४४।१२ ॥   

 ॥ २।४४।१३ ॥   

स शूरः पुरुषव्याघ्रः स्वबाहुबलमाश्रितः।  

असन्त्रस्तो ह्यरण्योऽसौ वेश्मनीव निवत्स्यति  ॥  १२  ॥   

यस्येषुपथमासाद्य विनाशं यान्ति शत्रवः।  

१कथने पृथिवी तस्य शासने स्थातुमर्हति  ॥  १३  ॥   

तस्य रामस्य कथने यः प्रवृत्तः, तस्य च शासने पृथिवी स्थातुमर्हति। तत् कुतस्तस्य कुत्रापि भीप्रसङ्ग इति शेषः  ॥  १३  ॥   

वने रामस्य सौख्यं भवतु, भरतस्य रुढमूलत्वात् रामस्य राज्यं न सिध्यतीत्याशंक्याहयस्येतिगो।  

१कथं नसर्वत्र।  

 ॥ २।४४।१२१३ ॥  ॥ २।४४।१४ ॥   

या श्रीः शौर्यं च रामस्य या च कल्याणसत्वता ।  

निवृत्तारण्यवासः सः क्षिप्रं राज्यमवाप्स्यति  ॥  १४  ॥   

स यदा निवृत्तवनवासो भवति तदा श्र्चादिः पुनस्तं क्षिप्रमवाप्स्यतीति योजना  ॥  १४  ॥   

एतैरसाधारणहेतुभिरिति शेषः।  

 ॥ २।४४।१४ ॥  ॥ २।४४।१५ ॥   

सूर्यस्यापि भवेत् सूर्यो ह्यग्नेरग्निः प्रभोः प्रभुः।  

श्रियः श्रीश्च भवेदग्र्या कीर्तिः कीर्त्याः क्षमाक्षमा  ॥   

सूर्यस्यापि सूर्य इत्यादिकं तथास्वभावब्रह्मावतारत्वात् वास्तवम्। प्रभोःइन्द्रादेश्च प्रभुः  ॥  १५  ॥   

षष्ठीतत्पुरुषः।  

 ॥ २।४४।१५ ॥  ॥ २।४४।१६१८ ॥   

दैवतं १दैवतानां च भूतानां भूतसत्तमः।  

तस्य के ह्यगुणाः, देवि राष्ट्रे वाऽप्यथवा पुरे  ॥  १६  ॥   

पृथिव्या सह वैहेह्या श्रिया च पुरुषर्षभः।  

क्षिप्रं तिसृभिरेताभिः सह रामोऽभिषेक्ष्यते  ॥  १७  ॥   

दुःखजं विसृजन्त्यश्रु निष्क्रामन्तमुदीक्ष्य यम्।  

अयोध्यायां जनास्सर्वे शोकवेगसमाहताः  ॥  १८  ॥   

दुःखजमित्यादिना कालान्तरेऽपि राज्यार्हता जनानुरागप्रदर्शनेन प्रकाश्यते  ॥  १८  ॥   

१देवतानांच।  

यतस्सर्वे जना अश्रु विसृजन्तिरामे सुतरामासक्ता वर्तन्त इति भावः। अतःस रामः पुनरभिषेक्ष्यत एवेति पूर्वश्लोकस्थेनान्वयः।  

 ॥ २।४४।१६१८ ॥  ॥ २।४४।१९ ॥   

कुशचीरधरं १देवं गच्छन्तमपराजितम्।  

सीतेवानुगता लक्ष्मीः तस्य किं नाम दुर्लभम्  ॥  १९  ॥   

सीतेवेति। सीतात्मना लक्ष्मीरेवानुगतेत्यर्थः  ॥  १९  ॥   

१ रामंङ।, वीरंच।  

 ॥ २।४४।१९ ॥  ॥ २।४४।२० ॥   

१ धनुर्ग्रहवरो यस्य बाणखड्गास्त्रभृत्स्वयम्।  

लक्ष्मणो व्रजति ह्यग्रे तस्य किं नाम दुर्लभम्  ॥  २०  ॥   

धनुः गृह्णन्तीति धनुर्ग्रहाःशूराः, तेषां वरः श्रेष्ठः  ॥  २०  ॥   

१ धनुर्धरवरोङ।  

 ॥ २।४४।२० ॥  ॥ २।४४।२१ ॥   

निवृत्तवनवासं तं द्रष्टाऽसि पुनरागतम्।  

जहि शोकं च मोहं च, देवि सत्यं ब्रवीमि ते  ॥  २१  ॥   

द्रष्टाऽसिइति लुट्  ॥  २१  ॥   

 ॥ २।४४।२१ ॥  ॥ २।४४।२२२४ ॥   

शिरसा चरणावेतौ १ वन्दमानमनिन्दिते  

पुनर्द्रक्ष्यसि, कल्याणि पुत्रं चन्द्रमिवोदितम्  ॥  २२  ॥   

पुनः प्रविष्टं दृष्ट्वा तं अभिषिक्तं महाश्रियम्।  

समुत्स्रक्ष्यसि नेत्राभ्यां क्षिप्रमानन्दजं पयः  ॥  २३  ॥   

मा शोकः, देवि दुःखं वा न रामे दृश्यते २ शिवम्।  

क्षिप्रं द्रक्ष्यसि पुत्रं ३ तं ससीतं सहलक्ष्मणम्  ॥  २४  ॥   

रामेरामविषये दुःखादिकं मास्तु। कुत इत्यतःशिवं भद्रमेव तत्र दृश्यते, वनेऽपीति शेषः  ॥  २४  ॥   

१ वन्दमानं दिने दिनेङ।  

२ ऽशुभम्ङ।  

३ त्वंच।  

 ॥ २।४४।२२२४ ॥  ॥ २।४४।२५ ॥   

१ त्वयाऽशेषो जनश्चैव समाश्वास्यो यदाऽनघे  

किमिदानी २ मिमं, देवि करोषि हृदि विक्लवम्  ॥  २५  ॥   

हे अनघे यदायस्मात् त्वया स्वामिन्या अशेषोऽयं त्वत्परिवारजनः समाश्वास्यः, सा त्वं किमिदानीं विक्लबं करोषि  ॥  २५  ॥   

शेषः परिवारजनः यदा त्वया समाश्वास्यो वर्तते, एवंस्थिते भवत्या विक्लबः अनुचित इति वा भावः।  

१ त्वया शेषःच।  

२ मिदंच।  

 ॥ २।४४।२५ ॥  ॥ २।४४।२६२७ ॥   

नार्हा त्वं शोचितुं, देवि यस्यास्ते राघवः सुतः।  

न हि १ रामात् परो लोके विद्यते सत्पथे स्थितः  ॥  २६  ॥   

अभिवादयमानं तं दृष्ट्वा ससुहृदं सुतम्।  

मुदाऽश्रु मोक्ष्यसे क्षिप्रं मेघलेखेव वार्षिकी  ॥  २७  ॥   

मेघस्य लेखारेखा तथा  ॥  २७  ॥   

१ रामाद्वरोङ।  

वार्षिकीवर्षाकालिकी।  

 ॥ २।४४।२६२७ ॥  ॥ २।४४।२८२९ ॥   

पुत्रस्ते वरदः क्षिप्रं अयोध्यां पुनरागतः।  

पाणिभ्यां मृदुपीनाभ्यां चरणौ पीडयिष्यति  ॥  २८  ॥   

अभिवाद्य नमस्यन्तं शूरं ससुहृदं सुतम्।  

मुदाऽस्रैः १ प्रोक्षसे पुत्रं मेघराजिरिवाचलम्  ॥  २९  ॥   

मेघराजिरिति सजलत्वांशे दृष्टान्तः  ॥  २९  ॥   

१ प्रोक्षसि पुनःङ।  

 ॥ २।४४।२८२९ ॥  ॥ २।४४।३० ॥   

आश्वासयन्ती विविधैश्च वाक्यैः  

वाक्योपचारे कुशलाऽनवद्या।  

रामस्य तां मातरमेवमुक्त्वा  

देवी सुमित्रा विरराम रामा  ॥  ३०  ॥   

वाक्योपचारेवाक्यरचनायां। रामास्त्री  ॥  ३०  ॥   

 ॥ २।४४।३० ॥  ॥ २।४४।३१ ॥   

निशम्य तल्लक्ष्मणमातृवाक्यं  

रामस्य मातुर्नरदेवपत्न्याः।  

सद्यश्शरीरे विननाश शोकः  

शरद्गतो मेघ इवाल्पतोयः  ॥  ३१  ॥   

इत्यार्षे श्रीमद्रामायणे वाल्मीकीये अयोध्याकाण्डे चतुश्चत्वारिंशः सर्गः।  

योगौ (३१) मानः सर्गः  ॥  ३१  ॥   

इति श्रीमद्रामायणामृतकतकटीकायां अयोध्याकाण्डे चतुश्चत्वारिंशः सर्गः।  

 ॥ २।४४।३१ ॥   

