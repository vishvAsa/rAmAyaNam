+++
title = "०४३ कौसल्याक्रोशः"
title_english = "043 Lamentation of Kausalya"

+++
त्रिचत्वारिंशस्सर्गः  

\[कौसल्यापरिदेवनम्\] ॥ २।४३।१ ॥   

ततः समीक्ष्य शयने सन्नं शोकेन पार्थिवम्।  

कौसल्या पुत्रशोकार्ता तमुवाच महीपतिम्  ॥  १  ॥   

अथ कौसल्याया अनुक्रोशःतत इत्यादि  ॥  १  ॥   

 ॥ २।४३।१ ॥  ॥ २।४३।२ ॥   

राघवे, नरशार्दूल १विषमुप्त्वा विजिह्मगा।  

विचरिष्यति कैकेयी निर्मुक्तेव हि पन्नगी  ॥  २  ॥   

विषं उप्त्वानिक्षिप्य विजिह्मगाकुटिलचरिता निर्मुक्तामुक्तकञ्चुकी पन्नगीसर्पपुत्री  ॥ २ ॥   

१विषमुप्त्वा विजिह्मताम्ङ।,  

विजिह्मतांकौटिल्यरूपं विषंगो।, अहिजिह्मगासर्पवत् कुटिलगतिःति।  

 ॥ २।४३।२ ॥  ॥ २।४३।३४ ॥   

विवास्य रामं सुभगा लब्धकामा समाहिता।  

त्रासयिष्यति मां भूयो दुष्टाहिरिव वेश्मनि  ॥  ३  ॥   

अथास्मिन्नगरे रामः चरन् भैक्षं गृहे वसेत्।  

कामकारो वरं दातुं अपि दासं ममात्मजम्  ॥  ४  ॥   

भवतु भरतराज्यवरणम् अथापि इहैव नगरे रामो भैक्षं चरन् गृहे वसन् भूयादिति यदि वृतं भवेत् तदा तद्वरं दातुं, मम च कामकार एवइष्टाचरणमेव। यथाकथञ्चिद्भवदानृण्यस्य ममापेक्षितत्वात्। इदानीमेवंवरणेऽपि ममात्मजं प्रति न मे शोकः। तदपि न कृतम्। ममातित्रासनार्थमिति शेषः  ॥  ४  ॥   

राज्याभावेऽपि ममात्मजं भरतस्य दासं दातुं कामकारःइच्छा वरंवनवासात् श्रेष्ठतमःगो।  

 ॥ २।४३।३४ ॥  ॥ २।४३।५ ॥   

पातयित्वा तु कैकेय्या रामं १स्थानाद्यथेष्टतः।  

२प्रविद्धो रक्षसां भागः पर्वणीवाहिताग्निना  ॥  ५  ॥   

रामं स्थानात्स्वगृहावस्थानात् यथेष्टतःस्वेच्छानुसारेण पातयित्वाप्रभ्रश्य पर्वण्याहिताग्निना इष्टो रक्षसां भाग इव प्रविद्धःनिरस्तः  ॥  ५  ॥   

१राज्यात्ङ।  

२प्रदिष्टःङ।  

आहिताग्निना पर्वणि देवेभ्यो देयः हविर्भागःपुरोडाशैकदेशः रक्षसामिव सर्वथाऽनुचितं त्वया कृतमिति भावःगो। पर्वण्याहिताग्निना रक्षसां भागस्तुषादिरूपः विप्रविद्धःप्रक्षिप्तः। इतःपरं तद्दर्शनमसम्भावितं, रक्षोभिर्नाशादिति व्यङ्ग्यम्ति। पर्वण्याहिताग्निना व्रीहिगततुषजालं यथा रक्षोभागत्वेन प्रदिष्टं तथा कैकेय्यापि रामो राक्षसभागत्वेन विनियुक्तःती।  

 ॥ २।४३।५ ॥  ॥ २।४३।६७ ॥   

गजराजगतिर्वीरः महाबाहुर्धनुर्धरः।  

वनमाविशते नूनं सभार्यस्सह लक्ष्मणः  ॥  ६  ॥   

वने त्वदृष्टदुःखानां १कैकेय्यनुमते त्वया।  

त्यक्तानां वनवासाय २काऽन्याऽवस्था भविष्यति  ॥  ७  ॥   

कैकेय्यनुमतेकैकेयीवरानुमतिनिमित्तम्  ॥  ७  ॥   

१कैकेय्यानुमतेङ।  

२कान्ववस्थाङ।  

 ॥ २।४३।६७ ॥  ॥ २।४३।८ ॥   

ते रत्नहीनास्तरुणाः फलकाले विवासिताः।  

कथं वत्स्यन्ति कृपणाः फलमूलैः कृताशनाः  ॥  ८  ॥   

रत्नहीनाःउत्तमवस्तुहीनाः। तरुणी च तरुणौ च तरुणाः, पुमान् स्त्रियाऽ इत्येकशेषः। फलकालेयुवावस्थत्वेन राजभोगानुभवकाले  ॥  ८  ॥   

 ॥ २।४३।८ ॥  ॥ २।४३।९ ॥   

अपीदानीं स कालः स्यात् मम शोकक्षयः शिवः।  

सभार्यं यत्सह भ्रात्रा पश्येयमिह राघवम्  ॥  ९  ॥   

शोकस्य क्षयः यस्मिन् स काल इति योजना। यत्यस्मात्तादृशकालावगमात्  ॥  ९  ॥   

 ॥ २।४३।९ ॥  ॥ २।४३।१०१५ ॥   

१सुप्त्वेवोपस्थितौ वीरौ कदाऽयोध्यां गमिष्यतः।  

यशस्विनी हृष्टजना सूच्छ्रितध्वजमालिनी  ॥  १०  ॥   

कदा प्रेक्ष्य नरव्याघ्रौ अरण्यात् पुनरागतौ।  

भविष्यति पुरी हृष्टा समुद्र इव पर्वणि  ॥  ११  ॥   

कदाऽयोध्यां महाबाहुः पुरीं वीरः प्रवेक्ष्यति।  

पुरस्कृत्य रथे सीतां वृषभो गोवधूमिव  ॥  १२  ॥   

कदा प्राणिसहस्राणि राजमार्गे ममात्मजौ।  

लाजैरवकिरिष्यन्ति प्रविशन्तावरिन्दमौ  ॥  १३  ॥   

प्रविशन्तौ कदाऽयोध्यां द्रक्ष्यामि शुभकुण्डलौ।  

उदग्रायुधनिस्त्रिंशौ सशृङ्गाविव पर्वतौ  ॥  १४  ॥   

कदा सुमनसः कन्याद्विजातीनां फलानि च।  

२प्रदिशन्तः पुरीं हृष्टाः करिष्यन्ति प्रदक्षिणम्  ॥  १५  ॥   

कन्याश्च द्विजातयश्च द्वन्द्वः। तत्र कन्यानां सुमनसःपुष्पाणि, द्विजातीनां फलानीति विवेकः। प्रदिशन्तःप्रगृह्णन्तः हृष्टा भूत्वा पुरीं प्रदक्षिणं करिष्यन्ति, पौरजनोत्सवायेति शेषः  ॥  १५  ॥   

अथ रात्र्यां प्रपन्नायांऽ इत्युक्तत्वात् एवं चिन्तनम्।  

१श्रुत्वेव--ङ।,च।  

द्विजातीनां ब्राह्मणानां कन्याः, सुमनसःपुष्पाणि फलानि च प्रदिशन्त्यस्सत्यः पुरीं कदा प्रदक्षिणं करिष्यन्ति। अयमौत्तराणां मङ्गलाचारःगो।  

२प्रविशन्त्यः, प्रदिशन्त्यःङ।  

 ॥ २।४३।१०१५ ॥  ॥ २।४३।१६ ॥   

कदा परिणतो बुद्ध्या वयसा चामरप्रभः।  

अभ्युपैष्यति १ धर्मज्ञः २ सुवर्ष इव लालयन्  ॥  १६  ॥   

बुद्ध्या वयसा च परिणत इति। अतःपरमपि चतुर्दशवर्षाणामपगमिष्यमाणत्वात्। सुवर्षः समीचीनकालजलवर्षः। लालयन्निति। जनानिति शेषः  ॥  १६  ॥   

अमरप्रभः पञ्चविंशतिवर्षः। अमरा हि सदा पञ्चविंशतिवर्षाः।  

१धर्मात्माङ।  

त्रिवर्ष इति पाठेत्रिषु कालेषु वर्षः वर्षणं यस्य सः मेघः। प्रतिमासं वर्षत्रयस्य न्याय्यत्वात्तथोक्तिः।  

२त्रिवर्षःङ।  

 ॥ २।४३।१६ ॥  ॥ २।४३।१७ ॥   

निस्संशयं मया मन्ये पुरा, वीर कदर्यया।  

पातुकामेषु वत्सेषु मातृ़णां शातिताः स्तनाः  ॥  १७  ॥   

पातुं कामः येषां ते पातुकामाः, तेषु। लुप्येदवश्यमः कृत्येऽन्त्यं काममनसोस्तुमःऽ इति मकारलोपः। वत्सलापुत्रवत्सला  ॥  १७  ॥   

 ॥ २।४३।१७ ॥  ॥ २।४३।१८ ॥   

साऽहं गौरिव सिह्मेन विवत्सा वत्सला कृता।  

कैकेय्या, पुरुषव्याघ्र बालवत्सेव गौर्बलात्  ॥  १८  ॥   

साऽहं गौः सिह्मेनेव विवत्सा कृता। उक्तपातकेनेति शेषः ॥   

 ॥ २।४३।१८ ॥  ॥ २।४३।१९ ॥   

न हि तावद्गुणैर्जुष्टं सर्वशास्त्रविशारदम्  

एकपुत्रा विना पुत्रं अहं जीवितुमुत्सहे  ॥  १९  ॥   

एवं कैकेय्या बालवत्सा गौरिव बलाद्विवत्सा कृताऽहं न जीवितुमुत्सह इति योजना  ॥  १९  ॥   

 ॥ २।४३।१९ ॥  ॥ २।४३।२०२१ ॥   

न हि मे जीविते किञ्चित् सामर्थ्यमिह कल्प्यते।  

अपश्यन्त्याः प्रियं पुत्रं १लक्ष्मणं च महाबलम्  ॥  २०  ॥   

अयं हि मां २दीपयते समुत्थितः  

तनूजशोकप्रभवो हुताशनः।  

महीमिमां ३ रश्मिभिरुत्तम प्रभो  

यथा निदाघे भगवान् दिवाकरः  ॥  २१  ॥   

इत्यार्षे श्रीमद्रामायणे वाल्मीकीये अयोध्याकाण्डे त्रिचत्वारिंशः सर्गः  

उत्तम प्रभो इति द्विपदं, एकपदं वा। कारु (२१) मानः सर्गः  ॥   

इति श्रीमद्रामायणामृतकतकटीकायां अयोध्याकाण्डे त्रिचत्वारिंशः सर्गः  

कल्प्यते दैवेनेति शेषः। कल्पत इति पाठे विद्यत इत्यर्थःगो।  

१महाबाहुं माहबलम्ङ।  

२दीपयतेऽद्य वह्निः ৷৷। प्रभवो महाहितःच।  

समुत्थितःअभिवृद्धः।  

उद्धतप्रभःइति वह्निविशेषणंगो। प्रकृतव्याख्यानरीत्या सम्बुद्ध्यन्तम् ॥   

३रश्मिभिरुद्धतप्रभःङ।,च।  

 ॥ २।४३।२०२१ ॥   

