+++
title = "०४० जनाक्रोशः"
title_english = "040 Rama s departure from Ayodhya"

+++
चत्वारिंशस्सर्गः  

\[वनप्रस्थानम्\] ॥ २।४०।१ ॥   

अथ रामश्च सीता च लक्ष्मणश्च कृताञ्जलिः।  

उपसङ्गृह्य राजानं चक्रुर्दीनाः प्रदक्षिणम्  ॥  १  ॥   

एवं कृतसर्वानुमतिकस्य निर्याणम्अथेत्यादि। दीना इति राज्ञो दुःखदर्शनात्  ॥  १  ॥   

उपसङ्गृह्यवन्दित्वा।  

वृद्धयोर्मातापित्रोः शुश्रूषा न लब्धेति दीनाःगो।  

 ॥ २।४०।१ ॥  ॥ २।४०।२ ॥   

तं चापि समनुज्ञाप्य धर्मज्ञः सीतया सह।  

राघवः शोकसम्मूढो जननीमभ्यवादयत्  ॥  २  ॥   

तं चेति। उपसङ्ग्रहपूर्वं कृतप्रदक्षिणं राजानमित्यर्थः। शोकसम्मूढत्वं प्राग्वन्मातृदुःखदर्शनादेव  ॥  २  ॥   

 ॥ २।४०।२ ॥  ॥ २।४०।३ ॥   

अन्वक्षं लक्ष्मणो भ्रातुः कौसल्यामभ्यवादयत्।  

अथ मातुः सुमित्राया जग्राह चरणौ पुनः  ॥  ३  ॥   

अन्वक्षंअनुगंअनुपदम्। लक्ष्मणः रामेण कौसल्याभि १ वादनात्पश्चात् भ्रातुर्जननीं कौसल्यां अभ्यवादयत्  ॥  ३  ॥   

अत्र सर्वकोशेष्वेवमेव पाठो दृश्यते। परं तु जननीमभ्यवादयत्ऽ इति व्याख्यासम्मतः पाठ इति प्रतिभाति। यथाश्रुतपाठे भ्रातुरन्वक्षंभ्रातुरनुपदमेवेत्यर्थः। भ्रातुः, जननीमिति शेष इति तिलके।  

 ॥ २।४०।३ ॥  ॥ २।४०।४५ ॥   

तं वन्दमानं रुदती माता सौमित्रिमब्रवीत्।  

हितकामा महाबाहुं मूर्ध्न्युपाघ्राय लक्ष्मणम्  ॥  ४  ॥   

सृष्टस्त्वं वनवासाय स्वनुरक्तः सुहृज्जने।  

रामे प्रमादं मा कार्षीः, पुत्र भ्रातरि गच्छति  ॥  ५  ॥   

सृष्ट इति। अत्रत्ये सुहृज्जने स्वनुरक्तोऽपि मया त्वं वनवासाय सृष्टःअनुमतः। स त्वं रामेरामसेवायां प्रमादंअनवधानं मा कार्षीः  ॥  ५  ॥   

यथा कौसल्या लोकरक्षणार्थं पुत्रं प्रासूत, एवं मया सुहृज्जने रामे स्वनुरक्तस्त्वं वनवासाय सृष्टःगो।। अत्रत्यसुहृज्जने स्वनुरक्तेऽपि त्वं वनवासाय सृष्टःअनुमतःती।  

यद्वारामे प्रमादं मा कार्षीःरामे वनं गच्छति त्वमत्रैव मा तिष्ठगो।  

 ॥ २।४०।४५ ॥  ॥ २।४०।६७ ॥   

व्यसनी वा दरिद्रो वा गतिरेष ताऽनघ  

एष लोके सतां धर्मो यज्ज्येष्ठवशगो भवेत्  ॥  ६  ॥   

इदं हि वृत्तमुचितं कुलस्यास्य सनातनम्।  

१दानं दीक्षा च यज्ञेषु तनुत्यागो मृधेषु च  ॥  ७  ॥   

इदं हिज्येष्ठानुवर्तनरूपं। क्षत्त्रकुलोचितधर्मान्तरमप्याहदानमित्यादि। मृधेषुयुद्धेषु  ॥  ७  ॥   

एतदनन्तरं ज्येष्ठस्याप्यनुवृत्तिश्च राजवंशस्य लक्ष्मणम्ऽ इत्यधिकंङ।  

 ॥ २।४०।६७ ॥  ॥ २।४०।८ ॥   

लक्ष्मणं त्वेवमुक्त्वा सा १संसिद्धिं प्रियराघवम्।  

२सुमित्रा गच्छ गच्छेति पुनः पुनरुवाच तम्  ॥  ८  ॥   

संसिद्धिंसमीचीना भगवद्ब्रह्मरामसेवामयी सिद्धिर्यस्य स तथा। प्रियो राघवो यस्य स तथा। तंलक्ष्मणम् ॥ ८ ॥   

१संसिद्धम्ङ।च।  

२एतदनन्तरं गम्यतामर्थलाभाय क्षेमाय विजयाय च। शत्रुपक्षविनाशाय पुनः संदर्शनाय च  ॥ ऽ इत्यधिकंङ।  

 ॥ २।४०।८ ॥  ॥ २।४०।९११ ॥   

रामं दशरथं विद्धि मां विद्धि जनकात्मजाम्।  

१अयोध्यामटवीं विद्धि गच्छ, तात यथासुखम्  ॥  ९  ॥   

ततः सुमन्त्रः काकुत्स्थं प्राञ्जलिर्वाक्यमब्रवीत्।  

विनीतो विनयज्ञश्च मातलिर्वासवं यथा  ॥  १०  ॥   

रथमारोह, भद्रं ते, राजपुत्र महायशः  

क्षिप्रं त्वां प्रापयिष्यामि यत्र मां, राम वक्ष्यसि  ॥  ११  ॥   

यत्र मामिति। यद्देशप्रापणे मां वक्ष्यसिनियोक्ष्यसि तं देशं त्वां क्षिप्रं प्रापयिष्यामि। नेह रजन्यां वस्तव्यमिति शेषः  ॥  ११  ॥   

रामं दशरथं विद्धिपितरमवगच्छेत्यर्थः। जनकात्मजां मां विद्धिमातरं विद्धीत्यर्थः। अटवीमयोध्यां विद्धितद्वद्भोगस्थानं विद्धि। यद्वा रामं दशरथं৷৷। दशति৷৷। इति दशः पक्षी৷৷।स गरुडः रथो यस्य तं विष्णुं विद्धीत्यर्थः। जनकात्मजां मां लक्ष्मीं विद्धि। ৷৷। यद्वा रामं दशरथं च विद्धि उभयोस्तारतम्यं पश्येत्यर्थः। मां जनकात्मजां च विद्धि गुणत आलोचय। (एवं परिशीलनेदशरथमत्सेवापेक्षया रामसीतासेवैव तव ज्यायसी भवेदिति भावः) ৷৷। यद्वाअयोध्यामटवीं विद्धिनिर्जनेयं भविष्यतीत्यर्थःगो।ऽ  

१एतच्छ्लोकानन्तरमेव कुत्रचित् लक्ष्मणं त्वेवमुक्त्वाऽ इति श्लोको दृश्यतेङ।  

वनवासस्य दुरतिक्रमणीयत्वे सिद्धे तस्य शीघ्रनिर्यातनाय तथा सुमन्त्रोक्तिः।  

 ॥ २।४०।९११ ॥  ॥ २।४०।१२ ॥   

चतुर्दश हि वर्षाणि वस्तव्यानि वने त्वया।  

तान्युपक्रमितव्यानि यानि देव्याऽसि चोदितः  ॥  १२  ॥   

कुत इत्यतःचतुर्दशेत्यादि। यानि चतुर्दशवर्षाणि त्वया वने वस्तव्यानि, तान्यद्यैवोपक्रमितव्यानीति देव्या कैकेय्या तथा चोदितोऽसि अद्यैव गच्छऽ इति  ॥  १२  ॥   

 ॥ २।४०।१२ ॥  ॥ २।४०।१३१६ ॥   

तं रथं सूर्यसङ्काशं सीता हृष्टेन चेतसा।  

आरुरोह वरारोहा कृत्वाऽलङ्कारमात्मनः  ॥  १३  ॥   

वनवासं हि संख्याय वासांस्याभरणानि च।  

भर्तारमनुगच्छन्त्यै सीतायै श्वशुरो ददौ  ॥  १४  ॥   

तथैवायुधजातानि भ्रातृभ्यां कवचानि च।  

रथोपस्थे प्रतिन्यस्य सचर्म कठिनं च तत्  ॥  १५  ॥   

अथो ज्वलनसङ्काशं चामीकरविभूषितम्।  

तमारुरुहतुस्तूर्णं भ्रातरौ रामलक्ष्मणौ  ॥  १६  ॥   

कृत्वाऽलङ्कारमात्मनःऽ इत्युक्तम् तत्साधनसम्पत्तिः प्रागेव प्राप्तेति स्मार्यतेवनवासं हीत्यादि। श्वशुरो यानि ददौ तानि, आयुधजातादीनि च रथोपस्थे प्रतिन्यस्यप्रतिष्ठाप्य आरुरुहतुः  ॥  १६  ॥   

भ्रात्रोरित्यर्थःति। भ्रातृभ्यां दत्तानि৷৷। सचर्मचर्मपिनद्धं अल्पकण्डोलं, कठिनं खनित्रं चगो।  

 ॥ २।४०।१३१६ ॥  ॥ २।४०।१७ ॥   

सीतातृतीयानारूढान् दृष्ट्वा १धृष्टमचोदयत्।  

सुमन्त्र २स्सम्मतानश्वान् वायुवेगसमान् जवे  ॥  १७  ॥   

सम्मतान्सम्मतसर्वलक्षणान्  ॥  १७  ॥   

धृष्टंविना सङ्कोचं, कारणान्तरेण प्रयाणविलम्बे वनवासात्प्रतिनिवर्तनकाले विलम्बापातादित्याशयः।  

१रथंङ।  

२स्संयतान्ङ।  

 ॥ २।४०।१७ ॥  ॥ २।४०।१८ ॥   

प्रयाते तु महारण्यं चिररात्राय राघवे।  

बभूव नगरे मूर्छा बलमूर्छा जनस्य च  ॥  १८  ॥   

चिररात्रायेत्यव्ययम्, सत् फट् कत् चिररात्रायऽ इति चादौ पठ्यमानत्वात्, चिरपर्यायः, चिरं उक्तरूपविलम्बपूर्वं राघवेऽरण्यं प्रयाते तु सति नगरे विद्यमानस्य जनस्य मूर्छा बभूव मूर्छा मोहसमुच्छ्रयोःऽ। रात्रौ निर्गच्छतोऽपि रामस्य निर्गमनज्ञानं बभूव। तत एव बलस्यचतुरङ्गबलस्य च मूर्छासम्भ्रमो बभूव  ॥  १८  ॥   

चिरं मूर्छामोहः बभूवगो।। चिरकालावस्थित्यर्थमित्यर्थःति।। अथवा मृगयाद्यर्थं रामवनगमनसमयापेक्षया वैलक्षण्यद्योतनाय चिरकालं रामे वनं प्रतिप्रयाते इत्यर्थः।  

 ॥ २।४०।१८ ॥  ॥ २।४०।१९ ॥   

तत्समाकुलसम्भ्रान्तं मत्त १ सङ्कुपितद्विपम्।  

हयशिञ्जितनिर्घोषं पुरमासीन्महास्वनम्  ॥  १९  ॥   

अस्यैव प्रपञ्चःतदित्यादि। तत्पुरं समाकुलसम्भ्रान्तंसमाकुलंइतिकर्तव्यतामूढं सम्भ्रान्तं रामानुगमनत्वरायुक्तम्। मत्ताः अत एव सङ्कुपिताः द्विपाः यस्मिन् तत्तथा। हयानां पर्याकुलप्राणिभूषणशब्दानां च निर्घोषःध्वनिर्यस्मिन् तत्तथा। भूषणानां तु शिञ्जितम्ऽ  ॥  १९  ॥   

१सङ्कुलितङ।  

समाकुलंअन्तःकरणक्षोभयुक्तंसम्भ्रान्तं बाह्येन्द्रियक्षोभयुक्तम्गो।। अत्र पूर्वश्लोकगतमूर्छापदस्य मोहपरत्वेरामचिरवियोगनिर्णयसमनन्तरं मूर्छास्तब्धता बभूव। तदनन्तरं च समाकुलमित्यादि  ॥   

 ॥ २।४०।१९ ॥  ॥ २।४०।२० ॥   

ततस्सबालवृद्धा सा पुरी परमपीडिता।  

राममेवाभिदुद्राव १ घर्मार्ता सलिलं यथा  ॥  २०  ॥   

परमपीडितेति। रामवियोगदुःखेनेति शेषः  ॥  २०  ॥   

१घर्मार्तःङ।  

 ॥ २।४०।२० ॥  ॥ २।४०।२१ ॥   

पार्श्वतः पृष्ठतश्चापि लम्बमानास्तदुन्मुखाः।  

बाष्पपूर्णमुखास्सर्वे तमूचुर्भृशनिस्वनाः  ॥  २१  ॥   

तमिति। सुमन्त्रमिति यावत्  ॥  २१  ॥   

 ॥ २।४०।२१ ॥  ॥ २।४०।२२२३ ॥   

संयच्छ वाजिनां रश्मीन्, सूत याहि शनैश्शनैः।  

मुखं द्रक्ष्याम रामस्य दुर्दर्शं नो भविष्यति  ॥  २२  ॥   

आयसं हृदयं नूनं राममातुरसंशयम्।  

१यद्देवगर्भप्रतिमे वनं याति न भिद्यते  ॥  २३  ॥   

देवगर्भःदेवनिधिः भगवान् हिरण्यगर्भः। तदंशत्वादेव तत्प्रतिमः, अनन्तकल्याणगुणैकतानस्वभावः ॥ २३ ॥   

देवकुमारसदृशेगो।, ती। स्कन्दतुल्येति।  

१यद्वेदगर्भङ।  

 ॥ २।४०।२२२३ ॥  ॥ २।४०।२४ ॥   

कृतकृत्या हि वैदेही छायेवानुगता पतिम्।  

न जहाति रता धर्मे मेरुमर्कप्रभा यथा  ॥  २४  ॥   

मेरुमर्कप्रभा यथेति। नित्यं तत्प्रदक्षिणसञ्चारादेव  ॥  २४  ॥   

 ॥ २।४०।२४ ॥  ॥ २।४०।२५ ॥   

अहो लक्ष्मण सिद्धार्थः सततं प्रियवादिनम्।  

भ्रातरं देवसङ्काशं यस्त्वं परिचरिष्यसि  ॥  २५  ॥   

यस्त्वं भ्रातरं परिचरिष्यसि, स त्वं अहो सिद्धार्थःकृतार्थः ॥   

 ॥ २।४०।२५ ॥  ॥ २।४०।२६ ॥   

महत्येषा हि ते १सिद्धिः एष चाभ्युदयो महान्।  

एष स्वर्गस्यं मार्गश्च यदेनमनुगच्छसि  ॥  २६  ॥   

तदेव प्रतिपाद्यतेमहतीत्यादि  ॥  २६  ॥   

१बुद्धिःङ।  

 ॥ २।४०।२६ ॥  ॥ २।४०।२७३० ॥   

एवं वदन्तस्ते सोढुं न शेकुर्बाष्पमागतम्।  

नरास्तमनुगच्छन्तः प्रियमिक्ष्वाकुनन्दनम्  ॥  २७  ॥   

अथ राजा वृतस्स्त्रीभिः दीनाभिर्दीनचेतनः।  

निर्जगाम प्रियं पुत्रं द्रक्ष्यामीति ब्रुवन् गृहात्  ॥  २८  ॥   

शुश्रुवे चाग्रतस्स्त्रीणां १रुदन्तीनां महास्वनः।  

यथा नादः करेणूनां बद्धे महति कुञ्जरे  ॥  २९  ॥   

पिता हि राजा काकुत्स्थः श्रीमान् सन्नस्तदाऽभवत्।  

परिपूर्णः शशी काले ग्रहणोपप्लुतो यथा  ॥  ३०  ॥   

सन्नःखिन्नः  ॥  ३०  ॥   

१रुदतीनांङ।  

 ॥ २।४०।२७३० ॥  ॥ २।४०।३१३२ ॥   

स च श्रीमानचिन्त्यात्मा रामो दशरथात्मजः।  

सूतं सञ्चोदयामास त्वरितं वाह्यतामिति  ॥  ३१  ॥   

रामो याहीति सूतं तं तिष्ठेति स जनस्तदा।  

उभयं नाशकत्सूतः कर्तुमध्वनि चोदितः  ॥  ३२  ॥   

सूतं तमिति। आहेति शेषः। उभयं नाशकदिति। तथा च नातिमन्दं नातिवेगं वाहयति स्मेति यावत् ॥ ३२ ॥   

 ॥ २।४०।३१३२ ॥  ॥ २।४०।३३ ॥   

निर्गच्छति महाबाहौ रामे पौरजनाश्रुभिः।  

पतितै १ रभ्यवहितं प्रशशाम महीरजः  ॥  ३३  ॥   

अभ्यवहितंअवसिक्तमिति यावत्  ॥  ३३  ॥   

१रभ्युपहतंङ।  

अभ्यवहितंरथनेम्युद्धतम्ति।  

 ॥ २।४०।३३ ॥  ॥ २।४०।३४ ॥   

रुदिताश्रुपरि १द्यूनं हाहाकृतमचेतनम्।  

प्रयाणे राघवस्यासीत् पुरं परमपीडितम्  ॥  ३४  ॥   

रुदिताश्रुपरिद्यूनंविजिगीषाशून्यं, दिवोऽविजिगीषायांऽ इति निष्ठातस्य नत्वम्  ॥  ३४  ॥   

रुदिताश्रुपरिद्यूनंअनुत्साहवत्ति।  

१क्लिन्नंङ।  

दिवुक्रीडाविजिगीषाव्यवहारद्युतिस्तुतिमोदमदस्वप्नकान्तिगतिषु इति धातुः। एतदर्थकधातोः क्तप्रत्यये द्यूतमिति रूपम्। परन्तु तत् विजिगीषारूपार्थे मात्रम्। इतरथा तु द्यूनं इति भवति। उपसर्गाणामनेकार्थत्वात्परिम्लानमिति वा प्रकृते अर्थः।  

 ॥ २।४०।३४ ॥  ॥ २।४०।३५ ॥   

सुस्राव नयनैस्स्रीणां अस्रमायाससम्भवम्।  

मीनसङ्क्षोभचलितैः सलिलं पङ्कजैरिव  ॥  ३५  ॥   

नयनैरिति। प्रमुक्तमिति शेषः। अस्रंअश्रु। आयासःखेदः। मीनानां परस्परसंक्षोभेन चलितैःचलितेभ्यः पङ्कजेभ्यः सलिलमिवेत्यभूतोपमा। कादाचित्कवर्षवशसम्भृतोदकपद्मसम्भवात् सिद्धोपमा वा  ॥  ३५  ॥   

नयनैःनयनेभ्यःगो।  

 ॥ २।४०।३५ ॥  ॥ २।४०।३६ ॥   

दृष्ट्वा तु नृपतिः श्रीमान् एकचित्तगतं पुरम्।  

निपपातैव दुःखेन हतमूल इव द्रुमः  ॥  ३६  ॥   

एकचित्ततां गतं तथा। स्वेनेति शेषः  ॥  ३६  ॥   

रामैकचित्ततां गतमिति वा।  

 ॥ २।४०।३६ ॥  ॥ २।४०।३७३८ ॥   

ततो हलहलाशब्दो जज्ञे रामस्य पृष्ठतः।  

नराणां प्रेक्ष्य राजानं सीदन्तं भृशदुःखितम्  ॥  ३७  ॥   

हा रामेति जनाः केचित् राममातेति चापरे।  

अन्तः १ पुरसमृद्धं च क्रोशन्तः पर्यदेवयन्  ॥  ३८  ॥   

क्रोशन्त इति। उच्चैश्शब्देन सहेत्यर्थः  ॥  ३८  ॥   

सन्धिरार्षःहा राममातःइत्यर्थःगो।  

समृद्धमन्तःपुरंअन्तःपुरजनःपर्यदेवयदिति विपरिणामःगो। अन्तःपुरसमृद्धंअन्तःपुरसहितम्ति।  

१पुरंङ।  

 ॥ २।४०।३७३८ ॥  ॥ २।४०।३९४० ॥   

अन्वीक्षमाणो रामस्तु विषण्णं भ्रान्तचेतसम्।  

राजानं मातरं चैव ददर्शानुगतौ पथि  ॥  ३९  ॥   

स बद्ध इव पाशेन किशोरो मातरं यथा।  

धर्मपाशेन १संयुक्तः प्रकाशं नाभ्युदैक्षत  ॥  ४०  ॥   

किशोरःअश्वपोतः। प्रकाशं नाभ्युदैक्षतेति। सङ्कुचितदर्शनव्यापारोऽभूदित्यर्थः। तत्र हेतुःधर्मेत्यादि ॥ ४० ॥   

राजानं मातरं उभावपि पथि अनुगतौ ददर्श इत्यन्वयः।  

१संक्षिप्तःङ।  

 ॥ २।४०।३९४० ॥  ॥ २।४०।४१४२ ॥   

पदातिनौ च यानार्हौ अदुःखार्हौ सुखोचितौ।  

दृष्ट्वा सञ्चोदयामास शीघ्रं याहीति सारथिम्  ॥  ४१  ॥   

न हि तत् पुरुषव्याघ्रः २दुःखजं दर्शनं पितुः।  

मातुश्च सहितुं शक्तः तोत्रार्दित इव द्विपः  ॥  ४२  ॥   

सहितुमिति। तीषसहऽ इति पक्षे इट्। तोत्रंप्रतोदः  ॥  ४२  ॥   

यानार्हौ अदुःखार्हौ सुखोचितौ मातापितरौ पदातिनौ दृष्ट्वाइत्यन्वयः। अत्र हेतुरुत्तरश्लोके उच्यते।  

दुःखदंङ।  

 ॥ २।४०।४१४२ ॥  ॥ २।४०।४३ ॥   

प्रत्यगारमिवायान्ती वत्सला वत्सकारणात्।  

बद्धवत्सा यथा धेनू राममाताऽभ्यधावत  ॥  ४३  ॥   

प्रत्यगारं। वत्सावस्थितिमद्गृहमुद्दिश्येत्यर्थः  ॥  ४३  ॥   

अगारं प्रत्यायान्तीगो। वत्सलेत्यत्रोपपादकमिदम्।  

 ॥ २।४०।४३ ॥  ॥ २।४०।४४४५ ॥   

तथा रुदन्तीं कौसल्यां रथं तमनुधावतीम्।  

क्रोशन्तीं राम रामेति हा सीते लक्ष्मणेति च  ॥  ४४  ॥   

रामलक्ष्मणसीतार्थं स्रवन्तीं वारि नेत्रजम्।  

असकृत् प्रैक्षत तदा नृत्यन्तीमिव मातरम्  ॥  ४५  ॥   

रामलक्ष्मणसीतार्थमिति। तद्वियोगशोकवशादित्यर्थः। स्रवन्तीमिति। मुञ्चन्तीमिति यावत्। नृत्यन्तीमिवेति। तद्वदितस्ततः परिभ्रमन्तीमिति यावत्  ॥  ४५  ॥   

 ॥ २।४०।४४४५ ॥  ॥ २।४०।४६ ॥   

तिष्ठेति राजा चुक्रोश याहि याहीति राघवः।  

सुमन्त्रस्य बभूवात्मा चक्रयोरिव चान्तरा  ॥ ४६ ॥   

परस्परविरुद्धव्यापारमध्यगत्वे दृष्टान्तःचक्रयोरित्यादि। युयुत्सुसेनयोरित्यर्थः। अन्तरामध्यप्रदेशः ॥ ४६ ॥   

रथपूर्वपश्चाद्भागस्थितयोः चक्रयोर्मध्ये पतितः पुरुषः यथा उपरि गन्तुं पश्चान्निवर्तितुं च न शक्नुयात् तथा सुमन्त्रमनः स्तब्धा बभूवेत्यर्थः।  

 ॥ २।४०।४६ ॥  ॥ २।४०।४७ ॥   

नाश्रौषमिति राजानमुपालब्धोऽपि वक्ष्यसि।  

चिरं दुःखस्य पापिष्ठं इति रामस्तमब्रवीत्  ॥  ४७  ॥   

उपालब्धोऽपीति। पुनर्गमनानन्तरं राज्ञा कृतोपालम्भोऽपीत्यर्थः। दुःखस्य हेतुभूतं पापं चिरंविलम्बो मा भूत्। अत उपालब्धोऽपि नाश्रौषमित्येव वक्ष्यसि। ततः शीघ्रं गच्छेति तमब्रवीत्  ॥  ४७  ॥   

एवं स्तब्धं सुमन्त्रं प्रति रामो वदतिनाश्रौषमित्यादि। इदानीं तिष्ठेति राज्ञाऽभिहितेऽपि त्वं उपरि गच्छयदि च राज्ञा अनन्तरं प्रतिनिवृत्तः भवान् किं मदाज्ञा न परिपालिताऽ इत्युपालब्धोऽपि तदहं नाश्रौषंऽ इति राजानं प्रति समाधानं वक्ष्यसिएवं समाधानं वदेति यावत्। किमर्थमेवमित्यत्राहचिरमित्यादि। दुःखस्य चिरंविलम्बः पापिष्ठंअसह्यं यतः। मातापितृदुःखदर्शनमितः परं सोढुमहं न शक्नोमि, अतः शीघ्रं गच्छइति रामः सुमन्त्रमब्रवीदित्यर्थः।  

 ॥ २।४०।४७ ॥  ॥ २।४०।४८ ॥   

स रामस्य वचः १कुर्वन् अनुज्ञाप्य च तं जनम्।  

व्रजतोऽपि हयान् शीघ्रं चोदयामास सारथिः  ॥  ४८  ॥   

तं जनमनुज्ञाप्येति। अनुव्रजत्पौरजनं रामेण कृतानुज्ञं कृत्वा स्वतो व्रजतोऽपि हयान् पुनश्च शीघ्रंशीघ्रगमनार्थं चोदयामास  ॥   

१श्रुत्वाङ।  

तं जनंअवरोधजनमिति वाऽर्थः। उत्तरत्र आगङ्गं पौरजनानामनुगमनस्य वचनात्। न्यवर्तत जनो राज्ञःऽ इत्युत्तरश्लोकपाठान्तरं अत्रानुकूलम्।  

 ॥ २।४०।४८ ॥  ॥ २।४०।४९ ॥   

न्यवर्तत जनो १राज्ञा रामं कृत्वा प्रदक्षिणम्।  

मनसाऽप्यश्रुवेगैश्च न न्यवर्तत मानुषम्  ॥  ४९  ॥   

राज्ञा। सहेति शेषः। रामं प्रदक्षिणं कृत्वेति। मनसेति शेषः। न्यवर्ततेति। देहमात्रेणेति शेषः। अपि तु मनसा अश्रुवेगैश्च न्यवर्तत। मानुषंमानुषसमूहः, जनसमूह इत्यर्थः, तस्य समूहःऽ इति मानुषशब्दात् अण् ॥ ४९  ॥   

राज्ञोङ।  

 ॥ २।४०।४९ ॥  ॥ २।४०।५० ॥   

यमिच्छेत् पुन १ रायान्तं नैनं दूरमनुव्रजेत्।  

इत्यमात्या महाराजं ऊचुर्दशरथं वचः  ॥  ५०  ॥   

अथ उत्कटदिदृक्षस्य च राज्ञः प्रकृतीनां हितवचनान्निवृत्तिरित्युच्यतेयमित्यादि  ॥  ५०  ॥   

१रायातंङ।  

 ॥ २।४०।५० ॥  ॥ २।४०।५१ ॥   

तेषां वचः सर्व १गुणोपपन्नं  

प्रस्विन्नगात्रः प्रविषण्णरूपः।  

निशम्य राजा कृपणः सभार्यः  

व्यवस्थितस्तं सुतमीक्षमाणः  ॥  ५१  ॥   

इत्यार्षे श्रीमद्रामायणे वाल्मीकीये अयोध्याकाण्डे चत्वारिंशस्सर्गः  

व्यवस्थितःस्थितवानित्यर्थः। आशा (५०) मानः सर्गः  ॥  ५१  ॥   

इति श्रीमद्रामायणामृतकतकटीकायां अयोध्याकाण्डे चत्वारिंशस्सर्गः  

१गुणोपपन्नःङ।  

व्याख्यादृष्ट्या अस्मिन् सर्गे एकः श्लोकः अधिकः। स क इति न ज्ञायते ॥   

 ॥ २।४०।५१ ॥   

