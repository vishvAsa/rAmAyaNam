+++
title = "०६८ भरताय दूतप्रेषणम्"
title_english = "068 Vasishta instructs messengers to call Bharata and Satrughna"

+++
अष्टषष्टितमः सर्गः  

\[दूतप्रेषणम्\] ॥ २।६८।१ ॥   

तेषां तद्वचनं श्रुत्वा वसिष्ठः प्रत्युवाच ह।  

मित्रामात्य १जनान् सर्वान् ब्राह्मणांस्तानिदं वचः  ॥  १  ॥   

एवममात्यप्रार्थितवसिष्ठेन भरत एव राजेति निश्चित्य तदानयनाय दूतप्रेषणम्। तेषामित्यादि। मित्रामात्यजनाः सुमन्त्रादयः। ब्राह्मणाः मार्कण्डेयादयः प्रागुक्ताः  ॥  १  ॥   

इदानीं तु किमु वक्तव्यमिति भावः। मित्रभूता अमात्याःसुमन्त्रादयोऽष्टौ, ब्राह्मणाःमन्त्रिणः वामदेवादयःबालकाण्डे चतुर्थसर्गे उक्ताः ॥   

१गणान्ङ।  

 ॥ २।६८।१ ॥  ॥ २।६८।२,३ ॥   

यदसौ मातुलकुले १दत्तराज्यः पुरे सुखी।  

भरतो वसति भ्राता शत्रुघ्नेन २समन्वितः  ॥  २  ॥   

तच्छीघ्रं जवना दूता गच्छन्तु त्वरितैर्हयैः।  

आनेतुं भ्रातरौ वीरौ किं समीक्षामहे वयम्  ॥  ३  ॥   

यत्यस्मात् राज्ञा कैकेयीवरेण भरतो दत्तराज्यः, यतश्चेदानीमसौ राजगृहाख्ये पुरे मातुलकुले वसति, तत्तस्मात् तमानेतुं दूताः शीघ्रं गच्छन्तु। वयं किं समीक्षामहेकिं विचारयामः। राज्ञैव भरतराज्यस्य निश्चितत्वादिति शेषः  ॥  २३  ॥   

१पुरे राजगृहेङ। दत्तराज्यः परंच।  

२मुदान्वितःच।  

 ॥ २।६८।२,३ ॥  ॥ २।६८।४,५ ॥   

तेषां तद्वचनं श्रुत्वा वसिष्ठो वाक्यमब्रवीत्  ॥  ४  ॥   

एहि, सिद्धार्थ विजय जयन्ताशोक १नन्दन  

श्रूयतामितिकर्तव्यं सर्वानेव ब्रवीमि वः  ॥  ५  ॥   

सिद्धार्थादयः चत्वारो दूताः। मन्त्रिव्यतिरिक्तोऽसौ सिद्धार्थः। इति कर्तव्यमिति। गच्छद्भिर्युष्माभिरनुष्ठेयकृत्यजातमित्यर्थः  ॥  ४५  ॥   

मन्त्रिव्यतिरिक्तनन्दनसहपाठात् नेमे मन्त्रिणः। पुरोहितस्त्वां कुशलं प्राह सर्वे च मन्त्रिणःऽ इति वक्ष्यमाणत्वाच्चगो। परन्तु प्रथमश्लोके अमात्यान् मन्त्रिणश्चोवाच इति कथनात् मन्त्रिणामेव सतां दूतत्वमपि सम्भाव्येत। नन्दनस्यैकस्य तदा तत्सहगामितया पृथक् प्रेषणोपपत्तेश्च। अशोकस्य नन्दनःपुत्रः इति वाऽर्थः। मन्त्रिपुत्रस्यापि प्राप्तवयस्कस्य मन्त्रित्वात् प्रेषणम्। साक्षात् राज्ञ एव आहूतव्यत्वात् मन्त्रिणामेव दौत्ये प्रेषणम्।  

१नाशनङ।  

 ॥ २।६८।४,५ ॥  ॥ २।६८।६ ॥   

पुरं राजगृहं गत्वा शीघ्रं शीघ्रजवैर्हयैः।  

त्यक्तशोकैरिदं वाच्यः शासनात् भरतो मम  ॥  ६  ॥   

मम शासनात् भरतो वाच्य इति  ॥  ६  ॥   

 ॥ २।६८।६ ॥  ॥ २।६८।७ ॥   

पुरोहितः त्वां कुशलं प्राह सर्वे च मन्त्रिणः।  

त्वरमाणश्च निर्याहि कृत्यमात्ययिकं त्वया  ॥  ७  ॥   

कथं वाच्य इत्यतःपुरोहित इत्यादि। अत्ययःकालातिपातः तं प्राप्तं आत्ययिकं विनयादिभ्यष्ठक्ऽ इति टक्, तादृशं कृत्यमस्ति अतः त्वरमाणो निर्याहीति वाच्यमित्यनुकर्षः  ॥  ७  ॥   

 ॥ २।६८।७ ॥  ॥ २।६८।८ ॥   

मा चास्मै प्रोषितं रामं मा चास्मै पितरं मृतम्।  

भवन्तः शंसिषुर्गत्वा राघवाणामिमं क्षयम्  ॥  ८  ॥   

मा शंसिषुरित्यन्वयः। राघवाणां इमं क्षयंतेजःक्षयं स्त्रीमूलतया सुपुत्रवनवासादिलक्षणम्  ॥  ८  ॥   

क्षयंविपदम्।  

 ॥ २।६८।८ ॥  ॥ २।६८।९,१० ॥   

कौशेयानि च वस्त्राणि भूषणानि वराणि च।  

क्षिप्रमादाय राज्ञश्च भरतस्य च गच्छत  ॥  ९  ॥   

दत्तपथ्यशना दूताः जग्मुः स्वं स्वं निवेशनम्।  

केकयांस्ते गमिष्यन्तः हयानारुह्य सम्मतान्  ॥  १०  ॥   

दत्तं पथ्यशनंतदपेक्षितद्रव्यं येषां ते तथा। स्वं निवेशनं जग्मुः। स्त्रीबालादेः प्रयाणकथनाद्यर्थमिति शेषः ॥ १० ॥   

केकयान् गमिष्यन्तः स्वं स्वं निवेशनं जग्मुरित्यन्वयः।  

 ॥ २।६८।९,१० ॥  ॥ २।६८।११ ॥   

ततः प्रास्थानिकं कृत्वा कार्यशेषमनन्तरम्।  

वसिष्ठेनाभ्यनुज्ञाताः दूताः सन्त्वरिता ययुः  ॥  ११  ॥   

प्रास्थानिकंप्रास्थानप्रयोजनं कार्यशेषं विशिष्टपाथेयादिसम्पादनलक्षणम्  ॥  ११  ॥   

पुनर्वसिष्ठेनाभ्यनुज्ञानं स्वविलम्बस्याल्पत्वं द्योतयितुंगो।  

 ॥ २।६८।११ ॥  ॥ २।६८।१२ ॥   

न्यन्तेनापरतालस्य प्रलम्बस्योत्तरं प्रति।  

१निपेवमाणास्ते जग्मुः नदीं मध्येन मालिनीम्  ॥  १२  ॥   

न्यन्तेनेति। अपरतालस्यतदाख्यस्य गिरेः न्यन्तेनपश्चिमभागेन गत्वा, अथ प्रलम्बस्यतदाख्यस्य उत्तरंउत्तरप्रदेशं प्रति गत्वा, अथ मालिनीं नदीं मध्येनातीत्य तामुत्तरभागतो निषेवमाणास्सन्तः जग्मुः  ॥   

१निरीक्षमाणाःङ।  

सरय्वाः उपनदीयं, यस्यास्तीरे कण्वाश्रमोऽवर्तत।  

 ॥ २।६८।१२ ॥  ॥ २।६८।१३ ॥   

ते १हस्तिनपुरे गङ्गां तीर्त्वा प्रत्यङ्मुखा ययुः।  

पाञ्चालदेशमासाद्य मध्येन कुरुजाङ्गलम्  ॥  १३  ॥   

ते हस्तिनपुरे गङ्गामित्यादि। प्रत्यक्उदीचीं दिशं यान्तः ते पाञ्चालदेशमासाद्य तत्र हिमवत आग्नेयदिङ्मुखप्रवाहां गङ्गां हस्तिनापुरसमीपे तीर्त्वा प्रत्यङ्मुखाः सन्तः मद्येन कुरुजाङ्गलंजाङ्गलंनिर्जलप्रदेशाःकुरुदेशैकदेशवर्तिजाङ्गलस्तथाकुरुजाङ्गलस्य मध्यमार्गमाश्रित्येत्यर्थः एनपा द्वितायाऽ इति द्वितीया जाङ्गलशब्दात्  ॥   

श्लेकद्वयमेकान्वयम्।  

१हस्तिनपुरेङ।  

कुरुजाङ्गलंकुरुदेशस्य पश्चिमभागे विद्यमानः वनमयः प्रदेशः।  

 ॥ २।६८।१३ ॥  ॥ २।६८।१४,१५ ॥   

सरांसि च सुपूर्णानि नदीश्च विमलोदकाः।  

निरीक्षमाणास्ते जग्मुः दूताः कार्यवशात् द्रुतम्  ॥  १४  ॥   

ते प्रसन्नोदकां दिव्या नानाविहगसेविताम्।  

१उपातिजग्मुर्वेगेन शरदण्डां जनाकुलाम्  ॥  १५  ॥   

शरदण्डांतदाख्यां नदीम्। उपातिजग्मुरिति। उपगम्य अतिक्रान्ता इत्यर्थः  ॥  १५  ॥   

१अतीत्य जग्मुःच।  

 ॥ २।६८।१४,१५ ॥  ॥ २।६८।१६ ॥   

निकूलवृक्षमासाद्य दिव्यं स्योपयाजनम्।  

१अभिगम्याभिवाद्यं तं कुलिङ्गां प्राविशन् पुरीम्  ॥  १६  ॥   

निकूलेत्यादि। शरदण्डायाः निकूलवृक्षंपश्चिमतीरवर्तिवृक्षं दिव्यंविशिष्टदेवताधिष्ठितं सत्योपयाचनंसत्योपयाजनाख्यं, सत्यं उपयाचनं यस्मात्, अन्वर्थनामकत्वादिष्टप्रदं अत एव अभिवाद्यं सर्वनमस्कार्यं तं वृक्षमभिगम्याभिवाद्य च कुलिङ्गाख्यां पुरीं प्राविशन्  ॥  १६  ॥   

१अभिवाद्याभिवाद्यंङ।  

केकयदेशस्य दक्षिणतः कुरुक्षेत्रस्योत्तरतः सरस्वतीतीरे विद्यमानो देशः।  

 ॥ २।६८।१६ ॥  ॥ २।६८।१७ ॥   

अभिकालं ततः प्राप्य १ते बोधिभवनात् च्युताः।  

पितृपैतामहीं पुण्यां तेरुरिक्षुमतीं नदीम्  ॥  १७  ॥   

अभिकालं ग्रामं प्राप्य ततो बोधिभवनं ग्रामं प्राप्य ततः च्युताःनिर्याताः इक्ष्वाकूणां पितृपैतामहीं पुण्यां इक्षुमतीं नदीं तेरुः। तथा च बालकाण्डे विश्वामित्रजनकयज्ञयात्रायामुक्तम्  ॥  १७  ॥   

१तजोऽभिभवनात् च्युताम्, ततो योधिवनच्युताःच।  

बोधिभवनात्तदाख्यात् पर्वतात्नदीमूलत्वोक्तेःगो।  

 ॥ २।६८।१७ ॥  ॥ २।६८।१८ ॥   

अवेक्ष्याञ्जलिपानांश्च ब्राह्मणान् वेदपारगान्।  

ययुर्मध्येन बाह्लीकान् सुदामानं च पर्वतम्  ॥  १८  ॥   

अञ्जलिपानान्अम्बक्षान्इक्षुमतीतीरवर्तिन इति शेषः। मध्येनेत्यादि। प्राग्वत्  ॥  १८  ॥   

अञ्जलिपानान्अञ्जलिप्रमाणजलमात्राहारान्गो। इदं जलप्रामाणमात्रकथनं, अञ्जलिना पानस्य निषिद्धत्वात्।  

 ॥ २।६८।१८ ॥  ॥ २।६८।१९ ॥   

विष्णोः पदं प्रेक्षमाणा १विपाशां चापि शाल्मलीम्।  

नदीर्वापीस्तटाकानि पल्वलानि सरांसि च  ॥  १९  ॥   

सुदामपर्वतवर्तिनं विष्णोः पदंपादमुद्राम्। विपाशांनदीम्। शाल्मलीशुनकशाल्मली सिद्धिप्रदा  ॥  १९  ॥   

१विशालांङ।  

 ॥ २।६८।१९ ॥  ॥ २।६८।२०,२१ ॥   

पश्यन्तो विविधांश्चापि सिह्मव्याघ्रमृगद्विपान्।  

ययुः पथाऽतिमहता शासनं भर्तुरीप्सवः  ॥  २०  ॥   

ते श्रान्तवाहना दूताः विकृष्टेन पथा ततः।  

गिरिव्रजं पुरवरं शीघ्रमासेदुरञ्जसा  ॥  २१  ॥   

विकृष्टेनविप्रकृष्टेन अतिदूरेण सता पथा, हेतुना श्रान्तवाहनाः। गिरिव्रजंकेकयपुरं राजगृहपर्यायम्  ॥ २१ ॥   

 ॥ २।६८।२०,२१ ॥  ॥ २।६८।२२ ॥   

भर्तुः प्रियार्थं कुलरक्षणार्थं  

भर्तुश्च वंशस्य परिग्रहार्थम्।  

अहेडमानास्त्वरया स्म दूताः  

रात्र्यां तु ते तत्पुरमेव याताः  ॥  २२  ॥   

इत्यार्षेः श्रीमद्रामायणे वाल्मीकीये अयोध्याकाण्डे अष्टषष्टितमः सर्गः  

भर्तुरिति। नियोक्तुर्वसिष्ठस्य शीघ्रगमनेन प्रीतिसम्पादनार्थं कुलस्य मन्त्रिपुरोहितपौरप्रमुखराजोपजीविजनस्य रक्षणार्थं भर्तुःदशरथस्य वंशस्यपरम्परागतराज्यस्य परिग्रहार्थंभरतेन द्राक् स्वीकारार्थं च अहेडमानाःहेडृ अनादरेउपेक्षारहिताःविलम्बरहिताः, अत एव त्वरया युक्ताः दूतास्तु रात्र्यामेवअस्तमनानन्तरमपि कियत्कालं गत्वा रात्र्यामेव तत्पुरं याताः। जय(१६)मानः सर्गः  ॥  २२  ॥   

इति श्रीमद्रामायणामृतकतकटीकायामयोध्याकाण्डे अष्टषष्टितमः सर्गः  

भर्तुः दशरथस्य प्रियार्थ शीघ्रानीतभरतकृतौर्ध्वदैहिकादिना दशरथस्य परलोकप्राप्तिहेतुत्वात्गो।  

अत्र श्लोकसंख्या विवदति। तिलकेऽपि अत्र कतकोक्तसङ्ख्यारीत्या षट् श्लोका त्रुटिताःऽ इत्युक्तम्।  

 ॥ २।६८।२२ ॥   

