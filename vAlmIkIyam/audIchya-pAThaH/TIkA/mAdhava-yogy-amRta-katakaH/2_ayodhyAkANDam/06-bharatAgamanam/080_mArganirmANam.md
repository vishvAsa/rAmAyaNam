+++
title = "०८० मार्गनिर्माणम्"
title_english = "080 Construction of a high way from Ayodhya to River Ganga"

+++
अशीतितमः सर्गः  

\[मार्गसंस्कारः\] ॥ २।८०।१ ॥   

अथ भूमिप्रदेशज्ञाः सूत्रकर्मविशारदाः।  

स्वकर्माभिरताः शूराः खनका यन्त्रकास्तथा  ॥  १  ॥   

अथ भरतनियुक्तशिल्प्यादिभिः मार्गशोधनम्। अथेत्यादि। भूमिप्रदेशं निम्नोन्नतादिप्रदेशं जानन्तीति भूमिप्रदेशज्ञाः । सूत्रकर्मणिनिर्जलस्थलेष्वगाधवापीकूपादिजलोद्धारसूत्रकर्मणि यन्त्रनिर्माणे समर्थास्तथासूत्रकर्मविशारदाः। स्वकर्माभिरताःअध्वपालनरूपस्वकर्माभिरताः। यन्त्रकाःमहाप्रवाहमहाकुल्यातरणाय काष्ठादिना उपरि यन्त्रप्रवर्तकाः,  ॥  १  ॥   

यद्वानानादेशविदःगो।  

 ॥ २।८०।१ ॥  ॥ २।८०।२ ॥   

कर्मान्तिकाः स्थपतयः पुरुषाः १पथिकोविदाः।  

तथा वर्धकयश्चैव मार्गिणो वृक्षतक्षकाः  ॥  २  ॥   

कर्मान्तिकाःभृतिजीवकर्मकाः। स्थपतयःरथादिप्रवृत्तिसन्नाहकाः। पथिप्रदर्शनकोविदाःपथिकोविदाः। वर्धकिनःतक्षकाः। मार्गिणःतत्तद्वनमार्गविशेषरक्षानियुक्ताः । वृक्षतक्षकाःवृक्षच्छेदकाः  ॥  २  ॥   

१यन्त्रकोविदाङ।  

स्थपतयःकारवःगो।  

मार्गिणःमार्गसमीकरणसमर्थाःगो।  

 ॥ २।८०।२ ॥  ॥ २।८०।३ ॥   

१कूपकाराः सुधाकाराः वंशकर्मकृतस्तथा।  

समर्था ये च २द्रष्टारः पुरतस्ते प्रतस्थिरे  ॥  ३  ॥   

सुधाकाराःवज्रलेपकाः। वंशकर्मकृतःवंसदलैः कटशूर्पपिटकादिकृतः । चर्मकृतःपल्ययनादिकृतः समर्थाःऋजुमार्गदर्शनसमर्थाः। द्रष्टारःपूर्वानुभूतमार्गाः  ॥  ३  ॥   

१सूपाकराःङ।  

२कर्तारःङ।  

कार्यान्तरेषु समर्थाःगो। अथ वासमर्थाःदक्षाः द्रष्टारःपर्यवेक्षकाः।  

 ॥ २।८०।३ ॥  ॥ २।८०।४ ॥   

स तु हर्षात् तमुद्देशं जनौघो विपुलः प्रयान्।  

अशोभत महावेगः समुद्र इव पर्वणि  ॥  ४  ॥   

स त्विति। एवं मार्गसन्नाहप्रवृत्तः जनो य इत्यर्थः। प्रयान्गच्छन्। पर्वणि सागरस्येव महावेगःमहावेगवान् ॥   

तमुद्देशंरामानयनोद्देशं प्रति प्रयान्गच्छन्प्रवर्तमान इति यावत्।  

 ॥ २।८०।४ ॥  ॥ २।८०।५ ॥   

ते स्ववारं समास्थाय वर्त्मकर्मणि कोविदाः।  

करणौर्विविधोपेतैः पुरस्तात् सम्प्रतस्थिरे  ॥  ५  ॥   

तेमार्गशोधकाः स्ववारं समास्थायस्वशोध्यमार्गदेशशोधने अन्योन्यपर्यायकरणं प्राप्य करणैःसाधनैः विविधोपेतैःनानाप्रकारोपेतैःखनित्रकुद्दालदात्रादिनानावान्तरभेदयुक्तैरित्यर्थः ॥   

स्ववारंस्वस्वसमूहं वारसङ्घातसञ्चयाःऽ इत्यमरःती। स्वस्ववाटिकां वा।  

 ॥ २।८०।५ ॥ २।८०।६ ॥   

लतावल्लीश्च गुल्मांश्च स्थाणूनश्मन एव च।  

१जवनं चक्रिरे मार्गं ळिन्दन्तो विविधान् द्रुमान्  ॥  ६  ॥   

लताःशाखालताः । स्थाणून् स्थाणुरस्त्री ध्रुवः शङ्कुःऽ । जवनम्जवगमनार्हं  ॥  ६  ॥   

वेगवाचि जवनशब्दस्यापि सत्वात् त्वरितं यथा तथा चक्रिरे इति क्रियाविशेषणं वा।  

१जनास्ते चक्रिरे, जनयाञ्चक्रिरेङ।  

 ॥ २।८०।६ ॥  ॥ २।८०।७ ॥   

अवृक्षेषु च देशेषु केचिद्वृक्षानरोपयन्।  

केचित् कुठारैष्टङ्कैश्च दात्रैश्छिन्दन् क्वचित् क्वचित्  ॥  ७  ॥   

ठङ्कःऽ पाषाणभेदनः । छिन्दन्अच्छिन्दन्निति यावत्  ॥  ७  ॥   

छायार्थमिति भावः।  

 ॥ २।८०।७ ॥  ॥ २।८०।८ ॥   

अपरे वीरणस्तम्बान् बलिनो बलवत्तराः।  

विधमन्ति स्म दुर्गाणि स्थलानि च ततस्ततः  ॥  ८  ॥   

स्याद्वीरणं वीरतरुःऽ । दुर्गाणि स्थलानीति। उन्नतप्रदेशानीति यावत्  ॥  ८  ॥   

बलिनःरूढमूलान् छेत्तुमशक्यान् वीरणस्तम्बान्वीरणतृणकाण्डान् विधमन्ति स्मअदहन्। दुर्गाणिगन्तुमशक्यानि निम्नोन्नतस्थलानि स्थलानिसमानि चक्रुरिति शेषःगो। यद्वावीरणस्तम्बान् अच्छिन्दन्इति पूर्वेणान्वयः। दुर्गाणि स्थलानि विधमन्ति स्मसुगमानि चक्रुरिति यावत्।  

 ॥ २।८०।८ ॥  ॥ २।८०।९,१० ॥   

अपरेऽपूरयन् कूपान् पांसुभिः १श्वभ्रमायतम्।  

निम्नभागांस्ततः केचित् समान् चक्रुः समन्ततः  ॥  ९  ॥   

बबन्धुर्बन्धनीयांश्च क्षोद्यान् सञ्चुक्षुदुस्तदा।  

बिभिदुर्भेदनीयांश्च तांस्तान् देशान्नरास्तदा  ॥  १०  ॥   

बन्धनीयान्सन्तरणाय बन्धनीयप्रदेशान्। क्षोद्यान्शर्कराभूयिष्ठप्रदेशान्। जलनिर्गमार्थं भेदनीयप्रदेशाः भेदनीयाः  ॥   

आयतंविपुलमपि श्वभ्रंगर्तं च अपूरयन्।  

१धूलिशर्करैःङ।  

मार्गसञ्चलद्वल्लर्यादीनां यासां नाशः नातीवापेक्षितः तादृश्यः मार्गानिरोधाय बबन्धुरिति वा। भेदनीयाःमार्गमध्यस्थबृहच्छिलादयो वा।  

 ॥ २।८०।९,१० ॥  ॥ २।८०।११ ॥   

अचिरेणैव कालेन परिवाहान् बहूदकान्।  

चक्रुर्बहुविधाकारान् सागरप्रतिमान् बहून्  ॥  ११  ॥   

परिवाहाःकुल्याः  ॥  ११  ॥   

 ॥ २।८०।११ ॥  ॥ २।८०।१२ ॥   

निर्जलेषु च देशेषु खानयामासुरुत्तमान्।  

उदपानान् बहुविधान् वेदिकापरिमण्डितान्  ॥  १२  ॥   

खानयामासुरिति। अखनन्निति यावत्। उदपानान्अधिकरणे ल्युट्, पुंस्येवान्धुः प्रहिः कूप उदपानं तु पुंसि वाऽ। बहुविधानिति। वापीकूपादिनानाप्रकारान्। वेदिकाभिः परितो मण्डिताःअलङ्कृताः उदपानविशेषणमिदम्  ॥  १२  ॥   

 ॥ २।८०।१२ ॥  ॥ २।८०।१३,१४ ॥   

ससुधाकुट्टिमतलः प्रपुष्पितमहीरुहः।  

मत्तोद्धुष्टद्विजगणः पताकाभिरलङ्कृतः  

चन्दनोदकसंसिक्तः नानाकुसुमभूषितः।  

बह्वशोभत सेनायाः पन्थाः १सुरपथोपमः  ॥  १४  ॥   

ससुधाकुट्टिमतलःतत्तन्निवासस्थलविशेषेषु ससुधातलः, सकुट्टिमतलश्च, कुट्टिमोऽस्त्री निबद्धा भूःऽ  ॥  १३१४  ॥   

श्लोकद्वयमेकान्वयम्।  

पूर्वं पुष्पितवृक्षाः उक्ताः, अत्र तु प्रकीर्णकुसुमानि विवक्षितानि।  

१स्वर्गपथोङ।  

 ॥ २।८०।१३,१४ ॥  ॥ २।८०।१५,१६ ॥   

आज्ञाप्याथ यथाऽऽज्ञप्तियुक्तास्तेऽधिकृता नराः।  

रमणीयेषु देशेषु बहुस्वादुफलेषु च  ॥  १५  ॥   

यो निवेशस्त्वभिप्रेतः भरतस्य महात्मनः।  

भूयस्तं १भूषयामासुः भूषाभि २र्भूषणोपमम्  ॥  १६  ॥   

यथाज्ञप्तियुक्ताःयथाऽऽज्ञपनं सम्पादितमार्गशोधनकृत्याः ते अधिकृता नराः निर्वृत्तमार्गशोधनमाज्ञाप्य भरतस्य मार्गवर्तिनं निवेशनं भूयो भूषयामासुः, निवेशः शिबिरं षण्डेऽ। भूषणोपमंमार्गालङ्कारसदृशं, निवेशविशेषणमिदम्  ॥  १५१६  ॥   

श्लोकद्वयमेकान्वयम्।  

यथाज्ञप्तियथामति आज्ञाप्यकर्तुं नियम्य।  

१शोभयामासुङ।  

भूषणोपमंभूषणभूतं, स्वतोऽलङ्कृतमिति यावत्गो।  

२स्त्रिदिवोपमम्ङ।  

 ॥ २।८०।१५,१६ ॥  ॥ २।८०।१७,१८ ॥   

नक्षत्रेषु प्रशस्तेषु मुहूर्तेषु च तद्विदः।  

निवेशान् स्थापयामासुः भरतस्य महात्मनः  ॥  १७  ॥   

बहुपांसुचयाश्चापि परिखापरिवारिताः।  

तत्रेन्द्र १नीलप्रतिमाः प्रतोलीवरशोभिताः  ॥  १८  ॥   

परिखा इति। भित्त्यर्थं खाताः पर्यन्तप्रदेशा इत्यर्थः। इन्द्रनीलनिर्मिताः प्रतिमाःचित्रप्रतिमाः येषु निवेशेषु ते तथा। रथ्या प्रतोलीऽ  ॥  १८  ॥   

तद्विदःवास्तुशास्त्रज्ञाःगो।  

श्लोकत्रयं एकं वाक्यम्। पांसुशब्देनात्र सूक्ष्मसिकता उच्यन्ते। इन्द्रकीलप्रतिमाःइन्द्रकीलपर्वतसदृशाःगो।  

१कीलङ।  

 ॥ २।८०।१७,१८ ॥  ॥ २।८०।१९ ॥   

प्रासादमालासंसक्ताः सौधप्राकारसंवृताः।  

पताकाशोभिताः सर्वे सुनिर्मितमहापथाः  ॥  १९  ॥   

संसक्ताःसंयुक्ताः। सौधोऽस्त्री राजसदनम्ऽ दलपेक्षितप्राकारेण संवृताः  ॥  १९  ॥   

सौधाःसुधाधवलिताःगो।  

 ॥ २।८०।१९ ॥  ॥ २।८०।२० ॥   

१वितर्दिभिरिवाकाशे विटङ्काग्रविमानकैः।  

समुच्छ्रितैर्निवेशास्ते बभुः शक्रपुरोपमाः  ॥  २०  ॥   

आकाशे वितर्दिभिरिवधिष्ण्यैरिव स्थितैः। विटङ्काग्राणि कपोतपालिकायां तु विटङ्कं पुंनपुंसकम्ऽ परितः अग्रदेशे विटङ्कवन्ति विमानानिसप्तभूमिकाः प्रासादास्तथा। उपलक्षिता इति शेषः  ॥  २०  ॥   

१विसर्पद्भिङ।  

 ॥ २।८०।२० ॥  ॥ २।८०।२१२३ ॥   

१क्वचिद्वर्षनिवेशार्थं मठा वेदविभूषिताः।  

क्वचिदापणपण्यानि पथि कृत्वाऽर्थराशयः।  

दर्शयांचक्रुरत्यर्थं जनाः केचित् पुरे तथा  ॥  २१  ॥   

जाह्नवीं तु समासाद्य विविधद्रुमकाननाम्।  

शीतलामलपानीयां २महामीनसमाकुलाम्  ॥  २२  ॥   

स चन्द्रतारागणमण्डितं यथा  

नभः क्षपायाममलं विराजते।  

नरेन्द्रमार्गः स तथा व्यराजत  

क्रमेण रम्यः शुभशिल्पिनिर्मितः  ॥  २३  ॥   

उच्यमानलक्षणां जाह्नवीमभिव्याप्य प्रवर्तितो नरेन्द्रमार्ग इति योजना। गोत्र(२३)मानः सर्गः  ॥  २३  ॥   

इति श्रीमद्रामायणामृतकतकटीकायामयोध्याकाण्डे अशीतितमः सर्गः  

१एतदादि अर्धत्रयं कुत्रचिन्नास्तिङ।  

समासाद्यअवधीकृत्य, तत्पर्यन्तमित्यर्थःनिवेशा बभूवुरिति पूर्वेणान्वयः, उत्तरेण वा। गङ्गाविशेषणैः ततः परं निवेशंकरणाशक्यत्वं द्योत्यतेगो।  

२महाजनङ।  

 ॥ २।८०।२१२३ ॥   

