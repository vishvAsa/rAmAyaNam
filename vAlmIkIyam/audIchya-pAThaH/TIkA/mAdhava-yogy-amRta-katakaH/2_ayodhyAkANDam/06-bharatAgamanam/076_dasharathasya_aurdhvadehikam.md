+++
title = "०७६ दशरथस्य और्ध्वदेहिकम्"
title_english = "076 Advice of Vasishta to Bharata"

+++
षट्सप्ततितमः सर्गः  

\[दशरथौर्ध्वदैहिकम्\] ॥ २।७६।१ ॥   

वसिष्ठस्य वचः श्रुत्वा भरतो १धरणीं गतः।  

प्रेतकार्याणि सर्वाणि कारयामास धर्मवित्  ॥  १  ॥   

वसिष्ठवचनात् पितुः प्रेतकार्ये भरतस्य प्रवृत्तिः। वसिष्ठस्येत्यादि। धरणीं गत इति। वसिष्ठं साष्टाङ्गं नमस्कृत्येत्यर्थः। गुरुनमस्कारश्च सर्वतः कर्मप्रवृत्त्यङ्गम्। धारणं गतः, धारणां गत इति वा पाठमचीक्लृपत्, यं कञ्चनार्थमवदच्च। अपि च तमेवं शोकऽ इति सर्गादिरिति ब्रूते। दुःखेन जगाम रात्रिःऽ इत्येव सर्गविच्छेदोचितदेशः। तथैव सर्वत्रानुभवात्  ॥  १  ॥   

धारणां गतःधैर्यं प्राप्तःगो। स्थितिं प्राप्तःती।  

१धारणांङ।  

उपलभ्यमानकोशेषु सर्वेषु जगाम रात्रिःऽ इत्यत्रैव सर्गविच्छेदो दृश्यते। पूर्वसर्गस्य ६५ श्लोकटिप्पणी द्रष्टव्या।  

 ॥ २।७६।१ ॥  ॥ २।७६।२,३ ॥   

१उद्धत तैलसंरोधात् स तु भूमौ निवेशितम्।  

आपीतवर्णवदनं प्रसुप्तमिव भूपतिम्  ॥  २  ॥   

संवेश्य शयने चाग्र्ये नानारत्नपरिष्कृते।  

ततो दशरथं पुत्रो विललाप सुदुःखितः  ॥  ३  ॥   

धर्मवित् स इत्यन्वयः। आपीतमिति। बहुदिवसतैलावस्थानोपाधिना आपीतवर्णकं वदनं यस्य स तथा। दशरथमिति। उद्दिश्येति शेषः  ॥  २३  ॥   

१उद्धृत्य तैलसंसेकात्ङ।  

तैलसंरोधात्तैलद्रोण्याःगो।  

प्रथमं भूमौ निवेशितं, ततः तैलमार्जनादिकं कृत्वा शयने संवेश्य।  

 ॥ २।७६।२,३ ॥  ॥ २।७६।४ ॥   

किं ते व्यवसितं? राजन् प्रोषिते मय्यनागते।  

विवास्य रामं धर्मज्ञं लक्ष्मणं च महाबलम्  ॥  ४  ॥   

किं व्यवसितंकिं मनीषितम्  ॥  ४  ॥   

 ॥ २।७६।४ ॥  ॥ २।७६।५,६ ॥   

क्व यास्यसि? महाराज हित्वेमं दुःखितं जनम्।  

हीनं पुरुषसिंहेन रामेणाक्लिष्टकर्मणा  ॥  ५  ॥   

योगक्षेमं तु ते, राजन् कोऽस्मिन् कल्पयिता पुरे?  

त्वयि प्रयाते स्वः, तात रामे च वनमाश्रिते  ॥  ६  ॥   

ते पुरेअयोध्यायाम्  ॥  ६  ॥   

 ॥ २।७६।५,६ ॥  ॥ २।७६।७९ ॥   

विधवा पृथिवी, राजन् त्वया हीना न राजते।  

हीनचन्द्रेव रजनी नगरी प्रतिभाति मा  ॥  ७  ॥   

एवं विलपमानं तं भरतं दीनमानसम्।  

अब्रवीद्वचनं भूयः वसिष्ठस्तु महामुनिः  ॥  ८  ॥   

प्रेतकार्याणि यान्यस्य कर्तव्यानि १विशांपतेः।  

तान्यव्यग्रं, महाबाहो क्रियन्तामविचारितम्  ॥  ९  ॥   

अव्यग्रंपरित्यक्तदुःखपारवश्यं यथा तथा। अविचारितंदुःखहेतुतः प्राचीनपितृवैभवादिस्मरणरहितं यथा तथा  ॥  ९  ॥   

१विशांपतेङ।  

 ॥ २।७६।७९ ॥  ॥ २।७६।१० ॥   

तथेति भरतो वाक्यं वसिष्ठस्याभिपूज्य तत्।  

ऋत्विक्पुरोहिताचार्यान् त्वरयामास सर्वशः  ॥  १०  ॥   

ऋत्विजःयज्ञकर्मणि वृताः। पुरोहितःसर्वहितप्रवर्तकः, तथा ह्याहुःत्रय्यां च धर्मकृत्ये च शान्तिकर्मणि पौष्टिके। अध्वरे यश्च कुशलः स स्यात् राजपुरोहितःऽ इति। उपनीय वेदाध्यापका आचार्याः उपनीय वदेद्वेदमाचार्यः स उदाहृतःऽ  ॥  १०  ॥   

ऋत्विजःयज्ञकर्मणि वृताः, पुरोहिताःपुरोहितपरत्वेन शान्तिकपौष्टिकादिक्रियाप्रवर्तकाः, आचार्याःवसिष्ठवामदेवादयःगो।  

 ॥ २।७६।१० ॥  ॥ २।७६।११ ॥   

ये त्वग्नयो नरेन्द्रस्य चाग्न्यगारात् बहिष्कृताः।  

ऋत्विग्भिर्याजकैश्चैव १ते ह्रियन्त यथाविधि  ॥  १  ॥   

अग्न्यगारात् बहिष्कृता इति। अन्तश्शावत्वात् बहिःप्रदेशे प्रतिष्ठापिताः सन्तः ये, याजकैःउपदेष्टृभिः ऋत्विग्भिश्च यथाविधि ह्रियन्ते स्म  ॥  ११  ॥   

१तेऽहूयन्तङ।झ।  

 ॥ २।७६।११ ॥  ॥ २।७६।१२,१३ ॥   

शिबिकायामथारोप्य राजानं गतचेतनम्।  

बाष्पकण्ठा विमनसः तमूहुः परिचारकाः  ॥  १२  ॥   

हिरण्यं च सुवर्णं च वासांसि विविधानि च।  

प्रकिरन्तो जना मार्गं नृपतेरग्रतो ययुः  ॥  १३  ॥   

हिरण्यंरजतं, तत्कृतपुष्पमिति यावत्। तथा सुवर्णमित्यपि  ॥   

 ॥ २।७६।१२,१३ ॥  ॥ २।७६।१४ ॥   

चन्दनागरुनिर्यासान् सरलं पद्मकं तथा।  

देवदारूणि चाहृत्य १क्षेपयन्ति तथा परे  ॥  १४  ॥   

निर्यासःगुग्गुल्यादि, तज्जधूम इति यावत्। धूमःदेवदारुभेदः, चन्दनादिवत् धूपाङ्गः। पद्मकमपि धूपाङ्गं काष्ठविशेषः। देवदारुःप्रसिद्धः। क्षेपयन्तीति। धूपार्थमग्नाविति शेषः  ॥  १४  ॥   

सरलंधूपसरलंगो। अत्र व्याख्यादृष्ट्या धूमं पद्मकमिव चऽ इत्येवंरीत्या पाठः स्यादिति भाति।  

चन्दानादीनि गन्धान्तानि चिताकाष्ठद्रव्याणीत्येव तु युक्तम्। तदा क्षेपयन्तिदहनार्थं चितामकुर्वन्नित्यर्थःगो।  

१चितां चक्रुस्तथा परेङ।झ।  

 ॥ २।७६।१४ ॥  ॥ २।७६।१५,१६ ॥   

गन्धानुच्चावचांश्चान्यान्, तत्र गत्वाऽथ भूमिपम्।  

ततः संवेशयामासुः चितामध्ये तमृत्विजः  ॥  १५  ॥   

तथा हुताशनं १दत्त्वा जेपुस्तस्य २तदृत्विजः।  

जगुश्च ते यथाशास्त्रं तत्र सामानि सामगाः  ॥  १६  ॥   

जेपुरिति। पैतृमेधिकमन्त्रविशेषानिति शेषः। तस्येति। परमगत्यर्थमिति शेषः। तदृत्विज इति। तद्यज्ञप्रवर्तका इत्यर्थः  ॥  १६  ॥   

गन्धानुच्चावचांश्चान्यान् क्षेपयन्तीत्यन्वयः।  

तत्र गत्वाचितास्थलं गत्वा।  

हुताशनं दत्त्वाभरतेन दापयित्वागो।  

१हुत्वाङ।  

तमिति हुताशनविशेषणम्गो।  

२तमृत्विजःङ।  

 ॥ २।७६।१५,१६ ॥  ॥ २।७६।१७ ॥   

शिबिकाभिश्च यानैश्च यथार्हं तस्य योषितः।  

नगरान्निर्ययुस्तत्र वृद्धैः परिवृतास्तदा  ॥  १७  ॥   

यानैःआन्दोलिकाद्यैः  ॥  १७  ॥   

 ॥ २।७६।१७ ॥  ॥ २।७६।१८ ॥   

प्रसव्यं चापि तं चक्रुः ऋत्विजो ऽग्निचितं नृपम्।  

स्त्रियश्च शोकसन्तप्ताः कौसल्याप्रमुखास्तदा  ॥  १८  ॥   

प्रसव्यंप्रदक्षिणम्। अग्निचितंअग्निं चितवन्तम्। अग्नौ चेःऽ इति भूते क्विप्, अश्वमेधान्तमहायज्ञकर्तारमिति यावत्  ॥  १८  ॥   

अग्निचितंअग्निना व्याप्तमिति वा।  

 ॥ २।७६।१८ ॥  ॥ २।७६।१९२१ ॥   

क्रौञ्चीनामिव नारीणां निनादस्तत्र शुश्रुवे।  

आर्तानां करुणं काले क्रोशन्तीनां सहस्रशः  ॥  १९  ॥   

ततो रुदन्त्यो विवशाः विलप्य च पुनः पुनः।  

यानेभ्यः सरयूतीरं अवतेरु १र्वराङ्गनाः  ॥  २०  ॥   

कृत्वोदकं ते भरतेन सार्धं  

नृपाङ्गना मन्त्रिपुरोहिताश्च।  

पुरं प्रविश्याश्रुपरीतनेत्राः  

भूमौ दशाहं १व्यनयन्त दुःखम्  ॥  २१  ॥   

इत्यार्षे श्रीमद्रामायणे वाल्मीकीये अयोध्याकाण्डे षट्सप्ततितमः सर्गः  

भूमौभूशयनाद्युपलक्षितब्रह्मचर्येण। दशाहंऽ इत्यत्यन्तसंयोगे द्वितीया, तावत्कालक्षपणीयमाशौचमित्यर्थः। ननु द्वादशाहेन भूपालः क्षत्त्रियः षोडशेऽहनिऽ इति स्मृतेः कथं दशाहेनाशौचात्ययः? सत्यम् क्षत्त्रियस्तु दशाहेन स्वकर्मनिरतः शुचिःऽ इति पराशरस्मृत्युक्तविशेषस्य स्वकर्मनिरतत्वस्य सत्वात् राजर्षेस्तस्य दशाहमात्रतो निवृत्तिराशौचस्य। कर(२१)मानः सर्गः  ॥  २१  ॥   

इति श्रीमद्रामायणामृतकतकटीकायां अयोध्याकाण्डे षट्सप्ततितमः सर्गः  

पितृवनात् यानमारुह्य सरयूतीरमागताः यानेभ्यः अवतेरुः ॥   

१र्नृपाङ्गनाःङ।  

अत्र स्त्रीणां प्रेतप्रदक्षिणं उदकदानं च सूत्रान्तरोक्तं ज्ञेयम्गो।  

२व्यचरन्तङ।  

 ॥ २।७६।१९२१ ॥   

