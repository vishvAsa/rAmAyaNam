+++
title = "०७२ भरतविलापः"
title_english = "072 Kaikeyi informs Bharata about the death of Dasaratha"

+++
द्विसप्ततितमः सर्गः  

\[कैकेयीदर्शनम्\] ॥ २।७२।१ ॥   

अपश्यंस्तु ततस्तत्र पितरं पितुरालये।  

जगाम भरतो द्रष्टुं मातरं मातुरालये  ॥  १  ॥   

अथ राजगृहप्रविष्टेन भरतेन मातृमुखात् सर्ववृत्तान्तश्रवणम्। अपश्यन्नित्यादि  ॥  १  ॥   

 ॥ २।७२।१ ॥  ॥ २।७१।२,३ ॥   

अनुप्राप्तं तु तं दृष्ट्वा कैकेयी प्रोषितं सुतम्।  

उत्पपात तदा हृष्टा त्यक्त्वा सौवर्णमासनम्  ॥  २  ॥   

स प्रविश्यैव धर्मात्मा स्वगृहं श्रीविवर्जितम्।  

भरतः प्रतिजग्राह जनन्याश्चरणौ शुभौ  ॥  ३  ॥   

स्वगृहमिति। मातृगृहमिति यावत्  ॥  ३  ॥   

मातरं मातुरालयेऽ इत्यनुपदमेवोक्तत्वात्। भरतस्य तत्रैव संवर्धितत्वात् स्वगृहमित्युक्तम्।  

 ॥ २।७२।२,३ ॥  ॥ २।७२।४,५  

सा तं मूर्धन्युपाघ्राय परिष्वज्य यशस्विनम्।  

अङ्के भरतमारोप्य प्रष्टुं समुपचक्रमे  ॥  ४  ॥   

अद्य ते कतिचिद्रात्र्यः च्युतस्यार्यकवेश्मनः।  

अपि नाध्वश्रमः शीघ्रं रथेनापततस्तव  ॥  ५  ॥   

आर्यकवेश्मनःमातामहवेश्मनः प्राप्तस्वगृहस्य ते, याः कतिचित् रात्र्यस्तु च्युताःगताः मार्गे, तामेव वक्तुमर्हसीत्यग्रेण सम्बन्धः। अथ रथेन शीघ्रमापततो योऽपि वाऽध्वश्रमः, तं मे ब्रूहि  ॥   

 ॥ २।७२।४,५ ॥  ॥ २।७२।६ ॥   

आर्यकस्ते सुकुशली युधाजिन्मातुलस्तव?  

प्रवासाच्च सुखं, पुत्र सर्वं मे वक्तुमर्हसि  ॥  ६  ॥   

आर्यकःमातामहः कुशली वा? न वा? तथा तव मातुलो युधाजिच्च कुशली? न वा? तथा इतः प्रवासादारभ्य मातुलगृहे सुखमस्ति? न वा? इत्येतत्सर्वं वक्तुमर्हसि  ॥  ६  ॥   

 ॥ २।७२।६ ॥  ॥ २।७२।७९ ॥   

एवं पृष्टस्तु कैकेय्या प्रियं पार्थिवनन्दनः।  

१आचष्ट भरतस्सर्वं मात्रे राजीवलोचनः  ॥  ७  ॥   

अद्य मे सप्तमी रात्रिः च्युतस्यार्यकवेश्मनः।  

अम्बायाः कुशली तातः युधाजिन्मातुलश्च मे  ॥  ८  ॥   

यन्मे धनं च रत्नं च ददौ राजा परन्तपः।  

परिश्रान्तं पथ्यभवत् ततोऽहं पूर्वमागतः  ॥  ९  ॥   

धनंप्रागुक्ताश्वादिरूपम्। राजामातामहो मातुलश्च। तत्सर्वं पथि परिश्रान्तमभवत्। अतस्तत्सर्वं शनैरागमनाय नियुज्याहं पूर्वमागतः  ॥  ९  ॥   

१आचष्टेङ।  

अद्य रात्रिःअस्मादह्नः पूर्वरात्रिः सप्तमी अतः सप्तरात्रोषितः पथिऽ इत्यनेन न विरोधःगो। वरतुतरतुलोकरीत्याअद्य सप्तमी रात्रिः अतीतेत्येवार्थः। अरुणोदयेऽ (७११६) इति प्रातरेव नगरप्रवेशस्योक्तत्वात्।  

परिश्रान्तंपरिश्रान्तवाहनम्गो।  

 ॥ २।७२।७९ ॥  ॥ २।७२।१०,११ ॥   

राजवाक्यहरैर्दूतैः त्वर्यमाणोऽहमागतः।  

यदहं प्रष्टुमिच्छामि तदम्बा १वक्तुमर्हति  ॥  १०  ॥   

शून्योऽयं शयनीयस्ते पर्यङ्को हेमभूषितः।  

न चायमिक्ष्वाकुजनः प्रहृष्टः प्रतिभाति मा  ॥  ११  ॥   

शून्य इति। पितृशून्य इति यावत्  ॥  ११  ॥   

१वक्तुमर्हसिङ।  

 ॥ २।७२।१०,११ ॥  ॥ २।७२।१२ ॥   

राजा भवति भूयिष्ठं इहाम्बाया निवेशने।  

तमहं नाद्य पश्यामि द्रष्टुमिच्छन्निहागतः  ॥  १२  ॥   

द्रष्टुमिच्छन्निहागत इति, प्रायेणेह तस्यावस्थानात्  ॥  १२  ॥   

दशरथस्य बहुपत्नीत्वात्, शून्योऽयं शयनीयःऽ इति प्रश्नः कथमिति शङ्कायामाहराजेति।  

 ॥ २।७२।१२ ॥  ॥ २।७२।१३,१४ ॥   

पितुर्ग्रहीष्ये चरणौ तं ममाख्याहि पृच्छतः।  

आहो स्वित्, अम्ब ज्येष्ठायाः कौसल्याया निवेशने  ॥   

तं प्रत्युवाच कैकेयी प्रियवद्घोरमप्रियम्।  

अजानन्तं प्रजानन्ती राज्यलोभेन मोहिता  ॥  १४  ॥   

अजानन्तमिति। राजवृत्तान्तमिति शेषः। प्रियवत्प्रजानन्तीति योजना। तत्र हेतुःराज्यलोभेन मोहितेति ॥ १४ ॥   

 ॥ २।७२।१३,१४ ॥  ॥ २।७२।१५१८ ॥   

या गतिः सर्वभूतानां तां गतिं ते पिता गतः।  

राजा महात्मा तेजस्वी यायजूकः १सताङ्गतिः  ॥  १५  ॥   

तच्छ्रुत्वा भरतो वाक्यं धर्माभिजनवान् शुचिः।  

पपात सहसा भूमौ पितृशोकबलार्दितः  ॥  १६  ॥   

हा हतोऽस्मीति २कृपणां दीनां वाचमुदीरयन्।  

निपपात महाबाहुः बाहू विक्षिप्य वीर्यवान्  ॥  १७  ॥   

ततः शोकेन ३संवीतः पितुर्मरणदुःखितः।  

विललाप महातेजाः भ्रान्ताकुलितचेतनः  ॥  १८  ॥   

शोकेन संवीतःआवृतचित्तः। भ्रान्ताअनवस्थिता आकुलिताखिन्ना चेतना यस्य स तथा  ॥  १८  ॥   

अतिबाला कैकेयी स्वस्य वैधव्यं सदा प्रतीक्षितवती यतः, यतश्च स्वपुत्रराज्याभिषेकवविनपूर्वकमेव दशरथं परिणीतवती, अतः दशरथमरणं तस्या न तावद्दुस्सहमासीत्। अतः तद्वृत्तान्तं साधारणदृष्ट्या वदति।  

सताङ्गतिरिति बहुव्रीहिः।  

१सतां पतिःङ।  

२कृपणंङ।  

३संविग्नःङ।  

 ॥ २।७२।१५१८ ॥  ॥ २।७२।१९,२० ॥   

एतत्सुरुचिरं भाति पितुर्मे शयनं पुरा।  

शशिनेवामलं रात्रौ गगनं तोयदत्यये  ॥  १९  ॥   

तदिदं न विभात्यद्य विहीनं तेन धीमता।  

व्योमेव शशिना हीनं १अप्शुष्कमिव सागरम्  ॥  २०  ॥   

विललापेत्युक्तं तदेव प्रदर्श्यतेएतदित्यादि। पुरा भाति स्म, तदितमिति योजना। अप्शुष्कंआपः शुष्का यस्मिन् कालेऽग्न्यादिना तत्तथा। सागरमिति। सागरस्वरूपमित्यर्थः  ॥  २०  ॥   

१उच्छुष्कङ।  

 ॥ २।७२।१९,२० ॥  ॥ २।७२।२१ ॥   

१बाष्पमुत्सृज्य कण्ठेन २स्वार्तः पारमपीडितः।  

प्रच्छाद्य वदनं श्रीमत् वस्त्रेण जयतांवरः  ॥  २१  ॥   

बाष्पःदुःखोष्मा। श्रीमत् वदनमाच्छाद्यभूमौ पतित्वा विललापेति शेषः, अनुकर्षो वा  ॥ २१ ॥   

१भरतो बाष्पमुत्सृज्यङ।  

स्वार्तःसुतरामार्तः, अभवदिति शेषःगो। कण्ठेनकण्टस्वरेण बाष्पमुत्सृजन् मुखं प्रच्छाद्य मुक्तकण्ठंविललापेत्याकर्षः।  

२स्वात्मना परिपीडितःङ।  

 ॥ २।७२।२१ ॥  ॥ २।७२।२२ ॥   

तमार्तं देवसङ्काशं समीक्ष्य पतितं भुवि।  

निकृत्तमिव सालस्य स्कन्धं परशुना वने  ॥  २२  ॥   

सालःवृक्षः, तद्विशेषो वा  ॥  २२  ॥   

 ॥ २।७२।२२ ॥  ॥ २।७२।२३,२४ ॥   

मत्तमातङ्गसङ्काशं चन्द्रार्कसदृशं सुतम्।  

उत्थापयित्वा शोकार्तं वचनं चेदमब्रवीत्  ॥  २३  ॥   

उत्तिष्ठोत्तिष्ठ किं शेषे, १राजन् अत्र महायशः  

त्वद्विधा न हि शोचन्ति सन्तः सदसि सम्मताः  ॥  २४  ॥   

सदसि सम्मताःसभ्या इति यावत्  ॥  २४  ॥   

१राजपुत्रङ।  

अत्रभूमौ।  

 ॥ २।७२।२३,२४ ॥  ॥ २।७२।२५ ॥   

दानयज्ञाधिकारा हि शीलश्रुति १मनोऽनुगा।  

बुद्धिस्ते, बुद्धिसम्पन्न प्रभेवाकस्य २मन्दिरे  ॥  २५  ॥   

दानयज्ञाधिकारेत्यत्र हेतुःशीलेत्यादि। शीलंसद्वृत्तं, श्रुतिःश्रुतंविद्या, तदुभयपरिशीलनविषयकं यन्मनः, तदनुगा तथा। बुद्धिःअद्यवसायात्मिका। अर्कस्य मन्दिरेसूर्यलोकवर्तिसूर्यगृहे। एवमादौ विपरीतपाठं परः कल्पयति मन्दरेऽ इत्यादिरूपम्। व्याख्याति चासङ्गतमेव च। किं कुर्मः?  ॥  २५  ॥   

दानयज्ञादौ अधिक्रियतेऽनयेति दानयज्ञाधिकारागो। दानयज्ञाद्यर्थमेव भगवता दत्तेति यावत्।  

१वचोऽनुगा, तपोऽनुगाङ।च।  

सूर्यप्रभा यथा स्वस्थाने निश्चला भवति तथा ते बुद्धिः निश्चला भातीत्यर्थः। मन्दर इति पाठे (ती।) अत्युन्नतमन्दरपर्वते अर्कप्रभायाः पर्वतान्तरापेक्षया चिरकालावस्थानात्गो।  

२मन्दरे, मण्डलेङ।  

महेश्वरतीर्थः। व्याख्या च गोविन्दराजानूदितैव।  

 ॥ २।७२।२५ ॥  ॥ २।७२।२६२८ ॥   

स रुदित्वा चिरं कालं भूमौ विपरिवृत्त्य च।  

जननीं प्रत्युवाचेदं शोकैर्बहुभिरावृतः  ॥  २६  ॥   

अभिषेक्ष्यति रामं नु १राजा यज्ञं नु यक्ष्यते।  

इत्यहं कृतसङ्कल्पः हृष्टो यात्रा २मयासिषम्  ॥  २७  ॥   

तदिदं ह्यन्यथाभूतं व्यवदीर्णं मनो मम।  

पितरं यो न पश्यामि नित्यं प्रियहिते रतम्  ॥  २८  ॥   

अन्यथाभूतमिति। चिन्तितं शुभं विपरीतमभूदित्यर्थः  ॥   

१रामो यज्ञेन यक्ष्यतेङ।  

यज्ञं यक्ष्यते, यात्रामयासिषमित्यादिकार्यं करोतीतिवत् व्यपदेशः।  

२मयाचिषम्ङ।  

 ॥ २।७२।२६२८ ॥  ॥ २।७२।२९ ॥   

अम्ब केनात्यगाद्राजा व्याधिना मय्यनागते।  

धन्या रामादयः सर्वे यैः पिता संस्कृतः स्वयम्  ॥  २९  ॥   

अथ रामेण राज्ञ और्ध्वदैहिकं कृतमिति मन्वान आह--घन्या इत्यादि  ॥  २९  ॥   

मदागमनाभ्यन्तर एव कीदृशेन तीव्रेण व्याधिनाऽत्यगात्। दशरथस्य व्याधिग्रस्त वादेव स्वयमाहूत इति भावयन् एवं पृच्छतीति भाति।  

 ॥ २।७२।२९ ॥  ॥ २।७२।३० ॥   

न नूनं मां महाराजः प्राप्तं जानाति कीर्तिमान्।  

उपजिघ्रेद्धि मां मूर्ध्नि तातः सन्नम्य सत्वरम्  ॥  ३०  ॥   

प्राप्तमिति। देशान्तरात्, वृत्तत्वादिति च शेषः। सन्नम्येति। मूर्धानमिति शेषः  ॥  ३०  ॥   

भरतापेक्षया पितुर्दशरथस्य औन्नत्यौचित्यात् स्वयं आनम्येति वाऽर्थः।  

 ॥ २।७२।३० ॥  ॥ २।७२।३१,३२ ॥   

क्व स पाणिः सुशस्पर्शः तातस्याक्लिष्टकर्मणः।  

येन मां रजसा ध्वस्तं अभीक्ष्णं परिमार्जति  ॥  ३१  ॥   

यो मे १भ्राता पिता बन्धुः यस्य दासोऽस्मि धीमतः।  

तस्य मां शीघ्रमाख्याहि रामस्याक्लिष्टकर्मणः  ॥  ३२  ॥   

मामाख्याहीति। आगतमिति शेषः  ॥  ३२  ॥   

१त्राताङ।  

 ॥ २।७२।३१,३२ ॥  ॥ २।७२।३३,३४ ॥   

पिता हि भवति १ज्येष्ठो धर्ममार्यस्य जानतः।  

तस्य पादौ गृहीष्यामि स हीदानीं गतिर्मम  ॥  ३३  ॥   

धर्मविद्धर्मनित्यश्च सत्यसन्धौ दृढव्रतः।  

२आर्ये किमब्रवीद्राजा पिता मे सत्यविक्रमः३  ॥  ३४  ॥   

आर्ये इति सम्बुद्धिः  ॥  ३४  ॥   

१श्रेष्ठःङ।  

आर्यस्य धर्मं जानतः, यद्वा, धर्मं जानतः आर्यस्य।  

२आर्यःङ।  

३एतदनन्तरंगुरुरेकः प्रजानां तु पिता मे सत्यविक्रमःइत्यधिकंङ।  

 ॥ २।७२।३३,३४ ॥  ॥ २।७२।३५ ॥   

पश्चिमं साधु सन्देशमिच्छामि श्रोतु मात्मनः।  

इति पृष्टा यथातत्त्वं कैकेयी वाक्यमब्रवीत्  ॥  ३५  ॥   

पश्चिमं सन्देशमिति। चरमकालीनमिति यावत्  ॥  ३५  ॥   

आत्मनःमह्यमिति यावत्।  

 ॥ २।७२।३५ ॥  ॥ २।७२।३६ ॥   

रामेति राजा विलपन्, हा सीते लक्ष्मणेति च।  

स महात्मा परं लोकं गतो १गतिमतां वरः  ॥  ३६  ॥   

इति विलपन् गत इति। न कं प्रति किञ्चिदपि साधुसन्देशमवोचदित्यर्थः  ॥  ३६  ॥   

एवं पृष्टवन्तं भरतं प्रति, त्वां राजा न स्मृतवान्, किं तु राममेव स्मरन् स्वर्गमगात्ऽ इति पितृविषयस्नेहनिवर्तनाभिप्रायेणाहरामेत्यादिनागो। मह्यं राज्ञः सन्देशं श्रोतुमिच्छामिऽ इति खलु भरतः पप्रच्छ। अतश्च दशरथस्य त्वत्स्मरणमेव कुतःइत्युपालम्भगर्भेयमुक्तिरिति भावः। किञ्च पूर्वं ऽशीघ्रमाख्याहि रामस्यऽ इति भरतोक्तयात्वद्दायादः स तु गत एवेति सूचनार्थं चेयमुक्तिः। अत एव ऽप्रियशङ्कया ऽ(४१)इति वक्ष्यते।  

१मतिमतांङ।  

 ॥ २।७२।३६ ॥  ॥ २।७२।३७ ॥   

१इमां तु पश्चिमां वाचं व्याजहार पिता तव।  

कालधर्मपरिक्षिप्तः पाशैरिव महागजः  ॥  ३७  ॥   

इमां तु पश्चिमां वाचमिति। प्रागुक्तविलापरूपामित्यर्थः  ॥  ३७  ॥   

इमामित्यादिश्लोकद्वयमेकान्वयम्गो।  

१इतीमांङ।  

 ॥ २।७२।३७ ॥  ॥ २।७२।३८ ॥   

सिद्धार्थास्ते नरा रामं आगतं सीतया सह।  

लक्ष्मणं च महाबाहुं द्रक्ष्यन्ति पुनरागतम्  ॥  ३८  ॥   

अन्यदपि किञ्चित् विलापवचनं चरमकाले? इत्यत्राहसिद्धार्था इत्यादि  ॥  ३८  ॥   

 ॥ २।७२।३८ ॥  ॥ २।७२।३९,४० ॥   

तच्छ्रुत्वा विषसादैव द्वितीयाप्रियशंसनात्।  

विषण्णवदनो भूत्वा भूयः पप्रच्छ मातरम्  ॥  ३९  ॥   

क्व चेदानीं स धर्मात्मा कौसल्यानन्दवर्धनः।  

लक्ष्मणेन सह भ्रात्रा सीतया च १समं गतः  ॥  ४०  ॥   

क्व चेदानीं गत इति योजना  ॥  ४०  ॥   

यद्यप्यद्य भरतेन रामप्रव्राजनं नावगतम्। अत एव क्व गतःऽ इति प्रक्ष्यति। अथापि रामानुपस्थितिरूपं, तत्रापि दक्ष्यन्ति पुनरागतम्ऽ इत्यादिवचनात् चिरप्रोषितत्वप्रतीत्या अप्रियत्वं विवक्षितम्।  

१समागतःच।  

 ॥ २।७२।३९,४० ॥  ॥ २।७२।४१४३ ॥   

तथा पृष्टा यथातत्त्वं आख्यातुमुपचक्रमे।  

माताऽस्य युगपद्वाक्यं विप्रियं प्रियशङ्कया  ॥  ४१  ॥   

स हि राजसुतः, पुत्र चीरवासा महावनम्।  

दण्डकान् सह वैदेह्या लक्ष्मणानुचरो गतः  ॥  ४२  ॥   

तच्छ्रुत्वा भरतस्त्रस्तो भ्रातुश्चारित्रशङ्कया।  

स्वस्य वंशस्य माहात्म्यात् प्रष्टुं समुपचक्रमे  ॥  ४३  ॥   

त्रस्त इति। रामस्य पितृविवासनसाधनं किमन्याय्यमभूदिति भीतवान्  ॥  ४३  ॥   

युगपत्राजमरणकथनसमकालमेवगो। ती। ति। वस्तुतःवक्ष्यमाणस्य विषयस्यातिदारुणत्वेन कथनकाले सङ्कोचादिना वाच एवाप्रवृत्त्या विलम्ब्य विलम्ब्योच्चारणीयाक्षरत्वस्य न्याय्यत्वे हठात् सर्वमेकदैव विनैव सङ्कोचं निरोधं च उक्तवतीत्यर्थः  ॥   

अधर्मिष्ठपुत्रस्यापि त्यागः असमञ्जवृत्तान्तादाववगतः। अतः चीरवासा इत्यादिकथनात् त्रस्तोऽभूत्। अत एव प्रक्ष्यति कस्मात्ऽ (४५) इत्यादि ॥   

 ॥ २।७२।४१४३ ॥  ॥ २।७२।४४,४५ ॥   

कच्चिन्न ब्राह्मणधनं हृतं रामेण कस्यचित्।  

कच्चिन्नाढ्यो दरिद्रो वा तेनापापो विहिंसितः  ॥  ४४  ॥   

कच्चिन्न परदारान् वा राजपुत्रोऽभिमन्यते।  

कस्मात्स दण्डकारण्ये १भ्रूणहेव विवासितः  ॥  ४५  ॥   

तदेव कारणं पृच्छतिकच्चिदित्यादि। अपापःनिरपराधः  ॥   

रामे तादृशपापप्रसक्तेरप्यभावं जानता भरतेन प्रसक्तिपुरस्सरनिषेधगर्भमिदं वचनं कथं घटत इति चेत्कच्चित्पदं यदि किम्पदसमानार्थकं, तदाऽयं आक्षेपः। कच्चिदिति इष्टप्रश्नार्थकम्। अत एव रामे तादृशदोषाणामनिष्टत्वसूचनाय नञा सह प्रश्नः। पुनरपि कस्मात् भ्रूणहेव विवासितःऽ इति प्रश्नोऽप्यत एव। अत्र कस्यचित् ब्राह्मणस्य धनमित्यन्वयः।  

१भ्राता रामोङ।  

 ॥ २।७२।४४,४५ ॥  ॥ २।७२।४६ ॥   

अथास्य चपला माता तत्स्वकर्म यथातथम्।  

तेनैव स्त्रीस्वभावेन व्याहर्तुमुपचक्रमे  ॥  ४६  ॥   

तेनैव स्त्रीस्वभावेनेति। धर्माधर्महिताहितोचितानुचितविवेकशून्यतालक्षणेनेत्यर्थः  ॥  ४६  ॥   

स्वकर्मेति पूर्वार्धे उक्तत्वात्, येन स्त्रीस्वभावेन तत् कर्म चक्रे, तेनैव व्याहर्तुमप्युपक्रमे इत्यर्थः।  

 ॥ २।७२।४६ ॥  ॥ २।७२।४७५० ॥   

एवमुक्ता तु कैकेयी भरतेन महात्मना।  

उवाच वचनं हृष्टा १मूढा पण्डितमानिनी  ॥  ४७  ॥   

न ब्राह्मणधनं किञ्चित् हृतं रामेण कस्यचित्।  

कश्चिन्नाढ्यो दरिद्रो वा तेनापापो विहिंसितः  ॥  ४८  ॥   

न रामः परदारांश्च चक्षुर्भ्यामपि पश्यति।  

मया तु, पुत्र श्रुत्वैव रामस्येहाभिषेचनम्  ॥  ४९  ॥   

याचितस्ते पिता राज्यं रामस्य च विवासनम्  ॥  ५०  ॥   

इहेति। राज्य इत्यर्थः  ॥  ५०  ॥   

अयं श्लोकः पूर्वानुवादार्थःगो।  

१वृथाङ।  

तेऽ इतिते राज्यं, ते पिता याचित इत्युभयत्राप्यन्वेति।  

 ॥ २।७२।४७५० ॥  ॥ २।७२।५१ ॥   

स स्ववृत्तिं समास्थाय पिता ते तत्तथाऽकरोत्।  

रामश्च सहसौमित्रिः १प्रेषितः सीतया सह  ॥  ५१  ॥   

स्ववृत्तिंस्वसत्यस्थितिलक्षणांवृत्तिम्। तथाऽकरोदिति। तुभ्यं राज्यं दत्तवानित्यर्थः  ॥  ५१  ॥   

 ॥ २।७२।५१ ॥  ॥ २।७२।५२ ॥   

तमपश्यन् प्रियं पुत्रं महीपालो महायशाः।  

पुत्रशोकपरिद्यूनः पञ्चत्वमुपपेदिवान्  ॥  ५२  ॥   

परिद्यूनःक्षीणः, बहुश उक्तप्रक्रियः  ॥  ५२  ॥   

 ॥ २।७२।५२ ॥  ॥ २।७२।५३५५ ॥   

त्वया त्विदानीं, धर्मज्ञ राजत्वमवलम्ब्यताम्।  

त्वत्कृते हि मया सर्वं इदमेवंविधं कृतम्  ॥  ५३  ॥   

मा शोकं, मा च सन्तापं, धैर्यमाश्रय, पुत्रक  

त्वदधीना हि नगरी राज्यं चैतदनामयम्  ॥  ५४  ॥   

तत्, पुत्र शीघ्रं विधिना विधिज्ञैः  

वसिष्ठमुख्यैः, सहितो १द्विजेन्द्रैः।  

२सङ्काल्य राजानमदीनसत्त्वं  

आत्मानमुर्व्यामभिषेचयस्व  ॥  ५५  ॥   

इत्यार्षे श्रीमद्रामायणे वाल्मीकीये अयोध्याकाण्डे द्विसप्ततितमः सर्गः  

सङ्काल्येति। प्रेतनिर्हारं कृत्वेत्यर्थः। शम(५५)मानः सर्गः ॥   

इति श्रीमद्रामायणामृतकतकटीकायां अयोध्याकाण्डे द्विसप्ततितमः सर्गः  

१मुनीन्द्रैःङ।  

२संस्कार्य, सङ्कल्प्यङ।  

 ॥ २।७२।५३५५ ॥   

