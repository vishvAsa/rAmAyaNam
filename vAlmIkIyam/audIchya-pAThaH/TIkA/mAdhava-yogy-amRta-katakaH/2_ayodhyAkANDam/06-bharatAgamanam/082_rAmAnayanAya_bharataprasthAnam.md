+++
title = "०८२ रामानयनाय भरतप्रस्थानम्"
title_english = "082 Bharata refuses to rob the throne from Rama"

+++
द्व्यशीतितमः सर्गः  

\[सेनाप्रस्थानम्\] ॥ २।८२।१ ॥   

तामार्य १गणसम्पूर्णां भरतः प्रग्रहां सभाम्।  

ददर्श बुद्धिसम्पन्नः २पूर्णचन्द्रो निशामिव  ॥  १  ॥   

अथ राजकर्तृभिः सभायां प्रार्थिताभिषेकः प्रत्याख्याय तं रामानुगमनाय सेनामुत्थापयति। तामित्यादि। प्रग्रहांप्रकृष्टैर्वसिष्ठादिमहात्मभिः ग्रहःपरिग्रहःअधिष्ठानं यस्यास्सा तथा  ॥  १  ॥   

१गुणङ।  

प्रग्रहांनियमवतीं, यद्वा शुक्रबृहस्पत्यादिप्रकृष्टग्रहयुक्तां तदा निशाविशेषणमिदंगो। अथ वा प्रग्रहस्तु तुलासूत्रे वन्द्यां नियमने भुजे। हयादिरश्मौ रश्मौ चऽ इति कोशात् प्रग्रहशब्दः रश्मिवाची, ततः अर्शाद्यजन्तत्वेप्रकाशमानामित्यर्थः।  

२पूर्णचन्द्रांङ।  

 ॥ २।८२।१ ॥  ॥ २।८२।२ ॥   

आसनानि यथान्यायं आर्याणां विशतां तदा।  

वस्त्राङ्गरागप्रभया द्योतिता सा सभोत्तमा  ॥  २  ॥   

आर्याणांत्रैवर्णिकाणाम्  ॥  २  ॥   

आसानानि विशतांउपविशतां आर्याणां इत्यन्वयः।  

 ॥ २।८२।२ ॥  ॥ २।८२।३५ ॥   

सा विद्वज्जनसम्पूर्णा सभा सुरुचिरा तदा।  

अदृश्यत घनापाये पूर्णचन्द्रेव शर्वरी  ॥  ३  ॥   

राज्ञस्तु प्रकृतीः सर्वाः समग्राः प्रेक्ष्य धर्मवित्।  

इदं पुरोहितो वाक्यं भरतं मृदु चाब्रवीत्  ॥  ४  ॥   

तात राजा दशरथः स्वर्गतो धर्ममाचरन्।  

धनधान्यवतीं स्फीतां प्रदाय पृथिवीं तव  ॥  ५  ॥   

धर्ममाचरन्सत्यमनुपालयन्  ॥  ५  ॥   

समग्राः प्रकृतीः प्रेक्ष्यइङ्गितैस्तेषामभिप्रायं ज्ञात्वेति यावत् भरतं अब्रवीदित्यन्वयः।  

 ॥ २।८२।३५ ॥  ॥ २।८२।६ ॥   

रामस्था सत्य १धृतिः सतां धर्ममनुस्मरन्।  

नाजहात् पितुरादेशं शशी ज्योत्स्नामिवोदितः  ॥  ६  ॥   

सतां धर्ममिति। जीवतोर्वाक्यकरणात् प्रत्यब्दं भूरिभोजनात्। गयायां पिण्डदानाच्च त्रिभिः पुत्रस्य पुत्रताऽ  

इति न्यायमनुस्मरन्पितृवाक्यकरणरूपं धर्ममनुस्मरन्नित्यर्थः  ॥  ६  ॥   

१वृत्तिःङ।  

न अजहात्अत्यजत्।  

 ॥ २।८२।६ ॥  ॥ २।८२।७ ॥   

पित्रा भ्रात्रा च ते दत्तं राज्यं निहतकण्टकम्।  

तद्भुङ्क्ष्व मुदितामात्यः क्षिप्रमेवाभिषेचय  ॥  ७  ॥   

मुदिताः अमात्याः यस्य स तथा  ॥  ७  ॥   

अहं हि पुरुषव्याघ्रौ अपश्यन् रामलक्ष्मणौ। केन शक्तिप्रभावेण राज्यं रक्षितुमुत्सहेऽ इत्येवंरूपं भरताशयं जानन्नाह वसिष्ठःमुदितामात्य इति। भवद्विषयेऽमात्यानां वैराभावात् राज्यरक्षणं सुकरं भविष्यतीति भावः।  

 ॥ २।८२।७ ॥  ॥ २।८२।८ ॥   

उदीच्याश्च प्रतीच्याश्च दाक्षिणात्याश्च केवलाः।  

१कोट्योऽपरान्ताः सामुद्राः रत्नान्यभिरहन्तु ते  ॥  ८  ॥   

उदीच्यादयस्तु साम्राज्यं भौज्यं स्वाराज्यं वैराज्यम्ऽ इति राज्याभिषेकब्राह्मणोक्तपट्टाभिषेकवन्तः राजानः, चकारात् प्राच्यानां समुच्चयः। केवलाःपट्टाभिषेकरहिताः केवलप्रभवः। अपरान्ताःद्वैप्ययवनाश्रयद्वीपभेदाः, अपरान्तवर्तिनः अपरान्ताः। सामुद्राःपोतवणिजः। कोट्यो रत्नातीति शतं ब्राह्मणाःऽ इतिवन्नियतलिङ्गत्वात् ॥ ८ ॥   

केवलाःसिंहासनादिरहिताःइति अपरान्तादिविशेषणम्गो।  

कोट्याकोटिसंख्यया उपलक्षितानि रत्नानिगो।  

१कोट्याङ।  

 ॥ २।८२।८ ॥  ॥ २।८२।९,१० ॥   

तच्छ्रुत्वा भरतो वाक्यं शोकेनाभिपरिप्लुतः।  

जगाम मनसा रामं धर्मज्ञो धर्मकाङ्क्षया  ॥  ९  ॥   

स बाष्पकलया वाचा कलहंसस्वरो युवा।  

विललाप सभामध्ये जगर्हे च पुरोहितम्  ॥  १०  ॥   

जगर्ह इति। सर्वज्ञेनापि भवता इदमनुचितमज्ञानादेवोक्तमित्युक्तवानित्यर्थः  ॥  १०  ॥   

सम्यक् त्वयाऽस्य कुलस्य भावि हितमवेक्षितमिति निनिन्दगो।  

 ॥ २।८२।९,१० ॥  ॥ २।८२।११ ॥   

चरितब्रह्मचर्यस्य विद्यास्नातस्य धीमतः।  

धर्मे प्रयतमानस्य को राज्यं मद्विधो हरेत्  ॥  ११  ॥   

प्रयतमानस्येति। ज्येष्ठस्य रामस्येति शेषः। मद्विध इति। चरितब्रह्मचर्यस्येत्याद्युक्तलक्षण इत्यर्थः  ॥ ११ ॥   

 ॥ २।८२।११ ॥  ॥ २।८२।१२ ॥   

कथं दशरथात् जातः भवेद्राज्यापहारकः।  

राज्यं चाहं च रामस्य, धर्मं वक्तुमिहार्हसि  ॥  १२  ॥   

रामस्येति। स्वमिति शेषः। अत एवं विज्ञाय धर्ममेव भगवन् वक्तुमिह सभायामर्हसि, न मुखेच्छयैव, नान्याय्यमित्यर्थः  ॥   

गुणानां च परार्थत्वादसम्बन्धः समत्वात् स्यात्ऽ इति न्यायेन, यदाऽहं राज्यं च रामशेषभूतं, तदा कथमहं राज्यपालको भवेयम्? राजपुरुषेषु उत्तममध्यमादिभेदभिन्नेषु परस्परं नियाम्यनियामकभावदर्शनेऽपि, स अधिकारः राज्ञैव दत्तः, अतः स एव परमशेषी। तद्वदेव रामवचनात् मया राज्यपरिपालनेऽपि नाहं राजा स्याम्। तादृशराज्यपरिपालनस्य निरन्तरत्वमपि न भवितुमर्हत्येव। निरन्तरं भवानेव राज्यं शासतुऽ इति रामादेशे किं कुर्यास्त्वमिति चेत्, इदं च मद्राजत्वेमच्छेषित्व एव विश्रान्तमिति कथमहमङ्गीकुर्याम्? शेषभूतस्य शेषित्वं युज्यते वेति अस्मिन् विषये त्वमेव धर्मं वक्तुमर्हसीति भावः ॥   

 ॥ २।८२।१२ ॥  ॥ २।८२।१३१५ ॥   

ज्येष्ठः श्रेष्ठश्च धर्मात्मा दिलीपनहुषोपमः।  

लब्धुमर्हति काकुत्स्थः राज्यं दशरथो यथा  ॥  १३  ॥   

अनार्यजुष्टमस्वर्ग्यं कुर्यां पापमहं यदि।  

इक्ष्वाकूणामहं लोके भवेयं कुलपांसनः  ॥  १४  ॥   

१यद्धि मात्रा कृतं पापं नाहं तदपि रोचये।  

इहस्थो वनदुर्गस्थं नमस्यामि कृताञ्जलिः  ॥  १५  ॥   

ननु महता प्रयासेन राज्यं सम्पादितमित्यस्मदादिभिः राजा भवेत्युच्यत इत्याशङ्कां निरस्यतियद्धीत्यादि। वनरूपं दुर्गं वनदुर्गम्  ॥  १५  ॥   

इक्ष्वाकूणां लोकेतत्सम्बन्धिनि जनेगो।  

अनेन अप्राप्तभाषणश्रवणपापस्य प्रायश्चित्तमनुष्ठितम्गो।  

१यदिङ।  

 ॥ २।८२।१३१५ ॥  ॥ २।८२।१६ ॥   

राममेवा १नुगच्छामि राजा स द्विपदां वरः।  

त्रयाणामपि लोकानां राज्यमर्हति राघवः  ॥  १६  ॥   

द्विपदामिति। द्वौ पादौ येषां ते तथा, ततः सङ्ख्या सुपूर्वस्यऽ इति लोपः समासान्तः द्विपादिति, ततः पादः पत्ऽ इति भस्थले पदादेशः, पुरुषाणामिति यावत्  ॥  १६  ॥   

१भिगच्छामिङ।  

 ॥ २।८२।१६ ॥  ॥ २।८२।१७,१८ ॥   

तद्वाक्यं धर्मसंयुक्तं श्रुत्वा सर्वे सभासदः।  

हर्षान्मुमुचुरश्रूणि १रामे निहितचेतसः  ॥  १७  ॥   

यदि त्वार्यं न शक्ष्यामि विनिवर्तयितुं वनात्।  

वने तत्रैव वत्स्यामि यथाऽऽर्यो लक्ष्मणस्तथा  ॥  १८  ॥   

सर्वथैव स्वराज्यचिन्ता नास्तीति स्पष्टयतियदि त्वित्यादि  ॥   

मध्येऽयमेकः श्लोकः कविवाक्यम्।  

१तदा विस्मितमानसाःङ।  

कनिष्ठे लक्ष्मणे आर्यशब्दप्रयोगः ज्येष्ठानुवर्तनरूपधर्मनिरतत्वात्गो।  

 ॥ २।८२।१७,१८ ॥  ॥ २।८२।१९ ॥   

१सर्वोपायं तु वर्तिष्ये विनिवर्तयितुं २वनात्।  

समक्षमार्यमिश्राणां साधूनां गुणवर्तिनाम्  ॥  १९  ॥   

वर्तिष्येअनुष्ठास्ये। आर्यमिश्राणांआर्याःत्रैवर्णिकाः, ते चैते मिश्राःपूज्याः तथा। युष्माकं समक्षमिति योजनीयम्  ॥  १९  ॥   

सर्वोपायमिति क्रियाविशेषणम्, सर्वोपायं यत्नैः करिष्ये इत्यर्थः। आर्यमिश्राणांसदस्यानाम्, आर्यमिश्राः पारिषदाः सदस्याः सामवायिकाःऽ इति सज्जनाः। भवद्भिरप्यागन्तव्यमित्यर्थादुक्तं भवतिगो।  

१सर्वोपायैर्यतिष्ये तंङ।  

२बलात्ङ।  

 ॥ २।८२।१९ ॥  ॥ २।८२।२० ॥   

विष्टिकर्मान्तिकाः सर्वे मार्गशोधक १रक्षकाः।  

प्रस्थापिता मया पूर्वं यात्राऽपि मम रोचते  ॥  २०  ॥   

अपि च सर्वे मार्गशोधकरक्षकाः विष्टिकर्मान्तिकाःविशेर्विष्टिःप्रवेशः, रामाश्रितवनपुरोयुक्ताः, कर्मान्तिकाःकर्मकरास्तथा। ममापि यात्रेति योजना  ॥  २०  ॥   

विष्टयःभृतिमन्तरेण जनपदेभ्यः समानीताः कर्मकराः। कर्मान्तिकाःकर्मान्ते भृतिगृहीतारः। मार्गशोधकरक्षका इति विष्ट्यादिविशेषणम्। प्रस्थापिता मया पूर्वंऽ इत्यभिधानात् वसिष्ठः शिबिरकरणनियोगमजानन्नभिषेकप्रस्तावं कृतवानित्यवगम्यतेगो। वस्तुतस्तुवसिष्ठेन अमन्त्रयित्वैव तेषां प्रेषणेऽपि, स्वकर्तव्यदृष्ट्या वसिष्ठेनाभिषेकप्रस्तावकरणं युज्यत एव। शिष्टं गतसर्गीयप्रथमश्लोकव्याख्याटिप्पण्यां द्रष्टव्यम् ॥   

१दक्षकाः, तक्षकाःङ।  

 ॥ २।८२।२० ॥  ॥ २।८२।२१२३ ॥   

एवमुक्त्वा तु धर्मात्मा भरतो भ्रातृवत्सलः।  

समीपस्थमुवाचेदं सुमन्त्रं १मन्त्रकोविदम्  ॥  २१  ॥   

तूर्णमुत्थाय गच्छ त्वं, सुमन्त्र मम शासनात्।  

यात्रामाज्ञापय क्षिप्रं बलं चैव समानय  ॥  २२  ॥   

एवमुक्तः सुमन्त्रस्तु भरतेन महात्मना।  

हृष्टस्तदादिशत् सर्वं यथासन्दिष्टमिष्टवत्  ॥  २३  ॥   

इष्टवत्भरतस्येष्टः सन् यथासन्दिष्टं आदिशत्आज्ञापयति स्म  ॥   

१मन्त्रिङ।  

इष्टवत्इष्टार्हंइष्टानुरूपमिति यावत्गो।  

 ॥ २।८२।२१२३ ॥  ॥ २।८२।२४ ॥   

ताः प्रहृष्टाः प्रकृतयः बलाध्यक्षा बलस्य च।  

श्रुत्वा यात्रां समाज्ञप्तां राघवस्य निवर्तने  ॥  २४  ॥   

निवर्तनेनिवर्तननिमित्तम्  ॥  २४  ॥   

इष्टवत्इष्टार्हंइष्टानुरूपमिति यावत्गो।  

 ॥ २।८२।२४ ॥  ॥ २।८२।२५ ॥   

१ततो योधाङ्गनाः सर्वाः भर्तृ़न् सर्वान् गृहे गृहे।  

यात्रागमन २माज्ञाय त्वरयन्ति स्म हर्षिताः  ॥  २५  ॥   

यात्रार्थं गमनंयात्रागमनम्  ॥  २५  ॥   

१ततोऽयोध्याङ्गनाङ।  

यात्रागमनंरामागमनानुकूलंती। यात्राऽऽगमनंयात्राया आगमनं सन्निहिततामिति यावत्।  

२मास्थायङ।  

 ॥ २।८२।२५ ॥  ॥ २।८२।२६ ॥   

ते हयैः गोरथैः शीघ्रैः १स्यन्दनैश्च महाजवैः।  

२सह योधैर्बलाध्यक्षाः बलं ३सर्वमचोदयन्  ॥  २६  ॥   

गोरथैःबलीवर्दयुक्तशकटैः  ॥  २६  ॥   

१स्यन्दनैश्शकटैस्तथाङ।, स्यन्दनैश्च मनोजवैःङ। च।  

२सहयोषिद्बलाध्यक्षाःच।  

३सज्जङ।  

 ॥ २।८२।२६ ॥  ॥ २।८२।२७ ॥   

सज्जं तु तद्बलं दृष्ट्वा भरतो गुरुसन्निधौ।  

रथं मे त्वरयस्वेति सुमन्तरं पार्श्वतोऽब्रवीत्  ॥  २७  ॥   

गुरुसन्निधौवसिष्ठसन्निधौ  ॥  २७  ॥   

गुरुसन्निधाविति अनुज्ञाकरणार्थमुक्तम्गो।  

 ॥ २।८२।२७ ॥  ॥ २।८२।२८,२९ ॥   

भरतस्य तु तस्याज्ञां प्रतिगृह्य च हर्षितः।  

रथं गृहीत्वा प्रययौ युक्तं परमवाजिभिः  ॥  २८  ॥   

स राघवः सत्यधृतिः प्रतापवान्  

ब्रुवन् १सुयुक्तं दृढसत्यविक्रमः।  

गुरुं महारण्यगतं यशस्विनं  

प्रसादयिष्यन् भरतोऽब्रवीत्तदा  ॥  २९  ॥   

सुयुक्तं ब्रुवन्नित्यन्वयः। गुरुंरामम्  ॥  २९  ॥   

हर्षितःसुमन्त्रः।  

उक्तमर्थं पुनः सङ्ग्रहेण दर्शयतिस इत्यादिना। सत्यधृतिःअप्रच्युतधैर्यः। सुयुक्तं ब्रुवन् गुरुं प्रसादयिष्यन्उचितवचनेन रामं प्रीणयिष्यन्नित्यर्थःगो।  

१सयुक्तंङ।  

 ॥ २।८२।२८,२९ ॥  ॥ २।८२।३० ॥   

तूर्णं समुत्थाय,सुमन्त्र गच्छ  

बलस्य योगाय बलप्रधानान्।  

१आनेतुमिच्छामि हि तं वनस्थं  

प्रसाद्य रामं जगतो हिताय  ॥  ३०  ॥   

योगायसम्मेलनाय। बले प्रधानान् आज्ञापयेति शेषः  ॥  ३०  ॥   

प्रधानशब्दः पुल्लिङ्गोऽप्यस्तिगो। बलप्रधानान् गच्छउपसर्प। सेनायाः सेनान्याज्ञाधीनत्वादेवमुक्तिः।  

१आज्ञातुङ।  

 ॥ २।८२।३० ॥  ॥ २।८२।३१,३२ ॥   

स सूतपुत्रो भरतेन सम्यक्  

आज्ञापितः सम्परिपूर्णकामः।  

शशास सर्वान् प्रकृतिप्रधानान्  

बलस्य मुख्यांश्च सुहृज्जनं च  ॥  ३१  ॥   

ततः समुत्थाय कुले कुले ते  

राजन्यवैश्या १वृषलाश्च विप्राः।  

अयूयुजन् २उष्ट्ररथान् खरांश्च  

नागान् हयांश्चैव कुलप्रसूतान्  ॥  ३२  ॥   

इत्यार्षे श्रीमद्रामायणे वाल्मीकीये अयोध्याकाण्डे द्व्यशीतितमः सर्गः कुले कुलेगृहे गृहे, कुलं जनपदे गृहेऽ। कुलप्रसूतानिति। उत्तमानिति यावत्। संग(३७)मानः (?)सर्गः ॥  ३२ ॥   

इति श्रीमद्रामायणामृतकतकटीकायां अयोध्याकाण्डे द्व्यशीतितमः सर्गः  

१नगरे चङ।  

अयूचुजन्सज्जानकुर्वन्गो।  

२उष्ट्रखरान् रथांश्चङ।  

 ॥ २।८२।३१,३२ ॥   

