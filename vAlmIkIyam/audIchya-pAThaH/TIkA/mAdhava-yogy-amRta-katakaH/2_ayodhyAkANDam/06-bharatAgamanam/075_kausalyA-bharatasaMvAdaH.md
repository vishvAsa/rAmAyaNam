+++
title = "०७५ कौसल्या-भरतसंवादः"
title_english = "075 Bharata and Satrughna go to Kausalya s palace"

+++
पञ्चसप्ततितमः सर्गः  

\[भरतशपथः\] ॥ २।७५।१ ॥   

दीर्घकालात् समुत्थाय संज्ञां लब्ध्वा स वीर्यवान्।  

नेत्राभ्यामश्रुपूर्णाभ्यां दीनामुद्वीक्ष्य मातरम्  ॥  १  ॥   

एवं क्रुद्धो भरतः परुषवचनैर्मातरं मर्मसु निकृत्य तत्कृतं कार्यं न निजानुमतमिति कौसल्यायै शपथैः प्रत्याययति। दीर्घेत्यादि। दीनांस्वमनीषितभङ्गतः  ॥  १  ॥   

 ॥ २।७५।१ ॥  ॥ २।७५।२ ॥   

सोऽमात्यमध्ये भरतः जननीमभ्यकुत्सयत्।  

राज्यं न कामये जातु मन्त्रये नापि मातरम्  ॥  २  ॥   

अमात्याः सुमनत्रादयः ज्ञात्वा भरतागमनं प्राप्ताः। जननीमभ्यकुत्सयदिति लोकस्येव स्वस्यापि परमानिष्टताख्यापनाय। अथ प्रयोजयिता, मन्ता, कर्ताऽ इति स्मृतं त्रिप्रकारमपि कर्तृत्वं प्रकृतपापविषये नास्तीति राजकर्तृ़न् प्रत्याययति भरतःराज्यमित्यादि। मन्त्रय इति। राज्यार्थमिति शेषः  ॥  २  ॥   

एतावता मातृसकाश एव विवादात्, अमात्यादीनामिदानीमेवागतत्वेन तेषां स्वाशयावेदनाय प्रतिजानाति।  

मात्रालोचनां नानुमोदामीति वाऽर्थः।  

 ॥ २।७५।२ ॥  ॥ २।७५।३ ॥   

अभिषेकं न जानामि योऽभूद्राज्ञा समीक्षितः।  

विप्रकृष्टं ह्यहं देशे शत्रुघ्नसहितोऽभवम्  ॥  ३  ॥   

समीक्षितःचिन्तितः। न जानामीत्यत्र हेतुमाहविप्रकृष्ट इत्यादि। अतिदूरस्थ इत्यर्थः  ॥  ३  ॥   

मत्सम्मतिमन्तरा निर्णीतत्वात् नाहमभिषेक्ष्यामीति चार्थः।  

 ॥ २।७५।३ ॥  ॥ २।७५।४६ ॥   

वनवासं न जानामि रामस्याहं महात्मनः।  

विवासनं च सौमित्रेः सीतायाशच यथाऽभवत्  ॥  ४  ॥   

तथैव क्रोशतस्तस्य भरतस्य महात्मनः।  

कौसल्या शब्दमाज्ञाय सुमित्रां चेदमब्रवीत्  ॥  ५  ॥   

आगतः क्रूरकार्यायाः कैकेय्या भरतः सुतः।  

तमहं द्रष्टुमिच्छामि भरतं दीर्घदर्शिनम्  ॥  ६  ॥   

दीर्घदर्शिनमिति। एवं कृते एवं भविष्यतीति ऐहिकामुष्मिककर्मणः कालान्तरीयफलदर्शनक्षमसुमतिमानित्यर्थः। इदं तद्दर्शनप्रवृत्तिप्रयोजकम्  ॥  ६  ॥   

अहो भरतस्य भावः कौसल्यया न ज्ञातःइति सूचयति कविःमहात्मन इति।  

दीर्घदर्शिनमित्यनेन रामनिर्गमनं भरतो न सम्मन्यत इति कौसल्याहृदयं इति सूचितम्गो। वस्तुतस्तु इदं ते राज्यकामस्यऽ (११) इत्यादिपरिशीलने भरतः मात्रा सह मन्त्रयित्वैव सर्वमेवं कृतवान्ऽ इति कौसल्या मन्यते स्म इति भाति। अतः तदनुगुणमेव दीर्घदर्शिनंऽ इति नर्मोक्त्या उपलभते इति स्वरसम् ॥   

 ॥ २।७५।४६ ॥  ॥ २।७५।७,८ ॥   

एवमुक्त्वा सुमित्रां तां १विवर्णवदना कृशा।  

प्रतस्थे भरतो यत्र वेपमाना विचेतना  ॥  ७  ॥   

स तु २राजात्मजश्चापि शत्रुघ्नसहितस्तदा।  

प्रतस्थे भरतो ३येन कौसल्याया निवेशनम्  ॥  ८  ॥   

येनमार्गेणेत्यर्थः। निवेशनमिति। प्राप्यत इति शेषः  ॥  ८  ॥   

१विवर्णा मलिनाङ।  

२रामानुजङ।  

३यत्रङ।  

 ॥ २।७५।७,८ ॥  ॥ २।७५।९ ॥   

ततः शत्रुघ्नभरतौ कौसल्यां प्रेक्ष्य दुःखितौ।  

पर्यष्वजेतां दुःखार्तां पतितां नष्टचेतनाम्  ॥  ९  ॥   

कौसल्यांस्वगृहात् प्रस्थातुमुद्यताम्  ॥  ९  ॥   

एवमुभयोः प्रयत्नेऽपि कौसल्यायाः वृद्धात्वात् सप्ताष्टदिनैः बहुधा परिभूतत्वाच्च तस्याः प्रस्थानात्अथ वा किञ्चिद्दूरप्राप्तेः पूर्वमेव भरतशत्रुघ्नौ कौसल्यागृहं प्राप्ताविति गम्यते।  

 ॥ २।७५।९ ॥  ॥ २।७५।१०१२ ॥   

रुदन्तौ १रुदती दुःखात् २समेत्यार्या मनस्विनी।  

भरतं प्रत्युवाचेदं कौसल्या भृशदुःखिता  ॥  १०  ॥   

इदं ते राज्यकामस्य राज्यं प्राप्तमकण्टकम्।  

सम्प्राप्तं, बत कैकेय्याः शीघ्रं क्रूरेण कर्मणा  ॥  ११  ॥   

प्रस्थाप्य चीरवसनं पुत्रं मे वनवासिनम्।  

कैकेयी कं गुणं तत्र पश्यति ३क्रूरदर्शिनी  ॥  १२  ॥   

राज्यं प्राप्तम्, तत् भुङ्क्ष्व त्वमपि मे पुत्र इति न तत्र काचन चिन्ता। अपि तु रामं त्वदागमनादपि पूर्वं शीघ्रं प्रस्थाप्य कं गुणं कैकेयी पश्यतीति न जाने। स्तिथे तु स एव पितृवाक्यात् त्वामपि भीष्मादिवत् अभिषिच्य रक्षेत्। अतो व्यर्थोऽयं रामविवासनप्रयासः कैकेय्या इत्यर्थः  ॥  १११२  ॥   

रुदतींऽ इत्यादिद्वितीयान्तपाठे तु अस्यार्धस्य पूर्वेणान्वयः।  

१रुदतींङ।  

२समेत्यार्या यशस्विनीम्ङ।  

राज्ञः अकालमरणादिना भवन्निरीक्षितकालादपि शीघ्रं प्राप्तं राज्यं इति वाऽर्थः। अत एव पूर्वं दीर्घदर्शिनं, इति, अत्र कैकेय्याः क्रूरकर्मणाऽ इतिऽ च स्वरसतः सङ्गच्छते।  

३क्रूरदर्शनाङ।  

 ॥ २।७५।१०१२ ॥  ॥ २।७५।१३ ॥   

क्षिप्रं मामपि कैकेयी प्रस्थापयितुमर्हति।  

हिरण्यनाभो यत्रास्ते सुतो मे सुमहायशाः  ॥  १३  ॥   

मामपि प्रस्थापयितुमर्हतीति। ममापि तस्या निष्कारणदुःखहेतुत्वाविशेषादित्याशयः। हिरण्यनाभ इति। हिरण्मयं नाभिमण्डलं अनाद्यसाधारणस्वभावलक्षणं यस्य स तथा। भगवतो हिरण्यगर्भावतारत्वादेवं लक्षणं रामस्यासाधारणम्  ॥  १३  ॥   

हिरण्यवत् स्पृहणीयनाभियुक्तः नाभिग्रहणं शरीरस्योपलक्षणम्गो।ती।  

 ॥ २।७५।१३ ॥  ॥ २।७५।१४ ॥   

अथ वा स्वयमेवाहं सुमित्रानुचरा सुखम्।  

अग्निहोत्रं पुरस्कृत्य प्रस्थास्ये येन राघवः  ॥  १४  ॥   

अग्निहोत्रं पुरस्कृत्येति। कैकेयीवर्त्म गच्छेत् भरतः। तेन मे प्रेतकार्यं न कार्यंम्ऽ इति राज्ञा उक्तत्वात्, त्वया च तदनुवर्तने पित्रा त्वकर्तृकसंस्कारनिषेधात् अग्निहोत्रं पुरस्कृत्य रामसमीपं भर्तुः संस्कारार्थं गमिष्यामीत्यर्थः  ॥  १४  ॥   

अग्निहोत्रस्य ज्येष्ठभार्याधीनत्वात्, दशरथेन भरतसंस्कारप्रतिषेधाच्चेतिं भावः। एतेन राजशरीरप्रापणमप्यर्थसिद्धम्गो।  

 ॥ २।७५।१४ ॥  ॥ २।७५।१५ ॥   

कामं वा स्वयमेवाद्य तत्र मां नेतुमर्हसि।  

यत्रासौ पुरुषव्याघ्रः १तप्स्यते मे सुतस्ततः  ॥  १५  ॥   

अथवाऽद्य त्वं वा स्वयमेव कामे संस्कारादिकं अतत्पक्षश्चेत् कृत्वा पश्चादपि वा मां तत्र नेतुमर्हसि  ॥ १५ ॥   

पुत्रो मे तप्यते तपःङ।  

 ॥ २।७५।१५ ॥  ॥ २।७५।१६ ॥   

इदं हि तव विस्तीर्णं धनधान्यसमाचितम्।  

हस्त्यश्वरथसम्पूर्णं राज्यं निर्यातितं तया  ॥  १६  ॥   

समाचीयते अस्मिन्निति समाचितंकोशः। निर्यातितंदापितम् निर्यातनं वैरशुद्धौ दाने न्यासार्पणे मतम्ऽ इति विश्वः  ॥  १६  ॥   

समाचितंव्याप्तमिति वा। कतकदृष्ट्या विस्तीर्णधनधान्यसमाचितम्ऽ इति एकं पदं स्यादिति भाति।  

 ॥ २।७५।१६ ॥  ॥ २।७५।१७ ॥   

इत्यादिबहुभिर्वाक्यैः क्रूरैः सम्भर्त्सितोऽनघः।  

विव्यथे भरतः तीव्रव्रणे तुद्येव सूचिना  ॥  १७  ॥   

सम्भर्त्सित इति। परपक्षधियाऽभिभाषित इत्यर्थः। व्रणे प्राचीने सूचिना तुद्येवव्यथयित्वैव। भर्तृपितृवियोगखिन्नेन आश्वासार्थं आगतस्तलेऽपि पुनः खेदहेतुवचनश्रवणात् तथात्वम्  ॥  १७  ॥   

 ॥ २।७५।१७ ॥  ॥ २।७५।१८,१९ ॥   

पपातचरणौ तस्याः तदा सम्भ्रान्तचेतनः।  

विलप्य बहुधाऽसंज्ञः लब्धसंज्ञस्तदाऽभवत्  ॥  १८  ॥   

एवं विलपमानां तां प्राञ्जलिर्भरतस्तदा।  

कौसल्यां प्रत्युवाचेदं शोकैर्बहुभिरावृताम्  ॥  १९  ॥   

एवं विलपमानामिति। इदं ते राज्यंऽ इत्युक्तरीत्या परपक्षधिया भाषमाणामित्यर्थः  ॥  १९  ॥   

चरणौ प्रतीति शेषःगो।  

 ॥ ।२७५।१८,१९ ॥  ॥ २।७५।२० ॥   

आर्ये कस्मादजानन्तं गर्हसे मामकल्मषम्।  

विपुलां च मम प्रीतिं १स्थिरां जानासि राघवे  ॥  २०  ॥   

अजानन्तमिति। अत्रत्यप्रसङ्गमिति शेषः। राघवे मम विपुलां प्रीतिं जानास्येव  ॥  २०  ॥   

१स्थितांङ।च।  

 ॥ २।७५।२० ॥  ॥ २।७५।२१ ॥   

१कृता शास्त्रानुगा बुद्धिः मा भूत्तस्य कदाचन।  

सत्यसन्धः सतां श्रेष्ठः यस्यार्योऽनुमते गतः  ॥  २१  ॥   

सत्यं जानामि पूर्वम्, कथमिदानीम्? इत्यत्र इदानीमपि ततोऽधिकतरैव पितुरप्यभावात् पितृबुद्धेरपि रामे उपसंहारात्इतीममर्थं परबुद्धेरप्रत्यक्षत्वात् शपथैः प्रत्यायतिकृतेत्यादि। सत्यसन्धत्वादिगुणकः स आर्यःरामः यस्यमेऽनुमते मदनुगतिमदनुज्ञापूर्वककृत्यनिमित्ततः गतश्चेत् तस्य मे कदाचनापि शास्त्रानुगा कृता श्रुतिस्मृत्यनुगता सुचिरसुस्थिरपरिचिता बुद्धिः सर्वार्थहेतुभूता मा भूत्तिरोभूयात्। इतोऽधिकोऽनर्थो नास्त्येव पुंसः। अतोऽयं परमः शपथः। अतः परं प्रपञ्चः  ॥  २१  ॥   

अत्र शपथव्याजेन धर्मविशेषाश्च शिक्ष्यन्ते मुनिनेति बोध्यम्गो।  

१कृतङ। च।  

रामविवासनं यस्य सम्मतं स्यात् स एतादृशानि पापानि प्राप्नुयात्इति शपथस्य सामान्यमुखत्वस्वारस्यादुक्तम्। यदि रामविवासनं मम सम्मतं स्यात्, तदा मम एतानि पापानि भवन्तुइति प्रकृतपर्यवसानम्गो।  

 ॥ २।७५।२१ ॥  ॥ २।७५।२२ ॥   

१प्रैष्यं पापीयसां यातु, सूर्यं च प्रतिमेहतु।  

हन्तु पादेन गां सुप्तां यस्यार्योऽनुमते गतः  ॥  २२  ॥   

प्रैष्यंस्वार्थे ष्यञ्, प्रेष्यत्वमित्यर्थः। यात्विति। यस्य मेऽनुमते गतश्चेत् तस्य मे आत्मा यात्विति योजना। तथा मे आत्मा सूर्यं च प्रति मेहतुतत्पापं प्राप्नोतु। हन्तुहननपापं प्राप्नोतु  ॥  २२  ॥   

१प्रेष्यंङ।  

 ॥ २।७५।२२ ॥  ॥ २।७५।२३ ॥   

कारयित्वा महत् कर्म भर्ता भृत्यमनर्थकम्।  

अधर्मो यस्य सोऽस्यास्तु यस्यार्योऽनुमते गतः  ॥  २३  ॥   

यस्य कर्मणः भर्ताकर्मप्रेरकः महत् दुष्करं कर्म भृत्यं कारयित्वा, हृक्रोरन्यतरस्याम्ऽ इति द्विकर्मकत्वम्, तत् अनर्थकंअर्थभूत भृतिशून्यं करोति, अस्य योऽधर्मः स मे आत्मनः अस्तु  ॥  २३  ॥   

 ॥ २।७५।२३ ॥  ॥ २।७५।२४ ॥   

परिपालयमानस्य राज्ञो भूतानि पुत्रवत्।  

१ततस्तु द्रुह्यतां पापं यस्यार्योऽनुमते गतः  ॥  २४  ॥   

ततस्त्विति। आद्यादित्वात् चतुर्थ्यर्थे तसिः, तस्मै इत्यर्थः। तस्य आत्मनोऽस्त्विति सर्वत्रान्वयः  ॥  २४  ॥   

राज्ञि परिपालयति सति तं प्रति द्रुह्यतांगो।  

१ततस्तंङ।  

 ॥ २।७५।२४ ॥  ॥ २।७५।२५ ॥   

बलिषड्भाग मुद्धृत्य नृपस्या १रक्षितुः प्रजाः।  

अधर्मो योऽस्य सोऽस्यास्तु यस्यार्योऽनुमते गतः  ॥  २५  ॥   

बलिःकरः, तद्रूपः षड्भागस्तथा। यस्य नृपस्याधर्मः सः, अस्य मे आत्मनोऽस्तु  ॥  २५  ॥   

उद्धृत्यस्वीकृत्येति।  

१रक्षतःङ।  

 ॥ २।७५।२५ ॥  ॥ २।७५।२६ ॥   

संश्रुत्य च तपस्विभ्यः सत्रे वै यज्ञदक्षिणाम्।  

तां १विप्रलपतां पापं यस्यार्योऽनुमते गतः  ॥  २६  ॥   

सत्रेयागे। तां विप्रलपतांअपलपताम्  ॥  २६  ॥   

१चापलपतांङ।च।  

 ॥ २।७५।२६ ॥  ॥ २।७५।२७ ॥   

हस्त्यश्वरथसम्बाधे युद्धे शस्त्रसमाकुले।  

मा स्म कार्षीत् सतां धर्मं यस्यार्योऽनुमते गतः  ॥  २७  ॥   

सतां धर्ममिति। अपराङ्मुखतया युद्धमित्यर्थः  ॥  २७  ॥   

तादृशक्रूरयुद्धेशरणागतरक्षणं, इत्यादियुद्धधर्मं वा।  

 ॥ २।७५।२७ ॥  ॥ २।७५।२८ ॥   

उपदिष्टं सुसूक्ष्मार्थं शास्त्रं यत्नेन धीमता।  

सनाशयतु दुष्टात्मा यस्यार्योऽनुमते गतः  ॥  २८  ॥   

धीमता आचार्येणेति शेषः। यस्सुदुष्टात्मा नाशयतिः तथा तस्य मे आत्मा नाशयतुब्रह्मोज्झसं पापं प्राप्नोत्वित्यर्थः  ॥  २८  ॥   

प्राप्ताऽपि तादृशी महाविद्या विफला भवत्वित्यर्थः।  

 ॥ २।७५।२८ ॥  ॥ २।७५।२९ ॥   

मा च तं दृढबाह्वंसं चन्द्रभास्करतेजसम्।  

द्राक्षीत् राज्यस्तमासीनं यस्यार्योऽनुमते गतः  ॥  २९  ॥   

दृढौविशालौ बाहू अंसौ च यस्य स तथा। राज्यस्थंराज्यपदप्रतिष्ठितं, अत एव आसीनंसिंहासनासीनं तं ज्येष्ठं रामं ममात्मा मा द्राक्षीत्तज्ज्येष्ठानुवर्तनसुकृतं मा प्राप्नोतु  ॥  २९  ॥   

तादृशरामदर्शनभाग्यरहितो भवत्वित्यर्थःगो। ती। अथ वारामं विवास्य स्वाभिषेकं यः साधयितुमिच्छति, सः अङ्गप्रत्यङ्गविकलः, राजार्हतेजोभ्रष्टः अन्ततः स्वाभिमतादपि भ्रष्टः भवेदित्यर्थेयस्यानुमतौ आर्यो गतः, तं दूढबाह्वंस्त्वादिविशेषणकं लोकः मा द्राक्षीदित्यन्वयः ॥   

 ॥ २।७५।२९ ॥  ॥ २।७५।३० ॥   

पायसं कृसरं छागं वृथा सोऽश्नातु निर्घृणः।  

गुरूंश्चाप्यवजानातु यस्यार्योऽनुमते गतः  ॥  ३०  ॥   

कृसरंतिलौदनम्। वृथाश्राद्धादिनिमित्तं विना सःमे आत्मा अश्नातुतत्पापं प्राप्नोतु  ॥  ३०  ॥   

 ॥ २।७५।३० ॥  ॥ २।७५।३१ ॥   

गवां स्पृशतु पादेन, गुरून् परिवदेत च।  

मित्रैर्द्रुह्येत सोऽत्यर्थं यस्यार्योऽनुमते गतः  ॥  ३१  ॥   

गवामिति। अङ्गमिति शेषः। परिवदेतअपवदेत्। मित्रैर्द्रुह्येतेति। चतुर्थ्यर्थे तृतीया, मित्रद्रोहं कुर्यादिति यावत्  ॥  ३१  ॥   

हन्तु पादेनऽ (२२) इत्यत्र हननमुक्तं, इह तु पादस्पर्शोऽपि पापहेतुरित्युच्यतेगो।  

 ॥ २।७५।३१ ॥  ॥ २।७५।३२ ॥   

विश्वासात् कथितं किञ्चित् परिवादं मिथः क्वचित्।  

विवृणोतु स दुष्टात्मा यस्यार्योऽनुमते गतः  ॥  ३२  ॥   

परिवादंकस्यचित्सुरापानादिदोषम्। मिथःरहस्ये, मिथोऽन्योऽन्यरहस्ययोःऽ इति वैजयन्ती  ॥  ३२  ॥   

बहुजनमध्ये प्रकटंइति शेषः।  

 ॥ २।७५।३२ ॥  ॥ २।७५।३३ ॥   

अकर्ता चाकृतज्ञश्च १त्यक्तश्च निरपत्रपः।  

लोके भवतु विद्विष्टो यस्यार्योऽनुमते गतः  ॥  ३३  ॥   

अकर्ताप्रत्युपकाराकर्ता, अत एवाकृतज्ञः, अत एव त्यक्तःसज्जनापरिगृहीतः, अत एव लोके विद्विष्टश्च भवतु  ॥  ३३  ॥   

अकर्ताप्रत्युपकारस्याकर्ता, अथापि अकृतज्ञः, आभ्यामेकं पापमुक्तम्। त्यक्तात्मासद्भिः परिहृतः, अथापि निरपत्रपःनिर्लज्जः, अकृतप्रायश्चित्त इति यावत् इदमेकं पापम्गो।  

त्यक्तात्माउद्वन्धनादिना त्यक्तदेहःती।  

१त्यक्तात्माङ।  

 ॥ २।७५।३३ ॥  ॥ २।७५।३४ ॥   

१पुत्रैर्दारैश्च भृत्यैश्च स्वगृहे परिवारितः।  

स एको मृष्टमश्नातु यस्यार्योऽनुमते गतः  ॥  ३४  ॥   

एको मृष्टमश्नात्विति। इतरेषूपोषितेष्विति शेषः  ॥  ३४  ॥   

१पुत्रैर्दासैश्चङ।  

 ॥ २।७५।३४ ॥  ॥ २।७५।३५ ॥   

अप्राप्य सदृशान् दारान् अनपत्यः प्रमीयताम्।  

अनवाप्य १क्रिया धर्म्याः यस्यार्योऽनुमते गतः  ॥  ३५  ॥   

प्रसीयतांम्रियताम्। धर्म्याःअग्निहोत्रादिकाः  ॥  ३५  ॥   

१क्रियां धर्म्यां, क्रियाधर्मंङ।  

 ॥ २।७५।३५ ॥  ॥ २।७५।३६ ॥   

माऽऽत्मनः सन्ततिं द्राक्षीत् स्वेषु दारेषु १दुःखितः।  

आयुस्समग्रमप्राप्य यस्यार्योऽनुमते गतः  ॥  ३६  ॥   

अप्राप्येति। म्रियतामिति शेषः  ॥  ३६  ॥   

अनेन ऋणापाकरणं विना ब्रह्मचर्यादेव संन्यासः प्रतिषिध्यते। अविरक्तविषयमिदमिति चेन्न ब्रह्मचर्यादेव प्रव्रजेत्ऽ इत्यादेः दारालाभविषयत्वात्गो।  

१नित्यशःङ।  

अथ वा अल्पायुर्भूत्वा पुत्रसन्ततिमप्यप्राप्य म्रियतामित्येकमेव वाक्यम्। पूर्वार्धगतक्रियापदं परित्यज्य अध्याहारादिक्लेशात्। अत्र भिन्नवाक्यत्वे पूर्वश्लोकेऽपि तथा सुवचम्।  

 ॥ २।७५।३६ ॥  ॥ २।७५।३७ ॥   

राजस्त्रीबालवृद्धानां वधे यत्पापमुच्यते।  

भृत्यत्यागे च यत्पापं तत्पापं प्रतिपद्यताम्  ॥  ३७  ॥   

राजस्त्रीत्यादौ यस्यार्यःऽ इत्यनुषङ्गो द्रष्टव्यः  ॥  ३७  ॥   

 ॥ २।७५।३७ ॥  ॥ २।७५।३८ ॥   

लाक्षया मधुमांसेन लोहेन च विषेण च।  

सदैव बिभृयात् भृत्यान् यस्यार्योऽनुमते गतः  ॥  ३८  ॥   

लाक्षयालाक्षादिविक्रयेणेत्यर्थः। लाक्षालवणमांसानि वर्जनीयानि विक्रयेऽ इति वचनात् निषिद्धस्तद्विक्रयः। विषं वत्सनाभादि। भृत्याःभरणीयस्त्रीपुत्रादयः  ॥  ३८  ॥   

अप्यकार्यशतं कृत्वाऽ इत्यस्यापवादोऽयम्गो।  

 ॥ २।७५।३८ ॥  ॥ २।७५।३९,४० ॥   

१सङ्ग्रामे समुपोढे च २शत्रुपक्षभयङ्करे।  

पलायमानो वध्येत यस्यार्योऽनुमते गतः  ॥  ३९  ॥   

कपालपाणिः पृथिवीं अटतां चीरसंवृतः।  

भिक्षमाणो यथोन्मत्तः यस्यार्योऽनुमते गतः  ॥  ४०  ॥   

चीरंमलिनं जीर्णवस्त्रम्  ॥  ४०  ॥   

१एतदादि श्लोकद्वयं नास्तिङ।  

समुपोढेनिकटे, उपोढे निकटोढयोःऽ इति वैजयन्तीगो।  

२शतपक्षङ।  

 ॥ २।७५।३९,४० ॥  ॥ २।७५।४१४४ ॥   

मद्यप्रसक्तो भवतु स्त्रीष्वक्षेषु च नित्यशः।  

कामक्रोधाभिभूतश्च यस्यार्योऽनुमते गतः  ॥  ४१  ॥   

मा स्म धर्मे मनो भूयात् अधर्मं स निषेवताम्।  

अपात्रवर्षी भवतु यस्यार्योऽनुमते गतः  ॥  ४२  ॥   

सञ्चितान्यस्य वित्तानि विविधानि सहस्रशः।  

दस्युभिर्विप्रलुप्यन्तां यस्यार्योऽनुमते गतः  ॥  ४३  ॥   

उभे सन्ध्ये शयानस्य यत्पापं परिकल्प्यते।  

तच्च पापं भवेत्तस्य यस्यार्योऽनुमते गतः  ॥  ४४  ॥   

अभे सन्ध्य इति। अत्यन्तसंयोगे द्वितीया, उभयोः सन्धयोरित्यर्थः  ॥   

 ॥ २।७५।४१४४ ॥  ॥ २।७५।४५,४६ ॥   

यदग्नि १दायके पापं यत्पापं गुरुतल्पगे।  

मित्रद्रोहे च यत् पापं तत्पापं प्रतिपद्यताम्  ॥  ४५  ॥   

देवतानां पितृ़णां च मातापित्रोस्तथैव च।  

मा स्म कार्षीत् स शुश्रूषां यस्यार्योऽनुमते गतः  ॥  ४६  ॥   

देवतानामित्यादि। देवतादिशुश्रूषाकरणहीनस्य यत् पापं तत् प्रतिपद्यतामित्यर्थः  ॥  ४६  ॥   

अग्निदायकेगृहादिषु अग्निनिक्षेपकेगृहादिदाहक इति यावत्।  

१दाहकेङ।  

देवतानां शुश्रूषाअग्निहोत्रादिकर्मसंभृतैः आज्यचरुपुरोडाशादिभिः प्रीणनम्। पितृ़णां तु उपरागादिषु मातापितृमरणतिथ्यादिषु च पूर्वोक्तैरन्यैस्तिलादिमिश्चाराधनम्। पितृशुश्रूषयैव मातापितृशुश्रृषाग्रहणसम्भवात् मातापित्रोरित्यत्र जीवतोरिति विवक्षितम्गो।  

 ॥ २।७५।४५,४६ ॥  ॥ २।७५।४७ ॥   

सतां लोकात् सतां १कीर्त्याः २संजुष्टात् कर्मणस्तथा।  

भ्रश्यतु क्षिप्रमद्यैव यस्यार्योऽनुमते गतः  ॥  ४७  ॥   

सतां कीर्त्याःसद्भिः क्रियमाणश्लाघनात्। भ्रश्यतु, तस्य मे आत्मेत्यनुषज्यः  ॥  ४७  ॥   

१कीर्त्यात्ङ।  

संजुष्टात्क्रियमाणादित्यर्थःती। सत्सेवितात्गो। जुषी प्रीतिसेवनयोः ऽ, सतां सञ्जुष्टात्प्रीतिविषयात्, तैः सेवितात् कर्मण इति वा।  

 ॥ २।७५।४७ ॥  ॥ २।७५।४८ ॥   

अपास्य मातृशुश्रूषां अनर्थे सोऽवतिष्ठताम्।  

दीर्घबाहुर्महावक्षाः यस्यार्योऽनुमते गतः  ॥  ४८  ॥   

अनर्थेपरस्त्रीवशगत्वाद्यधर्मे  ॥  ४८  ॥   

पुनर्मातृशुश्रूषाग्रहणं तत्त्यागे प्रत्यवायभूयस्तया, तन्नित्यतया। मातृशुश्रूषा हि नित्या, यतस्तस्यां पतितायामपि शुश्रूषां विदधति स्मृतयःगो। परन्तु दीर्घबाहुर्महावक्षाःऽ इत्यादिपरिशीलने प्रथमो हेतुरेव युक्त इति प्रतिभाति।  

 ॥ २।७५।४८ ॥  ॥ २।७५।४९,५० ॥   

१बहुपुत्रो दरिद्रश्च ज्वररोगसमन्वितः।  

२स भूयात् सततं क्लेशी यस्यार्योऽनुमते गतः  ॥  ४९  ॥   

आशामाशंसमानानां दीनानामूर्ध्वचक्षुषाम्।  

अर्थिनां वितथां कुर्यात् यस्यार्योऽनुमते गतः  ॥  ५०  ॥   

अर्थिनामाशामिति योजना। आशंसमानानांस्तुवताम्। ऊर्ध्वचक्षुषांदातृमुखनिरीक्षकाणाम्  ॥  ५०  ॥   

१बहुभृत्योङ।  

२समयात्ङ।  

 ॥ २।७५।४९,५० ॥  ॥ २।७५।५१ ॥   

मायया रमतां नित्यं परुषः पिशुनोऽशुचिः।  

राज्ञो भीतस्त्वधर्मात्मा यस्यार्योऽनुमते गतः  ॥  ५१  ॥   

परुषत्वादिधर्मकः नित्यं मायया रमताम्तथा रममाणपापं प्रतिपद्यताम्। परुषत्वादिधर्मकत्वादेव राजदण्डात् भीतत्वम्  ॥  ५१  ॥   

 ॥ २।७५।५१ ॥  ॥ २।७५।५२ ॥   

ऋतुस्नातां सतीं भार्यां ऋतुकालानुरोधिनीम्।  

१अतिवर्तेत दुष्टात्मा यस्यार्योऽनुमते गतः  ॥  ५२  ॥   

ऋतुकालानुरोधिनींऋतुस्नानदिवसे स्वसन्निहिताम्  ॥  ५२  ॥   

१अतिवर्तेदधर्मात्माङ।  

 ॥ २।७५।५२ ॥  ॥ २।७५।५३ ॥   

धर्मदारान् परित्यज्य परदारान् निषेवताम्।  

१त्यक्तधर्मरतिर्मूढः यस्यार्योऽनुमते गतः  ॥  ५३  ॥   

निषेवतां यत् पापं तत् प्रतिपद्यताम्। मूढः, भूयादिति शेषः  ॥  ५३  ॥   

कृत्याकरणाकृत्यकरणयोः सङ्ग्रहार्थमुभयोरप्युक्तिः।  

१परित्यक्तस्वधर्मोऽसौङ।  

 ॥ २।७५।५३ ॥  ॥ २।७५।५४ ॥   

विप्रलुप्तप्रजातस्य दुष्कृतं ब्राह्मणस्य यत्।  

१तदेव प्रतिपद्येत यस्यार्योऽनुमते गतः  ॥  ५४।  

विप्रलुप्ताअरक्षिता प्रजाताप्रसूतिका दृष्टादृष्टशक्त्यवलम्बनेन बलात् येन स तथा। अपप्रसवदोषात् स्त्रियं यो न रक्षतीत्यपि यत् पापद्वयं तदेक एव लभताम्  ॥  ५४  ॥   

अन्नपानाद्यप्रदानेन प्रणष्टसन्तानस्येत्यर्थः, विच्छिन्नसन्तानस्येति वा। यद्वा विप्रलुप्ताविवर्जिता प्रजाताप्रसूताजातापत्या जाया येन तस्यती। नष्टापत्यस्यसन्ततिहीनस्येत्यर्थःगो।  

१तदेतत्ङ।  

 ॥ २।७५।५४ ॥  ॥ २।७५।५५,५६ ॥   

पानीयदूषके पापं तथैव विषदायके।  

यत्तदेकः स लभतां यस्यार्योऽनुमते गतः  ॥  ५५  ॥   

ब्राह्मणायोद्यतां पूजां विहन्तु कलुषेन्द्रियः।  

बालवत्सां च गां दोग्धु यस्यार्योऽनुमते गतः  ॥  ५६  ॥   

विहन्तुविघ्नयतु। बालवत्सा अनिर्दशा  ॥  ५६  ॥   

प्रसूत्यनन्तरं अनतिक्रान्तदशदिनेति यावत्।  

 ॥ २।७५।५५,५६ ॥  ॥ २।७५।५७ ॥   

तृष्णार्थं सति पानीये विप्रलम्भेन योजयन्।  

लभेत तस्य यत् पापं यस्यार्योऽनुमते गतः  ॥  ५७  ॥   

विप्रलम्भेनवञ्चनया योजयन्अप्रयच्छन्निति यावत्  ॥  ५७  ॥   

 ॥ २।७५।५७ ॥  ॥ २।७५।५८ ॥   

भक्त्या विवदमानेषु मार्गमाश्रित्य पश्यतः।  

तस्य पापेन युज्येत यस्यार्योऽनुमते गतः  ॥  ५८  ॥   

भक्त्याशिवविष्ण्वादिदेवताभक्त्या तं तं स्वमार्गंतदुपोद्बलकशैवादिशास्त्रं आश्रित्य विवदमानेषु सत्सु, त्वमपि त्वन्मार्गे प्रबलः, अन्योऽप्यन्यस्मिन् मार्गे। सर्वस्य च मार्गस्य तत्तदधिकार्यनुग्रहार्थमीश्वरप्रणीतत्वाविशेषात्, दृष्टादृष्टफलसंवादाविशेषात्। अतो न वृथा कलहः कर्तव्यःऽ इति कलहशमनं कृत्वा, सत्यपि सामर्थ्ये केवलं पश्यतः कलहप्रियस्य यत् पापं, तेन पापेन युज्येत मे आत्मेत्यर्थः  ॥  ५८  ॥   

विवदमानेषुवादिप्रतिवादिषु विवादं कुर्वत्सु सत्सु भक्त्याएकस्मिन् स्नेहेन मार्गंयजोपायमाश्रित्य पश्यतःतूष्णीं भवतःजयोपायं ज्ञात्वाऽपि पक्षपातेन तूष्णीं भवत इत्यर्थः, तस्य पापेन युज्येतेति सम्बन्धःती। वादप्रतिवादिषु विवादं कुर्वत्सु भक्त्याएकस्मिन् स्नेहेन जयोपायमाश्रित्य पश्यतःब्रुवतःगो। वस्तुतस्तुकतकोक्तं युक्तम्। अथ वापरमात्मनि भक्त्या, न तु विजिगीषया, विवदमानेषु परमात्मप्राप्तिसाधनज्ञानाभावात् अयं वा मार्गः, अयं वाऽ इति विवादं कुर्वत्सु मुमुक्षुजनेषु, तन्मार्गं आश्रित्यापि तूष्णीं पश्यतःसमीचीनमार्गमनुपदिशतः, इत्यर्थः  ॥  आश्रित्यऽ इत्यनेन स्वानुभवसिद्धत्वं मार्गस्योक्तम्।  

 ॥ २।७५।५८ ॥  ॥ २।७५।५९६१ ॥   

विहीनां पतिपुत्राभ्यां कौसल्यां पार्थिवात्मजः।  

एवमाश्वासयन्नेव दुःखार्तो निपपात ह  ॥  ५९  ॥   

१तथा तु शपथैः कष्टैः शपमानमचेतनम्।  

भरतं शोक २सन्तप्तं कौसल्या वाक्यमब्रवीत्  ॥  ६०  ॥   

मम दुःखमिदं, पुत्र भूयः समुपजायते।  

शपथैः शपमानो हि प्राणानुपरुणत्सि मे  ॥  ६१  ॥   

भूयःअभ्यधिकम्। शपथैरिति। हे मातः नाहं परपक्ष्यः, तत् कार्येणावधारयेत्येतावतैव सिद्धे बहुशपथैः कीर्तनमात्रतोऽपि पापावहैः शपमानोऽसि हियस्मात्, अतो मे प्राणानुपरुणत्सिप्राणपीडासमं दुःखं जायते, तन्मा कुर्विति शेषः  ॥  ६१  ॥   

१तदा तंङ। च।  

२सन्तप्ताङ।  

उपरुणत्सिपीडयसीत्यर्थः। यद्वा प्राणानुपरुणत्सिरामवियोगेन मे निर्गच्छतः प्राणान् स्थापयसिगो।  

 ॥ २।७५।५९६१ ॥  ॥ २।७५।६२ ॥   

दिष्ट्या न चलितो धर्मात् आत्मा ते, १शुभलक्षण  

वत्स सत्यप्रतिज्ञो २मे सतां ३लोकमवाप्स्यसि  ॥   

अथ स्वीयतया सम्यक् परिगृह्यानुगृह्णातिदिष्ट्येत्यादितः। आत्मेति। तवान्तःकरणमिति यावत्। यत् सः सत्यप्रतिज्ञः त्वमपि मे रामवदेव पुत्रोऽसि, अतो रामवदेव सतां लोकमवाप्स्यसि  ॥  ६२  ॥   

सहलक्षणःशुभलक्षणः ते आत्मास्वभावःती। ति। सहलक्ष्मणः सत्यप्रतिज्ञोऽसिलक्ष्मणवत् सत्यप्रतिज्ञोऽसीत्यर्थःगो।  

१सहलक्षणःङ।च।, सहलक्ष्मणःङ।  

२ऽसि, हिङ।  

३लोकान्ङ।  

 ॥ २।७५।६२ ॥  ॥ २।७५।६३ ॥   

इत्युक्त्वा चाङ्कमानीय भरतं भ्रातृवत्सलम्।  

परिष्वज्य १महाबाहुं रुरोद भृशदुःखिता  ॥  ६३  ॥   

एवमनुगृह्य पुत्रोचितकृत्येन तमाश्वासयतिइत्युक्त्वेत्यादि  ॥   

१महात्मानंङ।  

 ॥ २।७५।६३ ॥  ॥ २।७५।६४ ॥   

एवं विलपमानस्य दुःखार्तस्य महात्मनः।  

मोहाच्च शोक १संरोधात् बभूव लुलितं मनः  ॥  ६४  ॥   

शोकसंरोधात्शोकस्मरणजान्मोहात्मूर्छया मनः लुलितंक्षुभितं बभूव  ॥  ६४  ॥   

१संरम्भात्ङ।  

 ॥ २।७५।६४ ॥  ॥ २।७५।६५ ॥   

तमेवं शोकसन्तप्तं भरतं कैकयीसुतम्।  

उवाच वदतां श्रेष्ठः वसिष्ठः श्रेष्ठवागृषिः  ॥  ६५  ॥   

वसिष्ठ उवाचेति। भरतागमनं श्रुत्वा तद्दुःखापनोदनार्थं आगत इति शेषः  ॥  ६५  ॥   

तीर्थगोविन्दराजतिलकादिरीत्या तमेवंऽ इत्यादिश्लोकद्वयं अनन्तरसर्गारम्भे पठनीयम्, कतकदृष्ट्या तु लालप्यमानस्यऽ इत्यादिश्लोकात्पूर्वमस्मिन्नेव सर्गेइति अनन्तरसर्गोपक्रमव्याख्यानादवगम्यते।  

 ॥ २।७५।६५ ॥  ॥ २।७५।६६ ॥   

अलं शोकेन, भद्रं ते, राजपुत्र महायशः  

प्राप्तकालं नरपतेः कुरु संयानमुत्तमम्  ॥  ६६  ॥   

संयानंप्रेतहरणम्  ॥  ६६  ॥   

संयानंसम्यग्यानंस्वर्गप्रापकक्रियाजातमित्यर्थःगो।ती।  

 ॥ २।७५।६६ ॥  ॥ २।७५।६७ ॥   

लालप्यमानस्य विचेतनस्य  

प्रणष्टबुद्धेः पतितस्य भूमौ।  

मुहुर्मुहुर्निश्वसतश्च धर्मं  

सा तस्य दुःखेन जगाम रात्रिः  ॥  ६७  ॥   

इत्यार्षे श्रीमद्रामायणे वाल्मीकीये अयोध्याकाण्डे पञ्चसप्ततितमः सर्गः  ॥   

धर्मंउष्णं यथा तथा निश्वसतः। अतर्ष (६६ १२) (?) मानः सर्गः  ॥  ६७  ॥   

इति श्रीमद्रामायणामृतकतकटीकायां अयोध्याकाण्डे पञ्चसप्ततितमः सर्गः  

यद्यपि कौसल्यया समाश्वासितो भरतः अथापि कौसल्यामुखात् तादृशमहत्तरापवादश्रवणजदुःखस्यानुवृत्त्या दशरथमरणरामविवासनशोकेन च संकटानुभवो भरतस्य।  

 ॥ २।७५।६७ ॥   

