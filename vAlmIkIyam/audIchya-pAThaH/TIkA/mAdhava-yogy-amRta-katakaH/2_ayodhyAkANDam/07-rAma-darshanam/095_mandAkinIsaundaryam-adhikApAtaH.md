+++
title = "०९५ मन्दाकिनीसौन्दर्यम्-अधिकापातः"
title_english = "095 Rama and Seetha spend some time at Mandakini River"

+++
पञ्चनवतितमः सर्गः  

\[मन्दाकिनीसौन्दर्यम्\] ॥ २।९५।१ ॥   

अथ शैलाद्विनिष्क्रम्य मैथिलीं कोसलेश्वरः  ॥   

अदर्शयच्छुभजलां रम्यां मन्दाकिनीं नदीम्  ॥  १  ॥   

अथ नदीप्रदर्शनेन सीताया उपलालनम्। अथेत्यादि। शैलाद्विनिष्क्रम्येति। एतावत्कालमनुभावितात् पर्वतात् निष्क्रम्यअपसृत्य  ॥  १  ॥   

 ॥ २।९५।१ ॥  ॥ २।९५।२ ॥   

अब्रवीच्च वरारोहां चारुचन्द्रनिभाननाम्।  

विदेहराजस्य सुतां रामो राजीवलोचनः  ॥  २  ॥   

वरारोहांउत्तमस्त्रीम्  ॥  २  ॥   

 ॥ २।९५।२ ॥  ॥ २।९५।३ ॥   

विचित्रपुलिनां रम्यां हंससारससेविताम्।  

१सुकुमैरुप २सम्पन्नां पश्य मन्दाकिनीं नदीम्  ॥  ३  ॥   

कुसुमैःपद्मादिकुसुमैः  ॥  ३  ॥   

पुलिनस्य विचित्रत्वं नवोलपालङ्कृतत्वात्गो। वस्तुतस्तु विचित्रजलप्रवाहैर्विचित्रितत्वादिति युक्तम्।  

१कमलैःङ।  

२संछन्नांङ।  

वृक्षेभ्यः पतितैश्च।  

 ॥ २।९५।३ ॥  ॥ २।९५।४ ॥   

नानाविधैस्तीररुहैः वृतां पुष्पफलद्रुमैः।  

राजन्तीं राजराजस्य नलिनीमिव सर्वतः  ॥  ४  ॥   

तीरे रोहन्तीति तीररुहाः, इगुपधात् कः। राजराजस्य नलिनी सौगन्धिकसरसी  ॥  ४  ॥   

 ॥ २।९५।४ ॥  ॥ २।९५।५ ॥   

मृगयूथनिपीतानि कलुषाम्भांसि साम्प्रतम्।  

तीर्थानि रमणीयानि १रतिं सञ्जनयन्ति मे  ॥  ५  ॥   

मृगयूथनिपीतानि, अत एव साम्प्रतं कलुषाम्भांसि। तीर्थंजलावतारः  ॥  ५  ॥   

रतिंअवगाहनविषयां प्रीतिम्गो।  

१मैथिलि प्रतिभान्ति मेङ।  

 ॥ २।९५।५ ॥  ॥ २।९५।६,७ ॥   

जटाजिनधराः काले वल्कलोत्तरवाससः।  

ऋषयस्त्ववगाहन्ते नदीं मन्दाकिनीं, प्रिये  ॥  ६  ॥   

आदित्यमुपतिष्ठन्ते नियमादूर्ध्वबाहवः।  

एतेऽपरे, विशालाक्षि मुनयः संशितव्रताः  ॥  ७  ॥   

उपतिष्ठन्त इति। उपान्मन्त्रकरणेऽ इत्यात्मनेपदम् नियमात् हेतोः संशितव्रताः अपरे एते मुनयः प्रकाशन्ते, जपपरा इति शेषः  ॥  ७  ॥   

 ॥ २।९५।६,७ ॥  ॥ २।९५।८ ॥   

मारुतोद्धूतशिखरैः प्रनृत्त इव पर्वतः।  

पादपैः पत्र पुष्पाणि सृजद्भिरभितो नदीम्  ॥  ८  ॥   

प्रनृत्तःआदिकर्मणि क्तः, नृत्तं कर्तुमुपक्रान्त इवेत्यर्थः  ॥   

मारुतैः उद्धतानि शिखराणिअग्राणि येषां ते, तादृशैः पादपैः।  

 ॥ २।९५।८ ॥  ॥ २।९५।९ ॥   

क्वचिन्मणिनिकाशोदां क्वचित्पुलिनशालिनीम्।  

क्वचित् सिद्धजनाकीर्णां पश्य मन्दाकिनीं नदीम्  ॥  ९  ॥   

मणिःमुक्तादिः। उदभाव आर्षः  ॥  ९  ॥   

मणिनिकाशोदामित्यत्र उदकशब्दस्य इति शेषः।  

 ॥ २।९५।९ ॥  ॥ २।९५।१० ॥   

निर्धूतान् वायुना पश्य विततान् पुष्पसञ्चयान्।  

पोप्लूयमानानपरान् १पश्येहाचलमध्यमे  ॥  १०  ॥   

अम्भसि पोप्लूयमानान्पुनःपुनः प्लवमानान् पुष्पसञ्चयान् पश्य। अचलमध्यमेकृशत्वात् चलनाशक्तमध्यमवति। १०  ॥   

वायुना निर्धूतान् विततान्तीरे व्याप्तान् पुष्पसञ्चयान् पश्य। जलमध्यगान् पोप्लूयमानान् भृशं पुनःपुनर्वा प्लवमानान् अपरान् पुष्पसञ्चयांश्च त्वं पश्यगो।  

१पश्य त्वं जलमध्यगान्ङ। पश्य त्वं तनुमध्यमेच।  

 ॥ २।९५।१० ॥  ॥ २।९५।११ ॥   

१तांश्चातिवल्गुवचसः रथाङ्गाह्वयना द्विजाः।  

अधिरोहन्ति, कल्याणि विकूजन्तः शुभा गिरः  ॥  ११  ॥   

रथाङ्गाह्वयनाःचक्राह्वयाः द्विजाःचक्रवाकाः तान्पुष्पसञ्चयान् अधिरोहन्तिशयनमारोहन्तीत्यर्थःगो। रथाङ्गंचक्रं, तद्वाचकः शब्दः आह्वयनेनामनि येषामिति विग्रहः। अधिरोहन्ति, पुलिनानीति शेषःति।  

१पश्येतान्ङ।  

 ॥ २।९५।११ ॥  ॥ २।९५।१२ ॥   

दर्शनं चित्रकूटस्य मन्दाकिन्याश्च, शोभने  

अधिकं पुरवासाच्च मन्ये च तव दर्शनात्  ॥  १२  ॥   

तव दर्शनाच्च अधिकंअधिकसुखावहम्  ॥  १२  ॥   

तव दर्शनात् अधिकं मन्ये, भवत्या असन्निषाने तु न तथेति भावः। चकारः एवकारार्थको वा, तव दर्शनादेव अधिकं मन्ये।  

 ॥ २।९५।१२ ॥  ॥ २।९५।१३,१४ ॥   

विधूतकल्मषैः सिद्धैः तपोदमशमान्वितैः।  

नित्यविक्षोभितजलां विगाहस्व मया सह  ॥  १३  ॥   

सखीव चावगाहस्व, सीते मन्दाकिनीं नदीम्।  

कमलान्यवमज्जन्तीपुष्कराणि च, भामिनि  ॥  १४  ॥   

सखीवेति। मन्दाकिन्या इति शेषः। कमलपुष्करेरक्तसितपद्मे। अवमज्जन्तीअवक्षिपन्ती सती अवगाहस्वेत्यन्वयः  ॥  १४  ॥   

सङ्कोचादिकं विहाय अवगाहस्व, इति तात्पर्येण वा सखीवेत्युक्तिः।  

अवमज्जन्तीअवमज्जयन्तीगो।  

 ॥ २।९५।१३,१४ ॥  ॥ २।९५।१५ ॥   

त्वं पौरजनवत् व्यालान् अयोध्यामिव पवर्तम्।  

मन्यस्व, वनिते नित्यं सरयूवदिमां नदीम्  ॥  १५  ॥   

पौरजनवत्कैकेय्यादिजनवत् व्यालान्सर्पान् मन्यस्व  ॥   

त्वं व्यालान् वनचरजन्तून् पौरजनवत् पश्य, पौरजनप्रीतिं व्यालेषु कुर्वित्यर्थः। एवमुत्तरत्रापि। अतः पौरजनाद्यनवलोकनक्लेशो न कार्य इति भावःगो।  

 ॥ २।९५।१५ ॥  ॥ २।९५।१६ ॥   

लक्ष्मणश्चापि धर्मात्मा मन्निदेशे व्यवस्थितः।  

त्वं चानुकूला, वैदेहि प्रीतिं जनयतो मम  ॥  १६  ॥   

जनयतःसम्पादयतः  ॥  १६  ॥   

सौभ्रात्रं, अनुकूलभार्यात्वं च सौख्यरसायनमिति भावःगो।  

 ॥ २।९५।१६ ॥  ॥ २।९५।१७,१८ ॥   

उपस्पृशंस्त्रिषवणं मधुमूलफलाशनः।  

नायोध्यायै न राज्याय स्पृहयेऽद्य त्वया सह  ॥  १७  ॥   

इमां हि रम्यां १मृगयूथशालिनीं  

निपीततोयां गजसिंहवानरैः।  

२सुपुष्पितैः पुष्पवनैरलङ्कृतां  

न सोऽस्ति यः स्यादगतक्लमः सुखी  ॥  १८  ॥   

पुष्पवनैरलङ्कृतामिमां अवगाह्य यो गतक्लमः सुखी च न स्यात्, स नास्तीति योजनीयम्  ॥  १८  ॥   

त्वया सह त्रिषवणमुपस्पृशन्इत्यन्वयः। अयोध्यायै न स्पृहयेअयोध्यागमनं नापेक्ष इति भावः।  

अत्र उपस्पृशन्ऽ इत्यनुषज्यतेगो।  

१मृगयूथलोलितांङ। गजयूथलोडितांच।  

२सुपुष्पितां पुष्पफलैङ। सुपुष्पितां पुष्पभरैच।  

 ॥ २।९५।१७,१८ ॥  ॥ २।९५।१९ ॥   

इतीव रामो बहु सङ्गतं वचः  

प्रियासहायः सरितं प्रति ब्रुवन्।  

चचार रम्यं नयनाञ्जनप्रभं  

स चित्रकूटं रघुवंशवर्धनः  ॥  १९  ॥   

इत्यार्षे श्रीमद्रामायणे वाल्मीकीये अयोध्याकाण्डे पञ्चनवतितमः सर्गः  

बहु ब्रुवन्नित्युक्ते असङ्गताव्यावृत्त्यासङ्गतमिति। नयनयोरञ्जनं नयनाञ्जनं, तद्वन्नीलप्रभमित्यर्थः। चित्रकूटं चचारचित्रकूटे विहृतवानित्यर्थः। धन्य(१९)मानः सर्गः  ॥  १९  ॥   

सङ्गतंप्रसक्तानुप्रसक्तंगो।  

 ॥ २।९५।१९ ॥   

