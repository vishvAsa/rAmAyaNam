+++
title = "०८३ शृङ्गिबेरपुरे भरतवासः"
title_english = "083 Bharata goes to see Rama"

+++
त्र्यशीतितमः सर्गः  

\[भरतचित्रकूटयात्रा\] ॥ २।८३।१ ॥   

ततः समुत्थितः काल्यं आस्थाय स्यन्दनोत्तमम्।  

प्रययौ भरतः शीघ्रं रामदर्शन १काङ्क्षया  ॥  १  ॥   

अथ सबलस्य भरतस्यागङ्गं प्रस्थानम्। तत इत्यादि। काल्यमास्थायउषस्यनुष्ठानं कृत्वा, स्यन्दनोत्तमं चास्थाय  ॥  १  ॥   

काल्यंप्रातःकालेती। काल्यंअहर्मुखं प्राप्येति शेषःगो।  

१काम्ययाच।  

 ॥ २।८३।१ ॥  ॥ २।८३।२,३ ॥   

अग्रतः प्रययुस्तस्य सर्वे मन्त्रि १पुरोधसः।  

अधिरुह्य हयैर्युक्तान् रथान् सूर्यरथोपमान्  ॥  २  ॥   

नवनागसहस्राणि कल्पितानि यथाविधि।  

अन्वयुर्भरतं यान्तं इक्ष्वाकुकुलनन्दनम्  ॥  ३  ॥   

कल्पितानिसज्जितानि। यथाविधियथारुचि  ॥  ३  ॥   

१पुरोहिताःच।  

अत्र सर्वाणिऽ इत्यनुक्त्वा संख्याग्रहणात् नगरस्थगजेषु तावन्त एव प्रस्थिता इति ज्ञायत इति गोविन्दारजः।  

 ॥ २।८३।२,३ ॥  ॥ २।८३।४,५ ॥   

षष्टी रथसहस्राणि धन्विनो विविधायुधाः।  

अन्वयुर्भरतं यान्तं राजपुत्रं यशस्विनम्  ॥  ४  ॥   

शतं सहस्राण्यश्वानां समारूढानि राघवम्।  

अन्वयुर्भरतं यान्तं सत्यसन्धं जितेन्द्रियम्  ॥  ५  ॥   

समारूढानिसादिभिरिति शेषः  ॥  ५  ॥   

 ॥ २।८३।४,५ ॥  ॥ २।८३।६ ॥   

कैकेयी च सुमित्रा च कौसल्या च यशस्विनी।  

रामानयनसंहृष्टाः ययुर्याने भास्वता  ॥  ६  ॥   

कैकेयी च ययाविति। स्वप्रवृत्तेः पुत्राहितस्य सम्पन्नत्वात्, किं कृतम्ऽ इति खिन्ना लोकसङ्ग्रहाय राजस्त्र्यन्तरेण सह ययौ  ॥  ६  ॥   

अत्र कैकेय्याः प्रथमग्रहणात्, पश्चात्तापातिशयात् तस्याः त्वरातिशयः सूच्यत इव।  

यानेनेत्येकवचनं प्रत्येकापेक्षया। सौहार्दादेकयानेनैव तिसृ़णां गमनं वाति।  

 ॥ २।८३।६ ॥  ॥ २।८३।७ ॥   

प्रयाताश्चार्यसङ्घाताः रामं द्रष्टुं सलक्ष्मणम्।  

तस्यैव च कथाश्चित्राः कुर्वाणा हृष्टमानसाः  ॥  ७  ॥   

आर्याणां त्रैवर्णिकानां सङ्घातास्तथा  ॥  ७  ॥   

 ॥ २।८३।७ ॥  ॥ २।८३।८१० ॥   

मेघश्यामं महावाहुं स्थिरसत्त्वं दृढव्रतम्।  

कदा द्रक्ष्यामहे रामं जगतः शोकनाशनम्  ॥  ८  ॥   

दृष्ट एव हि नः शोकं अपनेष्यति राघवः।  

तमः सर्वस्य लोकस्य समुद्यन्निव भास्करः  ॥  ९  ॥   

इत्येवं कथयन्तस्ते सम्प्रहृष्टाः कथाः शुभाः।  

परिष्वजानाश्चान्योन्यं ययुर्नागरिका जनाः  ॥  १०  ॥   

परिष्वजानाःपरिष्वजमाना इति यावत्। नगरे चरन्तीति नागरिकाः, चरतिऽ इति ठक्  ॥  १०  ॥   

 ॥ २।८३।८१० ॥  ॥ २।८३।११ ॥   

ये च तत्रापरे सर्वे १सम्मता ये च नैगमाः।  

रामं प्रति ययुर्हृष्टाः सर्वाः प्रकृतयस्तथा  ॥  ११  ॥   

तत्र नगरे सम्मताः प्रसिद्धाः नैगमाःवणिजः। प्रकृतयःपौरश्रेणयः  ॥  ११  ॥   

सम्मताः, रामस्यगो  

१समेता, समस्ताङ।  

 ॥ २।८३।११ ॥  ॥ २।८३।१२ ॥   

मणिकाराश्च ये केचित् कुम्भकाराश्च शोभनाः।  

सूत्रकर्मकृतश्चैव ये च शस्त्रोपजीविनः  ॥  १२  ॥   

विविच्य प्रदर्श्यन्तेमणिकाराश्चेत्यादि। मणिकाराःशाणायां मणिशोधनादिकर्तारः। सूत्रेणतन्तुना पटकुटकादिकं कुर्वन्तीति तन्तुवायाः तन्तुसीवकाः। शस्त्रनिर्माणेनोपजीविनःशस्त्रोपजीविनः  ॥  १२  ॥   

परन्तु८० सर्गाद्यश्लोकव्याख्याने इदं पदं अन्यथा विवृतम्।  

 ॥ २।८३।१२ ॥  ॥ २।८३।१३ ॥   

मायूरकाः क्राकचिकाः रोचका वेधकास्तथा।  

दन्तकाराः १सुधाकाराः तथा गन्धोपजीविनः  ॥  १३  ॥  १३  ॥   

मायूरकाःमयूरग्राहिणः, इदमुपलक्षणं शुकादिग्राहिणाम्। क्राकचिकाः क्रकचः करपत्रं स्यात्ऽ क्रकचेन जीवन्तीति तथा। रोचकाःकाचकुप्यादिकर्तारः। वेधकाःमण्यादिवेधकाः। दन्तकाराःदन्तेन समुद्गकादिकर्तारः। सुधाकाराःवज्रलेपकर्तारः। गन्धोपजीविनःगन्धद्रव्यविक्रयिकाः  ॥  १३  ॥   

मायूरकाःमयूरपिञ्छैः छत्रव्यजनादिकारिणः। रोचकाःदन्तकुड्यवेदिकादिषु कान्त्युत्पादकाःगो।  

१सूपकाराःङ।  

 ॥ २।८३।१३ ॥  ॥ २।८३।१४ ॥   

सुवर्णकाराः प्रख्याताः तथा १रङ्गोपजीविनः।  

स्नापको २च्छेदका वैद्याः धूपकाः शौण्डिकास्तथा  ॥   

रङ्गोपजीविनःनटाः। स्नापकाःउष्णोदकस्नापकाः, उच्छेदकाःअङ्गमर्दकाः, उच्छेदनं समुल्लेखोद्वाहनोद्वर्तनेषु चऽ इति विश्वः। धूपकाःधूपद्रव्यविक्रयिकाः। शौण्डिकाःमद्यकराः, शुण्डा करिकरे मद्येऽ इति वैजयन्ती  ॥  १४  ॥   

१कम्बलधावकाःङ। कम्बलकारकाःच।  

२ष्णोदकाच। च्छादकाङ।  

धूपकाःगृहादिषु धूपवासकाःगो।  

 ॥ २।८३।१४ ॥  ॥ २।८३।१५ ॥   

रजका १स्तुन्नवायाश्च घोषग्राममहत्तराः।  

शैलूषाश्च सह स्त्रीभिः ययुः कैवर्तकारवः  ॥  १५  ॥   

तुन्नवायाःसौचिकाः। घोषःआभीरपल्ली, ग्राममहत्तराः घोषमहत्तराश्च तथापरिबृढाः। कैवर्तःधीवरःदाशःवलधरः। कारवःकर्मकराः  ॥  १५  ॥   

१स्तन्तुवायाश्चङ।  

यद्यपि रङ्गोपजीविनःऽ इत्यनेनैव शैलूषा अपि गृहीताः, तथापि रङ्गोपजीविन इति शैलूषव्यतिरिक्तविषयमिति भावः। सन्त्यन्येऽपि खलु बहवो रङ्गोपजीविनः।  

 ॥ २।८३।१५ ॥  ॥ २।८३।१६,१७ ॥   

समाहिता वेदविदः ब्राह्मणा १वृत्तसम्मताः।  

गोरथैर्भरतं यान्तं अनुजग्मुः सरस्रशः  ॥  १६  ॥   

सुवेषाः शुद्धवसनाः ताम्रमृष्टानुलेपनाः।  

सर्वे ते २विविधैर्यानैः शनैर्भरतमन्वयुः  ॥  १७  ॥   

गोरोचनाकुङ्कुमादिवस्तुसम्बन्धतः ताम्रवर्णं मृष्टंसम्पूर्णं अनुलेपनं येषां ते तथा  ॥  १७  ॥   

समाहिताःयोगिनःगो।  

१व्रतसम्मताःङ।  

२विमलैच।  

वाहनादिसम्मर्दात्शनैरिति।  

 ॥ २।८३।१६,१७ ॥  ॥ २।८३।१८२० ॥   

प्रहृष्टमुदिता सेना साऽन्वयात् कैकयीसुतम्।  

भ्रातुरानयने यान्तं भरतं भ्रातृवत्सलम्  ॥  १८  ॥   

ते गत्वा दूरमध्वानं रथयानाश्वकुञ्जरैः।  

समासेदुस्ततो गङ्गां शृङ्गिबेरपुरं प्रति  ॥  १९  ॥   

यत्र रामसखो वीरः गुहो ज्ञातिगणैर्वृतः।  

निवसत्यप्रमादेन देशं तं परिपालयन्  ॥  २० ।  

शृङ्गिबेरपुरं प्रतीति। लक्षणे प्रतिः कर्मप्रवचनीयः, शृङ्गिबेरपुर इत्यर्थः। अप्रमादेन अटवीं देशंरामाश्रितं स्वीयं देशं सावधानतया रक्षन्  ॥  २०  ॥   

प्रहर्षःकायिको रोमाञ्चादिः, मोदःमानसो हर्षःगो। ती।  

शृङ्गिबेरपुरं प्रति दूरमध्वानं गत्वा गङ्गां समासेदुरिति सम्बन्धःगो।  

अप्रमादेनसावधानतया, रामविरोध्यागमनवारणपर इत्यर्थःगो। अथ वा गुहस्य निषादराजत्वात् स्वं देशं सावधानं पालयन्निवसतीति वाऽर्थः।  

 ॥ २।८३।१८२० ॥  ॥ २।८३।२१२३ ॥   

उपेत्य तीरं गङ्गायाः चक्रवाकैरलङ्कृतम्।  

व्यवातिष्ठत सा सेना भरतस्यानुयायिनी  ॥  २१  ॥   

१निरीक्ष्यानुगतां सेनां तां च गङ्गां शिवोदकाम्।  

भरतः सचिवान् सर्वान् अब्रवीद्वाक्यकोविदः  ॥  २२  ॥   

निवेशयत मे २सैन्यं अभिप्रायेण ३सर्वतः।  

विश्रान्ताः प्रतरिष्यामः श्व ४इदानीमिमां नदीम्  ॥  २३  ॥   

अभिप्रायेणसन्तरणाभिप्रायेण सह न्यवेशयत, गङ्गातीरे सुखमस्तीति नात्र द्वित्रदिनवासबुद्ध्या। तदेवाहश्वः प्रतरिष्याम इति। इदानीं विश्रान्ता इत्यन्वयः  ॥  २३  ॥   

१निरीक्ष्यानुत्थितांच।  

अनुत्थितांगमने अनुद्योगांति। गङ्गया निरोधादिति शेषः।  

२सर्वंङ।  

अभिप्रायेणतत्तदिच्छयागो। अद्य विश्रान्ताः श्वः प्रतरिष्यामःऽ इत्यभिप्रायेणमदभिप्रायज्ञापनेन निवेशयनेर्त्यःति। तस्यैवं ब्रुवतःऽ इत्याद्यनन्तरश्लोकपरिशीलने गोविन्दराजोक्तं स्वरसमिव।  

३सर्वशःङ।  

४इदानीं महानदीम्ङ। इमां सागरङ्गमाम्च।  

 ॥ २।८३।२१२३ ॥  ॥ २।८३।२४ ॥   

दातुं च तावदिच्छामि स्वर्गतस्य महीपतेः।  

और्ध्वदेहनिमित्तार्थं अवतीर्योदकं नदीम्  ॥  २४  ॥   

देहपातादूर्ध्वकाले प्राप्तं निमित्तं यस्य परलोकस्य सः ऊर्ध्वदेहनिमित्तः, स्वार्थिकोऽण्, ऊर्ध्वदेहनिमित्तायपरलोकप्रयोजनाय इदंऔर्ध्वदेहनिमित्तार्थम्  ॥  २४  ॥   

 ॥ २।८३।२४ ॥  ॥ २।८३।२५ ॥   

तस्यैवं ब्रुवतोऽमात्याः तथेत्युक्त्वा समाहिताः।  

न्यवेशयंस्तान् छन्देन स्वेन स्वेन पृथक् पृथक्  ॥  २५  ॥   

छन्दःइच्छा  ॥  २५  ॥   

 ॥ २।८३।२५ ॥  ॥ २।८३।२६ ॥   

निवेश्य गङ्गामनु तां महानदीं  

चमूं विधानैः परिबर्हशोभिनीम्।  

उवास रामस्य तदा महात्मनः  

१विचिन्तयानो भरतो निवर्तनम्  ॥  २६  ॥   

इत्यार्षे श्रीमद्रामायणे वाल्मीकीये अयोध्याकाण्डे त्र्यशीतितमः सर्गः  

गङ्गामनुअनुर्लक्षणे, कर्मप्रवचनीयः। विधानैःवासव्यवस्थाकल्पनैः। परिबर्हःपरिच्छदः, यात्रानिवासोपकरणपटकुटिकादिभिः शोभमानाम्। तरि(२६)मानः सर्गः  ॥  २६  ॥   

इति श्रीमद्रामायणामृतकतकटीकायां अयोध्याकाण्डे त्र्यशीतितमः सर्गः  

१विचिन्तमानोच।  

 ॥ २।८३।२६ ॥   

