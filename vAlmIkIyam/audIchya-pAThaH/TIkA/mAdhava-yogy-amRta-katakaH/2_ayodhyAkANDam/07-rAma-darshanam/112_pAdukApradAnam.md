+++
title = "११२ पादुकाप्रदानम्"
title_english = "112 The sages requests Bharata to accept Rama s words"

+++
द्वादशोत्तरशततमः सर्गः  

\[पादुकाग्रहणम्\] ॥ २।११२।१ ॥   

तमप्रतिमतेजोभ्यां भ्रातृभ्यां रोमहर्षणम्।  

विस्मिताः सङ्गमं प्रेक्ष्य १समवेता महर्षयः  ॥  १  ॥   

अथान्तर्हितदेवगणैः ग्राहितरामवाक्यकरणनियोगेनापि भरतेन पुनश्च प्रार्थितेन रामेण पादुकयोः प्रतिनिधित्वेन प्रदानम्। तमित्यादि। तं सङ्गमं प्रेक्ष्येत्यन्वयः। तत्र स्थले समवेता वसिष्ठाद्या महर्षयो विस्मिता बभूवुः  ॥  १  ॥   

भ्रातृभ्यां अन्योन्यसौहार्देन कृतं सङ्गमंगो।  

१समुपेताङ।  

 ॥ २।११२।१ ॥  ॥ २।११२।२ ॥   

अन्तर्हिता १मुनिगणाः २सिद्धाश्च परमर्षयः।  

तौ भ्रातरौ ३महात्मानौ काकुत्स्थौ प्रशशंसिरे  ॥  २  ॥   

अन्तर्हिताःअदृश्यरूपाः, आकाशस्थाश्चेति शेषः  ॥  २  ॥   

सप्तमश्लोको द्रष्टव्यः।  

१ऋषिङ।  

२स्थिताश्चच।  

३महाभागौङ।च।  

 ॥ २।११२।२ ॥  ॥ २।११२।३ ॥   

१स धन्यो यस्य पुत्रौ द्वौ धर्मज्ञो धर्म २विक्रमौ।  

श्रुत्वा वयं हि सम्भाषाम् ३उभाभ्यां स्पृहयामहे  ॥  ३  ॥   

वयं उभयोः सम्भाषां श्रुत्वा उभाभ्यां स्पृहयामहे--प्रीता भवाम इति यावत्  ॥  ३  ॥   

१सदाऽऽयौ राजपुत्रौच।  

धर्मविक्रमौधर्मशूरौगो।  

२वत्सलौङ।  

वयं उभयोः सम्भाषां श्रुत्वा स्पृहयामहेपुनःपुनः श्रोतुं वाञ्छामःगो। वस्तुतस्तु स्पृहेरीप्सितःऽ इति चतुर्थी। उभावपि वाञ्छामहे, इत्यर्थः।  

३उभयोःङ।  

 ॥ २।११२।३ ॥  ॥ २।११२।४ ॥   

ततस्त्वृषिगणाः १सिद्धाः दशग्रीववधैषिणः।  

भरतं राजशार्दूलं इत्यूचुः सङ्गता वचः  ॥  ४  ॥   

सङ्गता ऊचुरिति। एकवाक्यतया ऊचुरित्यर्थः  ॥  ४  ॥   

१क्षिप्रंच।  

सङ्गताःरहसि मिलिता इति वा।  

 ॥ २।११२।४ ॥  ॥ २।११२।५ ॥   

कुले जात महाप्राज्ञ १महावृत्त महायशः  

ग्राह्यं रामस्य वाक्यं ते पितरं यद्यवेक्षसे  ॥  ५  ॥   

ते ग्राह्यमिति। त्वया ग्राह्यमित्यर्थः। पितरमिति। पितृसङ्गतिमित्यर्थः  ॥  ५  ॥   

१महाव्रतङ।  

यद्यपि भवतो भावः शुद्धः तथाऽपि पितृसद्गतिं यदि वाञ्छसि, तदा रामवचनं कुर्विति भावः।  

 ॥ २।११२।५ ॥  ॥ २।११२।६ ॥   

सदाऽऽनृणमिमं रामं वयमिच्छामहे पितुः।  

अनृणत्वाच्च कैकेय्याः स्वर्गं दशरथो गतः  ॥  ६  ॥   

रामवचोग्राह्यत्वे हेतुमाहुःसदाऽऽनृणमित्यादि। इमं रामं पितुस्सदाऽऽनृणंअनृणस्य भावःआनृणम्, सत्समीचीनानुष्ठितंअप्रतिनिधितयाऽनुष्ठितं आनृणंअनृणत्वं यस्य स तथा, तथैवेच्छामहे, तथाविधादेव कैकेय्या अनृणत्वात्। दशरथोऽद्य स्वर्गं गतः। आनृण्यस्य रामेणाकरणे, उपाधिकरणे च स्वर्गात् भ्रंश एवेति शेषः  ॥  ६  ॥   

 ॥ २।११२।६ ॥  ॥ २।११२।७,८ ॥   

एतावदुक्त्वा वचनं गन्धर्वाः समहर्षयः।  

राजर्षयश्चैव तथासर्वे स्वां स्वां गतिं गताः  ॥  ७  ॥   

ह्लादितस्तेन वाक्येन १शुभेन शुभदर्शनः।  

रामः संहृष्टवदनः तानृषीनभ्यपूजयत्  ॥  ८  ॥   

तानभ्यपूजयत्सम्यगनुगृहीतवन्तः अस्मदुपकाराय भगवन्तो देवा इत्युक्तवानित्यर्थः  ॥  ८  ॥   

१शुशुभेच।  

स्वपक्षसंरक्षणादिति भावः।  

 ॥ २।११२।७,८ ॥  ॥ २।११२।९ ॥   

१त्रस्तगात्रस्तु भरतः स वाचा सज्जमानया।  

कृताञ्जलिरिदं वाक्यं राघवं पुनरब्रवीत्  ॥  ९  ॥   

त्रस्तगात्रस्त्विति। दैवतानां रामवनवासस्य पितुरानृण्यार्थं इष्टत्वे, मया मोहात् प्रत्युपवेशनान्तो रामोपरोधः कृत इति भीत्या कम्पितगात्रः, अत एवसज्जमानयेत्यादि  ॥  ९  ॥   

स्वमनोरथस्य सर्वथाऽसिद्धत्वात् शिथिलगात्रत्वं (पाठान्तरे), सज्जमानवाक्क्त्व चगो।  

१स्रस्तङ।  

 ॥ २।११२।९ ॥  ॥ २।११२।१० ॥   

राजधर्म १मथ प्रेक्ष्य २कालधर्मांश्च सन्ततम्।  

कर्तुमर्हसि, काकुत्स्थ मम मातुश्च याचनाम्  ॥  १०  ॥   

राजधर्मंज्येष्ठस्य राज्यमित्येवंरूपम्। अथअथवा। कालधर्मान्कालधर्मकृतरक्षणशक्तितदभावलक्षणांश्च प्रेक्ष्य--विचार्य मम मातुः कौसल्यायाश्च याचनां वक्ष्यमाणलक्षणां कर्तुमर्हसि  ॥  १०  ॥   

राजधर्मंराज्यपरिपालनधर्मं, कुल (पाठान्तरे)धर्मानुसन्ततिंज्येष्ठाभिषेकरूपकुलधर्मस्यानुस्यूतिंगो।  

१मतुङ।  

२कुलधर्मानुसन्ततिङ।  

 ॥ २।११२।१० ॥  ॥ २।११२।११ ॥   

रक्षितुं सुमहद्राज्यम् अहमेकस्तु नोत्सहे।  

पौरजानपदांश्चापि रक्तान् रञ्जयितुं तथा  ॥  ११  ॥   

अथकालस्वभावकृतां स्वस्य रक्षणाऽशक्तिं दर्शयतिरक्षितुमित्यादि। एकःअसहायः। तथा नोत्सह इत्यनुकर्षः  ॥  ११  ॥   

 ॥ २।११२।११ ॥  ॥ २।११२।१२,१३ ॥   

ज्ञातयश्चापि १योधाश्च मित्राणि सुहृदश्च नः।  

त्वामेव हि प्रतीक्षन्ते पर्जन्यमिव कर्षकाः  ॥  १२  ॥   

इदं राज्यं, महाप्राज्ञ २स्थापय प्रतिपद्य हि।  

३शक्तिमानसि, काकुत्स्थ लोकस्य परिपालने  ॥  १३  ॥   

हियस्मात् त्वामेव प्रतीक्षन्ते, अत इदं राज्यं प्रतिपद्यस्वीकृत्य स्वीयमेव राज्यं पश्चान्मया रक्षणीयत्वेन स्थापय। स्वीकारमात्रेण लोकस्य परिपालने शक्तिमानसि, रामस्य राज्यमित्येतावन्मात्रं लोकस्य परिपालनेऽपेक्षितम्  ॥  १२१३  ॥   

१पौराश्चङ।  

अतः इदं राज्यं प्रतिपद्यस्वीकृत्य अस्मिंश्चित्स्थापय। हियतः सःत्वद्दत्तराज्यः लोकपालने शक्तिमान् भवति। शक्तिमानसिऽ इति पाठे अयं मदीय इति स्वीकारमात्रेण लोकस्य समस्तस्य पालने शक्तिमानसिति।  

२पालयङ।  

३शक्तिमान् स हिच।  

 ॥ २।११२।१२,१३ ॥  ॥ २।११२।१४ ॥   

इत्युक्त्वा न्यपतत् भ्रातुः पादयोः भरतस्तदा।  

भृशं सम्प्रार्थयामास १राममेव प्रियंवदः  ॥  १४  ॥   

इत्युक्त्वाएवं प्रार्थनां कृत्वा  ॥  १४  ॥   

एवं स्वबुद्धिशक्त्युपन्यस्तोपायान्तरवैफल्यदर्शनेन गत्यन्तराभावात् भरतो राममेव प्रपद्यत इत्याहइत्युक्त्वेतिगो।  

१राघवेऽतिप्रियं वदन्च।  

 ॥ २।११२।१४ ॥  ॥ २।११२।१५ ॥   

तमङ्के १भ्रातरं कृत्वा रामो वचनमब्रवीत्।  

श्यामं नलिनपत्राक्षं मत्तहंस २स्वरः स्वयम्  ॥  १५  ॥   

स्वयं अङ्के कृत्वेति योजना  ॥  १५  ॥   

स्वप्रपदनस्यामोघत्वात् तदानीं पूर्वकृतदेवसंङ्घशरणागति फलप्रदान प्रवृत्त्यनुकूलपितृवचनपरिपालनावरुद्धावसरतया तन्निर्वर्तनानन्तरं फलं प्रदित्सुः तावद्विलम्बसहनाय सान्त्वपूर्वमङ्कमारोपयतिगो।  

१भरतंङ।  

२स्वरंङ।  

 ॥ २।११२।१५ ॥  ॥ २।११२।१६ ॥   

आगता त्वामियं बुद्धिः स्वजा वैनयिकी च या।  

भृशमुत्सहसे, तात रक्षितुं पृथिवी १मपि  ॥  १६  ॥   

इयं बुद्धिरिति। मद्वनवासाविरुद्धा स्वीयतया स्थापनविषयिणी येयं बुद्धिरागता, इयमेव ते स्वजास्वाभाविकी, वैनयिकीगुरुसेवया सिद्ध विनयमूला च। अथ या अशक्तिरुक्ता भरतेन स्वस्य, सा नास्त्येवेत्याहभृशमित्यादि  ॥  १६  ॥   

१मिमाम्ङ।  

 ॥ २।११२।१६ ॥  ॥ २।११२।१७ ॥   

अमात्यैश्च सुहृद्भिश्च बुद्धिमद्भिश्च मन्त्रिभिः।  

सर्वकार्याणि सम्मन्त्र्य महान्त्यपि च कारय  ॥  १७  ॥   

कारयेति। मदाज्ञयेति शेषः  ॥  १७  ॥   

अमात्यैःप्रधानसचिवैः। मन्त्रिभिःउपमन्त्रिभिःगो। वस्तुतस्तुअमात्याःकर्मसचिवाः। मन्त्रिणःधीसचिवाः।  

 ॥ २।११२।१७ ॥  ॥ २।११२।१८ ॥   

लक्ष्मीश्चन्द्रादपेयाद्वा हिमवान् वा हिमं त्यजेत्।  

अतीयात् सागरो वेलां न प्रतिज्ञामहं पितुः  ॥  १८  ॥   

अथ मातुश्च याचनयाऽपि इदानीमागमनमशक्यमित्याहलक्ष्मीरित्यादि  ॥  १८  ॥   

 ॥ २।११२।१८ ॥  ॥ २।११२।१९ ॥   

कामाद्वा, तात लोभाद्वा मात्रा तुभ्यमिदं कृतम्।  

न तन्मनसि कर्तव्यं वर्तितव्यं च मातृवत्  ॥  १९  ॥   

कामात्त्वद्गतस्नेहात्। लोभात्राज्यलोभात्। तुभ्यं मात्रातव मात्रेति यावत्। सर्वथा इह चतुर्थ्यर्थे  

बहुलं छन्दसिऽ इति बहुलग्रहणात् षष्ठ्यर्थेऽपि चतुर्थी, यदिदं कृतंत्वदनिष्टमेव कृत्यं कृतं, तन्मनसि न कर्तव्यं दैवाधीनत्वात्। अतः मातृवदेव वर्तितव्यं, तस्यां शुश्रूषा नित्या पतितायामपिऽ इति शास्त्रात्  ॥  १९  ॥   

तुभ्यंत्वदर्थम्।  

 ॥ २।११२।१९ ॥  ॥ २।११२।२०,२१ ॥   

एवं ब्रुवाणं भरतः कौसल्यासुतमब्रवीत्।  

तेजसाऽऽदित्यसङ्काशं प्रतिपच्चन्द्रदर्शनम्  ॥  २०  ॥   

अधिरोहार्य पादाभ्यां पादुके हेमभूषिते।  

एते हि सर्वलोकस्य योगक्षेमं विधास्यतः  ॥  २१  ॥   

हे आर्य हेमभूषिते पादुके अधिरोह। किं प्रयोजनमित्यपेक्षायामाहएत इत्यादि। राजासनसन्निहिते इति शेषः  ॥  २१  ॥   

पुण्यदर्शनत्वे दृष्टान्तोऽयम्।  

अथ मध्यस्थेन उभयोर्हितपरण वसिष्ठेन नियुक्तो भरतः प्रार्थयते--अधिरोहेत्यादिना। अत एव भरद्वाजं प्रति भरतो वसिष्ठोक्तिमनुवदिष्यति--ऽ एते प्रयच्छ संहृष्टः पादुके हेमभूषितेऽ (११३१२) इतिगो। अनन्तरसर्गस्य १११२ श्र्लोकौ, टिप्पणी च द्रष्टव्या।  

 ॥ २।११२।२०,२१ ॥  ॥ २।११२।२२ ॥   

सोऽधिरुह्य नरव्याघ्रः पादुके व्यवमुच्य च।  

प्रायच्छत् सुमहातेजाः भरताय महात्मने  ॥  २२  ॥   

स रामः पादुके अधिरुह्य व्यवमुच्यअवरुह्य भरताय प्रायच्छत्। एवं भरतभद्रासनस्थापनीयपादुकयोः स्वप्रतिनिधिभूतयोः आरोहतः राज्यानुमतेः भरतहस्ते स्थापनात् प्रतिनिधिपुरस्कारेण रामाश्वमेधवत् राज्यरक्षानियोगं च भरतस्य कृतवान् रामः। एवञ्च प्रतिपद्य स्थापयऽ इति चिरं भरतप्रार्थनं च साधितं भगवता  ॥  २२  ॥   

ह्यवरुह्य चङ।  

 ॥ २।११२।२२ ॥  ॥ २।११२।२३२५ ॥   

स पादुके सम्प्रणम्य रामं वचनमब्रवीत्।  

चतुर्दश हि वर्षाणि जटाचीरधरो ह्यहम्  ॥  २३  ॥   

फलमूलाशनः, वीर भवेयं, रघुनन्दन  

तवागमनमाकाङ्क्षन् वसन् वै नगराद्बहिः  ॥  २४  ॥   

तव पादुकयो १र्न्यस्य राज्यतन्त्रं, परन्तप  

चतुर्दशे हि सम्पूर्णे २वर्षेऽहनि, रघूत्तम  ॥  २५  ॥   

न द्रक्ष्यामि यदि त्वां तु प्रवेक्ष्यामि हुताशनम्।  

राज्यतन्त्रं--राज्यव्यापारं तव पादुकयोर्न्यस्येति। त्वद्बुध्या विनिवेद्येति यावत्  ॥  २५  ॥   

१र्न्यस्तराज्यतन्त्रःङ।  

एतदनन्तरम् इतिकरणं द्रष्टव्यम्। इत्यब्रवीदित्यन्वयः।  

२वर्षे हि रघुनन्दनङ।  

चतुर्दशे वर्षे सम्पूर्णे सति अहनिउत्तरवर्षादिमदिनेगो।  

 ॥ २।११२।२३२५ ॥  ॥ २।११२।२६२८ ॥   

तथेति च प्रतिज्ञाय तं परिष्वज्य सादरम्  ॥  २६  ॥   

शत्रुघ्नं च परिष्वज्य १वचनं चेदमब्रवीत्।  

मातरं रक्ष कैकेयीं मा रोषं कुरु तां प्रति  ॥  २७  ॥   

मया च सीतया चैव शप्तोऽसि, २रघुनन्दन  

इत्युक्त्वाऽश्रुपरीताक्षः भ्रातरं विससर्ज ह  ॥  २८  ॥   

शप्तोऽसीति। रोषाकरणायेति शेषः  ॥  २८  ॥   

१भरतंङ।  

२रघुसत्तमङ।  

 ॥ २।११२।२६२८ ॥  ॥ २।११२।२९ ॥   

स पादुके ते भरतः १स्वलङ्कृते  

महोज्वले सम्परिगृह्य २धर्मवित्।  

प्रदक्षिणं चैव चकार राघवं  

चकार चैवोत्तमनागमूर्घनि  ॥  २९  ॥   

उत्तमनागमूर्धनिराजौपवाह्यगजमूर्धनि,तत्कालाभिषिक्तराजाधिरोहणधिया परिषदः प्रख्यापनार्थमिति शेषः ॥ २९ ॥   

१प्रतापवान्स्वलङ्कृते सम्परिपूज्यङ।  

२राघवःङ।  

 ॥ २।११२।२९ ॥  ॥ २।११२।३०,३१ ॥   

अथानुपूर्व्यात् १प्रतिपूज्य तं जनं  

गुरूंश्च मन्त्रीन् प्रकृतीस्तथाऽनुजौ।  

व्यसर्जयद्राघववंशवर्धनः  

२स्थितः स्वधर्मे हिमवानिवाचलः  ॥  ३०  ॥   

तं मातरो बाष्पगृहीतकण्ठ्यः  

दुःखेन नामन्त्रयितुं हि शेकुः।  

स चैव मातृ़रभिवाद्य सर्वाः  

रुदन् कुटीं स्वां प्रतिवेश रामः  ॥  ३१  ॥   

इत्यार्षे श्रीमद्रामायणे वाल्मीकीये अयोध्याकाण्डे द्वादशोत्तरशततमः सर्गः  

पाल(३१)मानः सर्गः  ॥  ३१  ॥   

इति श्रीमद्रामायणामृतकतकटीकायाम् अयोध्याकाण्डे द्वादशोत्तरशततमः सर्गः।  

१प्रतिनन्द्यङ।  

२स्थिरः ङ।  

रुदन्रुदन्निवति।  

 ॥ २।११२।३०,३१ ॥   

