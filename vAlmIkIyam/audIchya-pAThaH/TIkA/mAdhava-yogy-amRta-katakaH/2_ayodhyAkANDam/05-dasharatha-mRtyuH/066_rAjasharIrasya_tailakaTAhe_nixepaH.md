+++
title = "०६६ राजशरीरस्य तैलकटाहे निक्षेपः"
title_english = "066 Kausalya reproaches Kaikeyi"

+++
षट्षष्टितमः सर्गः  

\[त्रैलद्रोण्यधिशयनम्\] ॥ २।६६।१,२ ॥   

तमग्निमिव संशान्तं अम्बुहीनमिवार्णवम्।  

हतप्रभमिवादित्यं स्वर्गस्थं प्रेक्ष्य पार्थिवम्  ॥ १  ॥   

कौसल्या बाष्पपूर्णाक्षी १विधवाशोककर्शिता।  

उपगृह्य शिरो राज्ञः कैकेयीं प्रत्यभाषत  ॥  २  ॥   

अथ भर्तृशरीरमालिङ्ग्य अनुमरणोद्युक्तां कौसल्यामभिवार्य मन्त्रिणो राजशरीरं संस्काराय भरतागमनपर्यन्तं तैलद्रोण्यामस्थापयन्। तमग्निमित्यादि। विधवेति। विधवात्वप्राप्तः यः शोकः, तेन कर्शिता तथा। राज्ञः शिर उपगृह्येति। अङ्क इति शेषः  ॥  २  ॥   

श्लोकद्वयमेकान्वयम्।  

१विविधंसर्वत्र।  

 ॥ २।६६।१,२ ॥  ॥ २।६६।३,४ ॥   

सकामा भव, कैकेयि भुङ्क्ष्व राज्यमकण्टकम्।  

त्यक्त्वा राजान मेकाग्रा, नृशंसे दुष्टचारिणि  ॥  ३  ॥   

विहाय मां गतो रामः भर्ता च स्वर्गतो मम।  

विपथे सार्थहीनेव नाहं जीवितुमुत्सहे  ॥  ४  ॥   

अकण्टकत्वमेव कैकेय्याः प्रदर्शयतिविहाय मामित्यादि। विपथेकान्तारदुर्मार्गे, ऋक्पूर৷৷।ऽ इति समासान्तः। सार्थःपरिषत्  ॥  ४  ॥   

एकाग्रापुत्रराज्यमात्रे हठा।  

दूरदेशं गच्छन्तः परस्पररक्षणाबुद्ध्या सङ्घीभूय गच्छन्ति। अयं सङ्घः सार्थ इत्युच्यते।  

 ॥ २।६६।३,४ ॥  ॥ २।६६।५ ॥   

भर्तारं तं १परिष्वज्य का स्त्री दैवतमात्मनः।  

इच्छेत् जीवितुमन्यत्र कैकेय्यास्त्यक्तधर्मणः  ॥  ५  ॥   

भर्तारं परिष्वज्यते सह भोगान् भुक्त्वेति यावत् तं कालान्तरे परित्यज्येति शेषः। त्यक्तः धर्मःस्त्रीधर्मः यया सा तथा, धर्मादनिच् केवलात्ऽ इत्यनिच्, मनऽ इति ङीब्निषेधः  ॥  ५  ॥   

१परित्यज्यङ।च।  

 ॥ २।६६।५ ॥  ॥ २।६६।६ ॥   

न लुब्धो बुध्यसे दोषान् किम्पाकमिव भक्षयन्।  

कुब्जानिमित्तं कैकेय्या राघवाणां कुलं हतम्  ॥  ६  ॥   

किम्पाकःकाकमदर्कःविषभेदः। तं कोपादिना भक्षयन्, यथा आत्महत्यादोषं न बुध्यते तद्वदित्यर्थः ॥ ६ ॥   

किंपाकःनिम्बः। कतकस्तु किंपाकः विषभेदः, त कोपादिना भक्षयन् आत्महत्या दोषं न बुध्यते तद्वदित्यर्थः इत्याह। तत्र लुब्ध इति नात्यन्तसमञ्जसम्। धनलोभादिना परस्य विषभक्षणं कारयन् यथा हत्यादोषं न बुध्यते इति वक्तुमुचितम्ति। लुब्धःअर्थलिप्सुः, किंपाकंविषमिश्रपाकं, यद्वा कुत्सितपाकंअभक्ष्यमिति यावत्ती।  

 ॥ २।६६।६ ॥  ॥ २।६६।७ ॥   

अनियोगे नियुक्तेन राज्ञा रामं विवासितम्।  

सभार्यं जनकः श्रुत्वा परितप्स्यत्यहं यथा  ॥  ७  ॥   

अनियोगेअन्याय्ये अनुचितो नियोगस्तथा, तस्मिन् वरव्याजेन कैकेय्या नियुक्तस्तथा  ॥  ७  ॥   

अनियोगेवरप्रदानसमये वरस्य विशेषनिर्देशाभावे सतिगो।  

 ॥ २।६६।७ ॥  ॥ २।६६।८ ॥   

स मामनाथां विधवां नाद्य जानाति धार्मिकः।  

रामः कमलपत्राक्षः १जीवनाशमितो गतः  ॥  ८  ॥   

जीवनाशमिति। राज्ञ इति शेषः  ॥  ८  ॥   

१जीवन् नाशच।  

राज्ञो जीवनाशो यथा भवति तथा गतःति। जीवन्नेव नाशंअदर्शनं गतःती वस्तुतस्तुलोके कस्मिंश्चिज्जीवत्यपि, तद्दर्शनादीनां यावज्जीवं प्रसक्तेरप्यभावे निराशया जीवन्नपि स मृत इवऽ इति निर्देशवत् पत्या पुत्रेण च परित्यक्तायाः कौसल्यायाः परमशोकादेवमुक्तिः जीवन्नेव नशित्वा गतःऽ इति।  

 ॥ २।६६।८ ॥  ॥ २।६६।९ ॥   

विदेहराजस्य सुता तथा १चारुतपस्विनी।  

दुःखस्यानुचिता दुःखं वने पर्युद्विजिष्यति  ॥  ९  ॥   

चारुतपस्विनीसुष्ठुतपोयुक्ता, भर्त्रनुयानादित्याशयः। दुःखं वन इति। वने दुःखं प्राप्य पर्युद्विजिष्यतिभेष्यतीति यावत्  ॥  ९  ॥   

१सीताङ।  

तपस्विनीशोचनीया सीता। दुःखमिति क्रियाविशेषणम्गो।  

 ॥ २।६६।९ ॥  ॥ २।६६।१०,११ ॥   

नर्दतां भीमघोषाणां निशासु मृगपक्षिणाम्।  

१निशम्य नूनं सन्त्रस्ता राघवं संश्रयिष्यति  ॥  १०  ॥   

वृद्धश्चैवाल्पपुत्रश्च वैदेहीमनुचिन्तयन्।  

सोऽपि शोकसमाविष्टो २नूनं त्यक्ष्यति जीवितम्  ॥  ११  ॥   

अल्पपुत्रश्चेति। जनक इति शेषः  ॥  ११  ॥   

मृगपक्षिणां निशम्यनादमिति शेषःगो। ति।  

१निशम्य नादंङ। निशाम्यमानाच।  

पत्या गतत्वात् खलु तस्याः भये प्राप्ते आश्रयलाभः, अतोऽहमपि पतिमनुगच्छेयमित्युक्तेः पीठिकेयम् ॥   

२ननुङ।  

अल्पपुत्रःकन्यामात्रपुत्रःगो। ति।  

 ॥ २।६६।१०,११ ॥  ॥ २।६६।१२ ॥   

साऽहमद्यैव दिष्टान्तं गमिष्यामि पतिव्रता।  

इदं शरीरमालिङ्ग्य प्रवेक्ष्यामि हुताशनम्  ॥  १२  ॥   

दिष्टान्तंप्रारब्धकर्मान्तं, मरणमिति यावत्। हुताशनं प्रवेक्ष्यामीत्यत्र हेतुःपतिव्रतेति  ॥  १२  ॥   

 ॥ २।६६।१२ ॥  ॥ २।६६।१३,१४ ॥   

तां ततः सम्परिष्वज्य विलपन्तीं तपस्विनीम्।  

१व्यपनीय सुदुःखार्तां कौसल्यां व्यवहारिकाः  ॥  १३  ॥   

तैलद्रोण्यामथामात्याः संवेश्य जगतीपतिम्।  

राज्ञः सर्वाण्यथादिष्टाः चक्रुः कर्माण्यनन्तरम्  ॥  १४  ॥   

व्यावहारिकाःव्यवहारेबाह्यान्तरसकलराजकृत्ये नियुक्ताः तत्र नियुक्तःऽ इति ठक्। अमात्याः कौसल्यां भर्त्रालिङ्गनात् व्यपनीयविमोच्य, अन्यतोऽपनीयेत्यर्थः। अथ, तैलपूरिता द्रोणीकटाहः तथा, तस्यां जगतीपतिं निवेश्य, अथ राज्ञोऽनन्तरकर्तव्यानि सर्वाणि कर्माणिदुःखपरिपालनादीनि चक्रुः  ॥  १३१४  ॥   

श्लोकद्वयमेकान्वयम्।  

१व्यपनिन्युःच।  

आदिष्टाः राजकृत्येष्वादिष्टाः अमात्याः राज्ञः कर्माणि सर्वाणि--प्रजाशासनादीनि चक्रुगो।  

 ॥ २।६६।१३,१४ ॥  ॥ २।६६।१५ ॥   

न तु सङ्कालनं राज्ञो विना पुत्रेण मन्त्रिणः।  

सर्वज्ञाः कर्तुमीपुस्ते ततो रक्षन्ति भूमिपम्  ॥  १५  ॥   

न तु पुत्रेण विना सङ्कालनंप्रेतनिर्हारं चक्रुः। सर्वज्ञाःकालदेशोचितसर्वकार्यज्ञाः ते पुत्रेणैव सङ्कालनं कर्तुमीषुः। तत एव हेतोः तैलद्रोण्यां भूमिपं रक्षन्ति स्म  ॥  १५  ॥   

सङ्कलनंङ।  

 ॥ २।६६।१५ ॥  ॥ २।६६।१६ ॥   

तैलद्रोण्यां तु सचिवैः शायितं तं नराधिपम्।  

हा मृतोऽयमिति ज्ञात्वा स्त्रियस्ताः १पर्यदेवयन्  ॥  १६  ॥   

शायितं ज्ञात्वा अनन्तरं च हा मृतोऽयं राजेति पर्यदेवयन्निति योजना  ॥  १६  ॥   

तैलनिवेशनकाले राजदर्शनाभावात्৷৷।भूयोपि पर्यदेवयन्गो। तावत्पर्यन्तं अपि पुनर्जीवेदयमिति प्रत्याशा लोकवदासीदिति भावो वा ॥   

१पर्यवारयन्ङ।  

 ॥ २।६६।१६ ॥  ॥ २।६६।१७ ॥   

बाहूनुद्यम्य कृपणाः नेत्रप्रस्रवणैर्मुखैः।  

रुदन्त्यः शोकसन्तप्ताः १कृपणं पर्यदेवयन्  ॥  १७  ॥   

नेत्राणां प्रस्रवणंअश्रुप्रवाहः येषु मुखेषु तानि तथा  ॥  १७  ॥   

१करुणंङ।  

 ॥ २।६६।१७ ॥  ॥ २।६६।१८,१९ ॥   

हा महाराज रामेण सततं प्रियवादिना।  

१विहीनाः सत्यसन्धेन किमर्थं विजहासि नः  ॥  १८  ॥   

कैकेय्या दुष्ट २भावायाः राघवेण वियोजिताः।  

कथं ३पतिघ्न्या वत्स्यामः समीपे विधवा वयम्  ॥  १९  ॥   

पतिघ्न्येति। लक्षणे जायापत्योष्टक्ऽ इति टक्  ॥  १९  ॥   

१विहीनःङ।  

कैकेय्याः हेतोरित्यर्थः। अस्य कैकेय्याः समीपेऽ इत्यत्तरार्धेनान्वयः।  

२भावेनङ।  

३सप्त्न्याङ।  

 ॥ २।६६।१८,१९ ॥  ॥ २।६६।२०,२१ ॥   

स हि नाथः १सदाऽस्माकं तव च प्रभुरात्मवान्।  

वनं रामो गतः श्रीमान् विहाय नृपतिश्रियम्  ॥  २०  ॥   

त्वये तेन च वीरेण विना व्यसनमोहिताः।  

कथं वयं निवत्स्यामः कैकेय्या च विदूषिताः  ॥  २१  ॥   

विदूषिता इति। राज्यगर्वात् तिरस्कृता इति यावत्  ॥  २१  ॥   

 ॥ २।६६।२०,२१ ॥  ॥ २।६६।२२,२५ ॥   

यया तु राजा रामश्च लक्ष्मणश्च महाबलः।  

सीतया सह सन्त्यक्ताः सा कमन्यं न हास्यति  ॥  २२  ॥   

ता बाष्पेण च संवीताः शोकेन विपुलेन च।  

व्यवेष्टन्त निरानन्दाः राघवस्य वरास्त्रियः  ॥  २३  ॥   

निशा १चन्द्रविहीनेव स्त्रीव भर्तृविवर्जिता।  

पुरी नाराजतायोध्या हीना राज्ञा महात्मना  ॥  २४  ॥   

बाष्पपर्याकुलजना हाहाभूतकुलाङ्गना।  

शून्यवत्वरवेश्मान्ता न बभ्राज यथापुरम्  ॥  २५  ॥   

शून्यचत्वरेति। सम्मार्जनालेपनबल्यादिशून्येति यावत् ॥   

१नक्षत्रहीच।  

यथापुरंयथापूर्वम्।  

 ॥ २।६६।२२२५ ॥  ॥ २।६६।२६ ॥   

गते तु शोकात् त्रिदिवं नराधिपे  

महीतलस्थासु नृपाङ्गनासु च।  

निवृत्तचारः सहसा गतो रविः  

प्रवृत्त १चारा रजनी ह्युपस्थिता  ॥  २६  ॥   

गतःअस्तं गतः।  

प्रवृत्तचाराप्रवृत्ततमःप्रचारागो।  

१ताराङ।  

 ॥ २।६६।२६ ॥  ॥ २।६६।२७,२८ ॥   

ऋते तु पुत्रात् दहनं महीपतेः  

न रोचयन्ते सुहृदः समागताः।  

इतीव तस्मिन् शयने न्यवेशयन्  

१विचिन्त्य राजानमचिन्त्यदर्शनम्  ॥  २७  ॥   

गतप्रभा द्यौरिव भास्करं विना  

व्यपेतनक्षत्रगणेव शर्वरी।  

पुरी बभासे रहिता महात्मना  

न चास्रकण्ठाकुलमार्गचत्वरा  ॥  २८  ॥   

आस्रकण्ठेति। आकण्ठं धारारूपेण प्रवहद्भिः आस्रैः उपलक्षिताः कण्ठाः येषां ते तथा, तैराकुलानि मार्गाणि चत्वराणि यस्याः सा तथा  ॥  २८  ॥   

रात्रावदहने पर्युषितप्रायश्चित्तादीनां कर्तव्यतापातात् तदानीमेव दहनं कार्यमिति कैश्चित्प्रयतितमित्यनेन ज्ञायत इति गोविन्दराजः  ॥   

१निरीक्ष्य राजानमतीतदर्शनम्ङ।  

आस्रकण्ठैःकण्ठस्तम्भितबाष्पैःगो। ॥ २।६६।२७,२८ ॥  ॥ २।६६।२९ ॥   

नराश्च नार्यश्च समेत्य सङ्घशः  

विगर्हमाणा भरतस्य मातरम्।  

तदा नगर्यां नरदेवसंक्षये  

बभूवुरार्ता न च शर्म लेभिरे  ॥  २९  ॥   

इत्यार्षे श्रीमद्रामायणे वाल्मीकीये अयोध्याकाण्डे षट्षष्टितमः सर्गः  

अलं(३०)मानः (?) सर्गः  ॥  २९  ॥   

इति श्रीमद्रामायणामृतकतकटीकायामयोध्याकाण्डे षट्षष्टितमः सर्गः  

 ॥ २।६६।२९ ॥   

