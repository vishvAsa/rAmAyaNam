+++
title = "०७२ कन्यादानं गोदानञ्च"
title_english = "072 Marriage alliance to bharata shatrughna"

+++
अथ द्विसप्ततितमः सर्गः  

\[कन्यावरणम्\]  

 ॥ १।७२।१ ॥ तमुक्तवन्तं वैदेहं विश्वामित्रो महामुनिः ।  

उवाच वचनं वीरं वसिष्ठसहितो नृपम्  ॥  १  ॥   

रामलक्ष्मणयोः विवाहप्रसङ्गे भरतशत्रुघ्नयोरपि विवाहप्रस्तावः--तमुक्तवन्तमित्यादि ॥ १।७२।१ ॥   

 ॥ १।७२।२,३ ॥ अचिन्त्यान्यप्रमेयानि कुलानि नरपुङ्गव  

इक्ष्वाकूणां विदेहानां नैषां तुल्यो ऽस्ति कश्चन  ॥  २  ॥   

सदृशो धर्मसम्बन्धः सदृशो रूपसंपदा ।  

रामलक्ष्णयो राजन् सीता चोर्मिलया सह  ॥  ३  ॥   

इक्ष्वाकूणां विदेहानां च धर्मसंम्बन्धः--धर्मार्यं सम्बन्धो यौनलक्षणस्तु सदृश एवअनुरूप एव । अपि च या सीता ऊर्मिळया सह वर्तमाना तस्यास्तस्याश्च क्रमात् रामलक्ष्मणयोः सम्बन्धः--पतिभार्यासम्बन्धः रूपसम्पदा सदृश इति योजना ॥ १।७२।२,३ ॥   

 ॥ १।७२।४ ॥ वक्तव्यं च नरश्रेष्ठ श्रूयतां वचनं मम  ॥  ४  ॥   

हे नरश्रेष्ठ--जनक किंचिदन्यदपि वक्तव्यं अस्ति । तदपि मे वचः श्रूयतम्  ॥  ॥ १।७२।४ ॥   

 ॥ १।७२।५ ॥ भ्राता यवीयान् धर्मज्ञ एष राजा कुशध्वजः ।  

अस्य धर्मात्मनो राजन् रूपेणाप्रतिमं भुवि ।  

सुताद्वयं नरश्रेष्ठ पत्न्यर्थं वरयामहे  ॥  ५  ॥   

किं तदित्यतः--भ्रातेत्यादि ॥ १।७२।५ ॥   

 ॥ १।७२।६ ॥ भरतस्य कुमारस्य शत्रुघ्नस्य च धीमतः ।  

१वरयामः सुते राजंस्तयोरर्थे महात्मनोः  ॥  ६  ॥   

पत्न्यर्थं वरयाम इति, कयोः पत्न्यर्थमित्यतः--भरतस्येत्यादि  ॥  ६  ॥   

(१ वरये ते सुते, वरयाम सुतेङ।ज) ॥ १।७२।६ ॥   

 ॥ १।७२।७ ॥ पुत्रा दशरथस्येमे रूपयौवनशालिनः ।  

लोकपालोपमास्सर्वे देवतुल्यपराक्रमाः  ॥  ७  ॥   

दशरथपुत्रेषु न कस्मिन्नपि वरगुणन्यूनताशङ्केत्याह--पुत्रा इत्यादि ॥ १।७२।७ ॥   

 ॥ १।७२।८ ॥ उभयोरपि राजेन्द्र सम्बन्धेनानुबध्यताम् ।  

इक्ष्वाकोः कुलमव्यग्रं भवतः पुण्यकर्मणः  ॥  ८  ॥   

यदेवमुभयकुलवधूवस्थोर्नानाप्रकारतः सम्बन्धानुरूप्यं अतः--उभयोरपीत्यादि । कुलयोरित्यर्थः । सम्बन्धः--यौनसम्बन्धः । अनुबध्यतां । सम्पाद्यतामिति यावत् । भवतः पुण्यकर्मण इति । कुलमव्यग्रमिति अनुकर्षः  ॥  ८  ॥   

(उभयोर्भ्रात्रोः (अनककुश ध्वजयोः) सम्बन्धेन इक्ष्वाकुकुलं सम्बध्यताम् ।तत्र च सम्बन्धे पुण्यकर्मणो भवतः चित्तमव्यग्रं भवतु कथमीदृशेन महाराजेन मयायुगपत्सम्बन्धचतुष्टयं कार्यमिति व्यग्रता मारित्वत्यर्थःति। उभयोर्युवयोः सम्बन्धेन कुलद्वयमप्यनुबध्यतां--भवतः कुलमित्यनुकर्षः, अव्यग्रं--निर्दोषं, अन्योन्यसम्बन्धेनान्योन्यमुत्कर्षं प्राप्नुयादित्यर्थःगो) ॥ १।७२।८ ॥   

 ॥ १।७२।९ ॥ विश्वामित्रवचः श्रुत्वा वसिष्ठस्य मते तदा ।  

जनकः प्राञ्जलिर्वाक्यमुवाच मुनिपुङ्गवौ  ॥  ९  ॥   

वसिष्ठस्य मत इति । वसिष्ठस्याभिमतप्रयोजननिमित्तमुक्तविश्वामित्रवचः श्रुत्वेति योजना ॥ १।७२।९ ॥   

 ॥ १।७२।१० ॥ कुलं धन्यमिदं मन्ये येषां नो मुनिपुङ्गवौ ।  

सदृशं कुलसम्बन्धं यदाज्ञाप१यथः स्वयम्  ॥  १०  ॥   

स्वयमिति । न शिष्यादिमुखत इत्यर्थः  ॥  १०  ॥   

(१ यतःङ।ज) ॥ १।७२।१० ॥   

 ॥ १।७२।११ ॥ एवं भवतु, भद्रं वः कुशध्वजसुते इमे ।  

पत्न्यौ भजेतां सहितौ शत्रुघ्नभरतावुभौ  ॥  ११  ॥   

पत्न्यौ--पत्नीत्वापन्नौ । सहितौ--अश्विनाविव, रामलक्ष्मणाविव परस्परनित्यसहचरौ । क्रमादिति शेषः ॥ १।७२।११ ॥   

 ॥ १।७२।१२ ॥ एकाह्ना राजपुत्रीणां चतसृणां महामुने  

पाणीन् गृह्णन्तु चत्वारो राजपुत्रा महाबलाः  ॥  १२  ॥   

एकाह्नेति । अजभाव आर्षः । सप्तम्यर्थे तृतीया । एकदिवस इति यावत् । चतसृणामिति । ऽछन्दस्युभयथाऽ इति पक्षे दीर्घः ॥ १।७२।१२ ॥   

 ॥ १।७२।१३ ॥ उत्तरे दिवसे ब्रह्मन् फल्गुनीभ्यां मनीषिणः ।  

वैवाहिकं प्रशंसन्ति भगो यत्र प्रजापतिः  ॥  १३  ॥   

उत्तर इत्यादि । फल्गुनीभ्यामुपलितयोर्दिवसयोरुत्तरस्मिन्दिवसे । उत्तरफल्गुन्यामित्यर्थः । अस्य विवाहकर्मणि प्रशस्तता कुत इत्यत्र--भग इत्यादि । भगः--प्रसिद्धप्रजोत्पत्तिसाधनयोनिलिङ्गाधिष्ठाता भगवान्प्रजापतिर्यतो देवता उत्तरफल्गुन्याः, यतश्च प्रजाग्निहोत्रार्थं दारकर्म, अतः प्रजायज्ञसृक्तत्पतिभगवन्नक्षत्रत्वात् प्राशस्त्यमित्यर्थः  ॥  १३  ॥   

(यत्रययोः भगः प्रजापतिरर्यमा च स्थितः ताभ्यां फल्गुनीभ्यां पूर्वफल्गुन्युत्तरफल्गुनीभ्यां विशिष्टयोर्दिवसयोः उत्तरेउत्तरफल्गुनीविशिष्टे दिवसेशि। उत्तरेफल्गुनीभ्यां उपलक्षितयोरूत्तरस्मिन् दिवसेउत्तरफल्गुन्यामित्यर्थःगो) ॥ १।७२।१३ ॥   

 ॥ १।७२।१४ ॥ एवमुक्त्वा वचस्सौम्यं प्रत्युत्थाय कृताञ्जलिः ।  

उभौ मुनिवरौ राजा जनको वाक्यमब्रवीत्  ॥  १४  ॥   

परो धर्मः कृतो मह्यं शिष्यो ऽस्मि भवतोः सदा  ॥  १५  ॥   

परो धर्म इति । कन्याप्रदानधर्म इत्यर्थः । अहं भवतोः शिष्यो ऽस्मि । दशरथश्च सुतरामिति शेषः ॥ १।७२।१५ ॥   

 ॥ १।७२।१६ ॥ इमान्यासनमुख्यानि १आसेतां मुनिपुङ्गवौ ।  

यथा दशरथस्येयं तथा ऽयोध्या पुरी मम ।  

प्रभुत्वे नास्ति सन्देहो २यथार्हं कर्तुमर्हथ  ॥  १६  ॥   

यदेवमतः--इमानीत्यादि । मम दशरथस्य च यानि आसनमुख्यानि--सिंहासनानि तानि युवां आसेतां--व्थत्ययात्परस्मैपदे शनि प्रार्थनायां लिङि प्रथमपुरुषद्विवचनं--अधितिष्ठतामिति यावत् । राज्यत्रयमपि युष्मदीयमित्यर्थः । ननु कथं दशरथसिंहासनं त्वया शक्यदानमित्यत्राहयथेत्यादि । इयं मिथिला यथा दशरथस्य यथेष्टविनियोगार्हा, ऐक्यात्, एवमयोध्यापुरी च मम यथेष्टविनियोगार्हा । यदेवमतो युष्माकं त्रिसहासनप्रभुत्वे तु नास्ति सन्देहः । अतो यथार्हं--यथोचितं प्रभुत्वकर्म अर्हथ, पूजार्थे बहुवचनम्  ॥  १६  ॥   

( इमानिमत्समर्पितानि आसनमुख्यानिगुरूचितासनानिगुरूत्वादासनयोर्बहुत्वं, आसनबाहुल्याद्वाचि।)  

(१ आसातां, आस्यतां, आस्येतांङ।च।ज)  

(आसातां--पुरुषव्यत्यय आर्षःगो)  

( ऽआत्मा ऽपि चायं न मम सर्वा वा पृथिवीममऽ (वि।पु।) इतीदृशज्ञानी खलु जनकः ।)  

(२ यथेष्टंङ)  

( कुशध्वज जनक दशरथाःत्रयः ।) ॥ १।७२।१६ ॥   

 ॥ १।७२।१७ ॥ तथा ब्रुवति वैदेहे जनके रघुनन्दनः ।  

राजा दशरथो हृष्टः प्रत्युवाच महीपतिम्  ॥  १७  ॥   

हृष्ट इति । एवमैक्यवादेनेति शेषः ॥ १।७२।१७ ॥   

 ॥ १।७२।१८ ॥ युवामसङ्ख्येयगुणौ भ्रातरौ मिथिलेश्वरौ ।  

ऋषयो राजसङ्घाश्च भवद्भ्यामभिपूजितः  ॥  १८  ॥   

महद्विषये समग्रसत्कारो युष्माकं कुलधर्मः इति नायमपूर्वो ऽर्थ इति दशरथः स्तौति--युवामित्यादि ॥ १।७२।१८ ॥   

 ॥ १।७२।१९,२० ॥ स्वस्ति प्राप्नुहि, भद्रं ते, गमिष्यामि स्वमालयम् ।  

श्राद्धकर्माणि सर्वाणि विधास्यामीति चाब्रवीत्  ॥  १९  ॥   

१तमापृच्छ्य नरपतिं राजा दशरथस्तदा ।  

मुनीन्द्रौ तौ पुरस्कृत्य जगामाशु महायशाः  ॥  २०  ॥   

आपृच्छ्य--आभाष्य  ॥  २०  ॥   

(क्षत्रियत्वे ऽपि प्रतिग्रहीतृत्वात् दातरि जनके आशीःति। त्वं स्वस्ति प्राप्नुहि स्वसुतादानेन मङ्गलं प्रापय, अन्तर्भावितणिजर्थःशि।)  

(१ तमापृष्ट्वा।) ॥ १।७२।२० ॥   

 ॥ १।७२।२१ ॥ स गत्वा निलयं राजा श्राद्धं कृत्वा विधानतः ।  

प्रभाते काल्यमुत्थाय चक्रे गोदानमुत्तमम्  ॥  २१  ॥   

निश्चयं--चतुर्णां विवाहनिश्चयं । काल्यं--प्रातःकालार्हं । गोदानं व्याकृतं । समावर्तनमिति यावत्  ॥  २१  ॥   

(काल्यंमङ्गलं गोदानमिति केचित्झ) ॥ १।७२।२१ ॥   

 ॥ १।७२।२२,२३ ॥ गवां शतसहस्राणि ब्राह्मणेभ्यो नराधिपः ।  

एकैकशो ददौ राजा पुत्रानुद्दिश्य धर्मतः  ॥  २२  ॥   

२सुवर्णशऋङ्गाः संपन्नाः सवत्साः कांस्यदोहनाः ।  

गवां शतसहस्राणि चत्वारि पुरुषर्षभः  ॥  २३  ॥   

तदङ्गत्वेन प्रसिद्धगोदानम्--गवां शतेत्यादि । कांस्यदोहना इति बहुव्रीहिः । अधिकरणे ल्युट् । कंसीयस्य विकाराणि, ऽकंसीयपरशव्ययोर्यञञौ लुक् चऽ इति यञ् । सन्नियोगप्राचीनप्रत्ययस्य लुक् । शतसहस्रंलक्षम्  ॥  २३  ॥   

( एकैकश इत्यार्षम्ति । एकैकशः पुत्रानुद्दिश्य--ऽउक्तार्थानांऽ इति न्यायाप्रवृत्तिस्तु ऽद्वौ ब्राह्मणौऽ इत्यादाविव ऽद्विर्बद्धं सुबद्धं वतिऽ इति स्वीकारात् । अर्ष इत्युक्तिस्तु तदविचारमूलाशि ।)  

(२ सुवर्णशृङ्ग्यःङ) ॥ १।७२।२३ ॥   

 ॥ १।७२।२४ ॥ वित्तमन्यच्च सुबहु द्विजेभ्यो रघुनन्दनः ।  

ददौ गोदानमुद्दिश्य पुत्राणां पुत्रवत्सलः  ॥  २४  ॥   

स सुतैः कृतगोदानैर्वृतस्तु नृपतिस्तदा ।  

लोकपालैरिवाभाति वृतःसौम्यः प्रजापतिः  ॥  २५  ॥   

इत्यार्षे श्रीमद्रामायणे बालकाण्डे द्विसप्ततितमः सर्गः  

--  

सौम्यः--सोममण्डलाधिष्ठातृदेवता । ऽसोमाट्ट्यण्ऽ । मख(२५) मानः सर्गः  ॥  २५  ॥   

(सोम इव सोम्यः, सोम्य एव सौम्यःति। सौम्यःसोमः प्रजापतिरिवसोमशब्दः स्वार्थष्यञन्तःशि। सौम्यःसुप्रसन्नचित्तःगो।) ॥ १।७२।२५ ॥   

इति श्रीमद्रामायणामृतकतकटीकायां बालकाण्डे द्विसप्ततितमः सर्गः  

  

