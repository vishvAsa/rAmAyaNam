+++
title = "०४० सगर-सुत-विनाशः"
title_english = "040 Sage kapila burns the sons of sagara"

+++
अथ चत्वारिंशः सर्गः  

\[सगरपुत्राणां भस्मीभावः\]  

 ॥ १।४०।१ ॥ देवतानां वचः श्रुत्वा भगवान् वै पितामहः ।  

प्रत्युवाच सुसंत्रस्तान् कृतान्तबलमोहितान्  ॥  १  ॥   

एवं भगवता त्रस्तपुत्रत्राणोपदेशपूर्वकं पुनश्च प्रकृतप्रवृत्युपदेशः । देवतानामित्यादि । कृतान्तेति । कृत अन्तः--प्रागुक्तरीत्या सर्वलोकनाशः यैस्तानि तथा, तानीमानि सगरसुतबलानि तथा, तैर्मोहिताःमूर्च्छितचित्तास्तथा ॥ १।४०।१ ॥   

 ॥ १।४०।२ ॥ यस्येयं वसुधा कृत्स्ना वासुदेवस्य धीमतः ।  

१कापिलं रूपमास्थाय धारयत्यनिशं धराम्  ॥  २  ॥   

(१ एतदनन्तरंमहिषी माधवस्यैषा स एष भगवान् प्रभुः । इत्याधकम्ङ)  

कृत्स्ना ऽपीयं वसुधा यस्येति । जलभूमयविराजो भूप्रधानमूर्तित्वाद्वासुदेवस्य भूमेः असाधारणस्वत्वम् । धारयतीति । योगबलनेति शेषः ॥ १।४०।२ ॥   

 ॥ १।४०।३ ॥ तस्य कोपाग्निना दग्धा भविष्यन्ति नृपात्मजाः ।  

पृथिव्याश्चापि निर्भेदो दृष्ट एव सनातनः  ॥  ३  ॥   

सगरस्य च पुत्राणां विनाशो १दीर्घदर्शिनाम् ।  

(१ इष्ट एवघ।)  

पितामहवचः श्रुत्वा त्रयस्त्रिंशदरिन्दम्  ॥  ४  ॥   

पृथिव्या निर्भेदश्च सनातनःप्रतिकल्पमवश्यभावी, श्रौतस्मार्तसागरादिशब्दैवा २दृष्ट एव । अत एव यथाप्राप्तार्थ इति न तत्र शोकः कार्य इति शेषः । दीर्घदर्शिनां अस्माकं सगरस्य पुत्राणां विनाशस्तु द्रष्टव्य एव । अतः सो ऽपि भविष्यति । अतो न शोकः कार्य इत्यर्थः ॥ १।४०।३,४ ॥   

(२ अदीर्घजीविनाम्ज।झ)  

 ॥ १।४०।५६ ॥ देवाः परमसंहृष्टाः पुनर्जग्मुर्यथागतम् ।  

सगरस्य च पुत्राणां प्रादुरासीन्महात्मनाम्  ॥  ५  ॥   

पृथिव्यायां भिद्यमानायां निर्घातसमनिस्वनः ।  

ततो भित्वा महीं सर्वे कृत्वा चापि प्रदक्षिणम्  ॥  ६  ॥   

प्रकृतकार्यप्रवृत्तिः--सगरस्येत्यादि ॥ १।४०।५,६ ॥   

 ॥ १।४०।७ ॥ सहिताः सागरास्सर्वे पितरं वाक्यमब्रुवन् ।  

परिक्रान्ता मही सर्वा सत्त्ववन्तश्च सूदिताः ॥ १।४०।७ ॥   

सहिताःअकत्र संहताः ॥ १।४०।७ ॥   

 ॥ १।४०।८ ॥ देवदानवरक्षांसि पिशाचोरगकिन्नराः ।  

न च पश्यामहे ऽश्वं तमश्वहर्तारमेव च  ॥  ८  ॥   

ते अस्मासु भद्रंअनुग्रहबुद्धिरस्तु । वयं किं करिष्यामः, सलोपश्छान्दसः ॥ १।४०।८ ॥   

 ॥ १।४०।९,१० ॥ किं करिष्याम, भद्रं ते, बुद्धिरत्र विचार्यताम् ।  

तेषां तद्वचनं श्रुत्वा पुत्राणां राजसत्तमः  ॥  ९  ॥   

समन्युरब्रवीद्वाक्यं सगरो रघुनन्दन  

भूयः खनत, भद्रं वः, निर्भिद्य वसुधातलम्  ॥  १०  ॥   

भूयो निर्भिद्येति योजना । निवर्तथ--व्यात्ययात् परस्मैपदम्निवर्तध्वम् ॥ १।४०।१० ॥   

 ॥ १।४०।११,१२ ॥ अश्वहर्तारमासाद्य कृतार्थाश्च निवर्तथ ।  

पितृर्वचनमासाद्य सगरस्य महात्मनः  ॥  ११  ॥   

षष्टिः पुत्रसहस्राणि रसातलमभिद्रवन् ।  

खन्यमाने ततस्तस्मिन् ददृशुः पर्वतोपमम्  ॥  १२  ॥   

खन्यमान इति । षष्टियोजनसहस्रात्परमपीति शेषः । दिशागजमिति । वाचानिशादिशब्दानां हलन्तानामप्यजादिगणपाठतष्टाप् ॥ १।४०।११,१२ ॥   

 ॥ १।४०।१३ ॥ दिशागजं विरूपाक्षं धारयन्तं महीतलम् ।  

सपर्वतवनां कृत्स्नां पृथिवीं रघुनन्दन  ॥  १३  ॥   

कृत्स्नामिति । तद्दिक्प्रदेशावच्छिन्नामिति शेषः ॥ १।४०।१३ ॥   

 ॥ १।४०।१४ ॥ शिरसा धारयामास विरूपाक्षो महागजः ।  

यदा पर्वणि काकुत्स्थ विश्रमार्थं महागजः  ॥  १४  ॥   

यदा पर्वणियस्मिन् काले । "तिथिभेदे क्षणे पर्व" इति निघण्टुः ॥ १।४०।१४ ॥   

 ॥ १।४०।१५,१६ ॥ खेदाच्चालयते शीर्षं भूमिकम्पस्तदा भवेत् ।  

ते तं प्रदक्षिणं कृत्वा दिशापालं महागजम्  ॥  १५  ॥   

मानयन्तो हि ते राम जग्मुर्भित्वा रसातलम् ।  

ततः पूर्वां दिशं भित्वा दक्षिणां बिभिदुः पुनः  ॥  १६  ॥   

मानयन्त इति । दिशागजमिति शेषः ॥ १।४०।१५,१६ ॥   

 ॥ १।४०।१७२१ ॥ दक्षिणस्यामपि दिशि ददऋसुस्ते महागजम् ।  

महापद्मं महात्मानं सुमहत्पर्वतोपमम्  ॥  १७  ॥   

शिरसा धारयन्तं ते विस्मयं जग्मुरुत्तमम् ।  

ततः प्रदक्षिणं कृत्वा सगरस्य महात्मनः  ॥  १८  ॥   

षष्टिः पुत्रसहस्राणि पश्चिमां बिभिदुर्दिशम् ।  

पश्चिमायामपि दिशि महान्तमचलोममम्  ॥  १९  ॥   

दिशागजं सौमनसं ददृशुस्ते महाबलाः ।  

तं ते प्रदक्षिणं कृत्वा पृष्ट्वा चापि निरामयम्  ॥  २०  ॥   

खनन्तः समुपक्रान्ता दिशं हैमवतीं ततः ।  

उत्तरस्यां रघुश्रेष्ठ ददृशुर्हिमपाण्डुरम्  ॥  २१  ॥   

निरामयं । कुशलमिति यावत् । खनन्तःखननं कुवार्णाः ते हैमवतीं दिशं तदा समुपक्रान्ताःउपगतवन्तः ॥ १।४०।२१ ॥   

 ॥ १।४०।२२ ॥ भद्रं भद्रेण वपुषा धारयन्तं महीमिमाम् ।  

समालभ्य ततः सर्वे कृत्वा चैनं प्रदक्षिणम्  ॥  २२  ॥   

समालभ्यउपलभ्येति यावत् ॥ १।४०।२२ ॥   

 ॥ १।४०।२३ ॥ षष्टिः पुत्रसहस्राणि बिभिदुर्वसुधातलम् ।  

ततः प्रागुत्तरां गत्वा सागराः प्रथितां दिशम्  ॥  २३  ॥   

प्रागुत्तरयोरन्तरालंप्रागुत्तरांईशानदिशमिति यावत् ॥ १।४०।२३ ॥   

 ॥ १।४०।२४२७ ॥ रोषादभ्यखनन् सर्वे पृथिवीं सगरात्मजाः ।  

ते तु सर्वे महात्मानो भीमवेगा महाबलाः  ॥  २४  ॥   

ददृशुः कपिलं तत्र वासुदेवं सनातनम् ।  

हयं च तस्य देवस्य चरन्तमविदूरतः  ॥  २५  ॥   

प्रहर्षमतुलं प्राप्ताः सर्वे ते रघुनन्दन  

ते तं १यज्ञहनं ज्ञात्वा क्रोधपर्याकुलेक्षणाः  ॥  २६  ॥   

(१ हयहरं ज्ञात्वा, यज्ञहरं ज्ञात्वाङ)  

खनित्रलाङ्गलधरा नानावृक्षशिलाधराः ।  

अभ्यधावन्त संक्रुद्धाः तिष्ठ तिष्ठेति चाब्रुवन्  ॥  २७  ॥   

ते तमिति । तंकपिलमेव यज्ञहनंयज्ञं हन्तीति, पचाद्यच्, अविचारतस्तमेवाश्वापहारद्वारा यज्ञहन्तारं ज्ञात्वा इत्यर्थः ॥ १।४०।२७ ॥   

 ॥ १।४०।२८३० ॥ अस्माकं त्वं हि तुरगं यज्ञियं हृतवानसि ।  

दुर्मेधः त्वं हि संप्राप्तान् विद्धि नः सगरात्मजान्  ॥  २८  ॥   

श्रुत्वा तु वचनं तेषां कपिलो रघुनन्दन  

रोषेण महता ऽ ऽविष्टो हुङ्कारमकरोत्तदा  ॥  २९  ॥   

ततस्तेनाप्रमेयेन कपिलेन महात्मना ।  

भस्मराशीकृताः सर्वे, काकुत्स्थ सगरात्मजाः  ॥  ३०  ॥   

इत्यार्षे श्रीमद्रामायणे बालकाण्डे चत्वारिंशः सर्गः  ॥ १।४०।३० ॥   

--  

नीड(३०)मानः सर्गः ॥ १।४०।३० ॥   

इति श्रीमद्रामायणामृतकतकटीकायां बालकाण्डे चत्वारिंशः सर्गः  

  

