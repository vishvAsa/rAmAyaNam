+++
title = "०६१ शुनःशेफकथा"
title_english = "061 Legend of shunashshepa"

+++
अथ एकषष्टितमः सर्गः  

\[शुनश्शोफोपाख्यानोपक्रमः\]  

 ॥ १।६१।१ ॥ विश्वामित्रो महात्मा ऽथ प्रस्थितान् प्रेक्ष्य तानृषीन् ।  

अब्रवीन्नर४शार्दूल सर्वास्तान् वनवासिनः  ॥  १  ॥   

ऽवसिष्ठतत्पुत्रयाज्यैः निमित्तैर्घोरशक्तितः । विश्वामित्र क्षीणतपाः पश्चिमे तप्यते तपःऽ । विश्वामित्रो महात्मेत्यादि । वनवासिन इति । स्वतपोवनवासिन इत्यर्थः  ॥  १  ॥   

(४ शार्दूलःङ) ॥ १।६१।१ ॥   

 ॥ १।६१।२ ॥ महान् विघ्नः १प्रवृत्तो मे दक्षिणामास्थितो दिशम् ।  

दिशमन्यां प्रवत्स्यामः तत्र तप्स्यामहे तप्स्यामहे तपः  ॥  २  ॥   

आस्थितः यो ऽहं, तस्य मे महान् विघ्नः प्रवृत्त इति योजना  ॥  २  ॥   

(दक्षिणां दिशमासमन्तात् व्याप्य स्थितः अयं महाविघ्नः प्रवृत्तःति। प्रवृत्तः--प्रकृतं वृत्तंवृत्तान्तो यस्मिन्, सो ऽयं महान् विघ्नः दक्षिणां दिशं आस्थितःप्राप्तः।शि।) ॥ १।६०।२ ॥   

 ॥ १।६१।३ ॥ पश्चिमायां विशालायां पुष्करेषु महात्मनः  

सुखं तपश्चरिष्यामो वरं तद्धि तपोवनम्  ॥  ३  ॥   

विशालायांविशालतपोवनवत्यां पश्चिमायां वर्तमानेषु पुष्करेषुसोमसूर्याग्नितीर्थेषुतत्तीरदेशतपोवनेष्वित्यर्थः ॥ १।६१।३ ॥   

 ॥ १।६१।४,५,६ ॥ एवमुक्त्वा महातेजाः पुष्करेषु महामुनिः ।  

तप उग्रं दुराधर्षं तेपे मूलफलाशनः  ॥  ४  ॥   

एतस्मिन्नेव काले तु अयोध्याधिपतिर्नृपः ।  

अम्बरीष इति ख्यातो यष्टुं समुपचक्रमे  ॥  ५  ॥   

तस्य वै यजमानस्य पशुमिन्द्रो जहार ह ।  

प्रणष्टे तु पशौ विप्रो राजानमिदमब्रवीत्  ॥  ६  ॥   

विप्र इति । याजकः पुरोहित इत्यर्थः ॥ १।६१।४,५,६ ॥   

 ॥ १।६१।७ ॥ पशुरद्या२ ऽ ऽहृतो राजन् प्रणष्टस्तव दुर्नयात् ।  

अरक्षितारं राजानं घ्नन्ति दोषा नरेश्वर  ॥  ७  ॥   

अद्या ऽ ऽहृत इति । इदानीमस्माभिरिति शेषः । दुर्नयात्तन्मूलपापवशात्, तावकरक्षिणां प्रसादाच्च  ॥  ७  ॥   

(पशुः अद्य हृतः, केनचिदिति शेषः । अत एव प्रणष्टःअदृश्यतां प्राप्तःशि।)  

(२ रद्य हृतःङ।) ॥ १।६१।७ ॥   

 ॥ १।६१।८ ॥ प्रायश्चित्तं महाद्ध्येतत्, नरं वा पुरुषर्षभ  

आनयस्व पशुं शीघ्रं यावत्कर्म प्रवर्तते  ॥  ८  ॥   

नरं वा आनयस्वेति । पशुप्रतिनिधित्वेनेति शेषः । इदं महत्प्रायश्चित्तं पशुनाश इति शेषः । अश्वमेधकर्मणः, पशुविसर्जनानन्तरं कालान्तरभावित्वात् यावत्कर्मकालः प्रवर्तेत, ततः पूर्वं नरं पशुं आनयस्वेत्यर्थः  ॥  ८  ॥   

(एतत्--पशुनाशरूपं महत् प्रायश्चित्तं--महतः प्रायश्चित्तस्य कारणम् । प्रक्रान्तं कर्म यावत् प्रवर्त्तते--प्रवर्तिष्यते तावत्--ततः प्रागेव नष्टं पशुमिन्विष्यानय तत्प्रतिनिधित्वेन क्रीत्वा नरं वा पशुमानयेत्यर्थःनि। । ऽवाऽ कारेण पशुं वा ऽन्विष्यानयस्वेति लभ्यतेगो।) ॥ १।६१।८ ॥   

 ॥ १।६१।९ ॥ उपाध्यायवचः श्रुत्वा स राजा पुरुषर्षभ  

अन्वियेष महाबुद्धिः पशुं गोभिः सहस्रशः  ॥  ९  ॥   

सहस्रशो गोभिःअनेकाभिः निष्क्रयभूताभिरिति शेषः ॥ १।६१।९ ॥   

 ॥ १।६१।१०,११ ॥ देशान् जनपदांस्तांस्तान् नगराणि वनानि च ।  

आश्रमाणि च पुण्यानि मार्गमाणो महीपतिः  ॥  १०  ॥   

स पुत्रसहितं १नाम सभार्यं रघुनन्दन  

भृगु२तुन्द्रे समासीनमृचीकं संददर्श ह  ॥  ११  ॥   

ऽसपुत्रेत्यत्रऽ स इति पदं । नामशब्दः प्रसिद्धौ । ऽप्रपातस्तु तटो भृगुःऽ । तुन्दं--अभ्यन्तरप्रदेशः । किञ्चित्पर्वतप्रपाताभ्यन्तरप्रदेश इत्यर्थः  ॥  ११  ॥   

(भृगुतुङ्गंपर्वतशृङ्गविशेषःति।)  

(१ तातङ।च)  

(२ पुत्रं, तुङ्गेङ) ॥ १।६१।११ ॥   

 ॥ १।६१।१२,१३ ॥ तमुवाच महातेजाः प्रणम्याभिप्रसाद्य च ।  

ब्रह्मर्षिं तपसा दीप्तं राजर्षिरमितप्रभः ।  

पृष्ट्वा सर्वत्र कुशलमृचीकं तमिदं वचः  ॥  १२  ॥   

गवां शतसहस्रेण विक्रीणीषे सुतं यदि ।  

पशोरर्थे महाभाग कृतकृत्यो ऽस्मि भार्गव  ॥  १३  ॥   

पशोरर्थेप्रयोजनाय सुतं विकीणीषे यदि, तदा कृतकृत्यो ऽस्मि । भार्गवेति गोत्रनाम  ॥  १३  ॥   

(तमिदं वच उवाचेति पूर्वेणान्वयः ।) ॥ १।६१।१३ ॥   

 ॥ १।६१।१४ ॥ सर्वे परिसृता देशा १याज्ञीयं न लभे पशुम् ।  

दातुमर्हसि मूल्येन सुतमेकमितो मम  ॥  १४  ॥   

याज्ञीयंयज्ञाय हितं । ऽतस्मै हितम्ऽ इति २छः, वृद्धिरार्षि । इतः--सार्वविभक्तिकस्तसिः, एतेष्वित्यर्थः  ॥  १४  ॥   

(१ यज्ञिंयंङ।ज) ॥ १।६१।१४ ॥   

 ॥ १।६१।१५,१६,१७ ॥ एवमुक्तो महातेजा ऋचीकस्त्वब्रवीद्वचः ।  

नाहं ज्येष्ठं नरश्रेष्ठ विक्रीणीयां कछञ्चन  ॥  १५  ॥   

ऋचीकस्य वचः श्रुत्वा तेषां माता महात्मनाम् ।  

उवाच नरशार्दूलमम्बरीषं तपस्विनी  ॥  १६  ॥   

अविक्रेयं सुतं ज्येष्ठं भगवानाह भार्गवः ।  

ममापि दयितं विद्धि कनिष्ठं शुनकं नृप  

तस्मात् कनीयसं पुत्रं न दास्ये तव पार्थिव  ॥  १७  ॥   

शुनक इति कनिष्ठपुत्रनाम  ॥  १७  ॥   

(कनीयसमित्यार्षंएवमुत्तरत्रापि  ॥ ) ॥ १।६१।१७ ॥   

 ॥ १।६१।१८ ॥ प्रायेण हि नरश्रेष्ठ ज्येष्ठाः पितृषु वल्लभाः ।  

मातृणां च कनीयांसस्तस्माद्रक्ष्ये कनीयसं  ॥  १८  ॥   

तस्मात् रक्ष्य इति । स्वसमीपवर्तिनमेवेति शेषः ॥ १।६।१८ ॥   

 ॥ १।६१।१९ ॥ उक्तवाक्ये मुनौ तस्मिन् मुनिपत्न्यां तथैव च ।  

शुनश्शोफः खयं राम मध्यमो वाक्यमब्रवीत्  ॥  १९  ॥   

रामेति सम्बुद्धिः । मध्यमःमध्यमपुत्रः ॥ १।६१।१९ ॥   

 ॥ १।६१।२० ॥ पितो ज्येष्ठमविक्रेयं, माता चाह कनीयसम् ।  

विक्रीतं मध्यमं मन्ये राजन् पुत्रं नयख माम्  ॥  २०  ॥   

विक्रीतं मध्यमं पुत्रं मन्ये । अर्थादिति शेषः । यदेवमतः हे राजन् मा नयस्व । ननु ऽदानं क्रयधर्मश्च अपत्यस्य न विद्यतेऽ इति धर्मशास्त्रे स्थितं कथमृषिणा अपत्यविक्रयः ? उच्यतेयथा कुलावसादे धर्माय अपत्यदानं प्रसिद्धं, एव यज्ञाय अपत्यविक्रयो नातिविगर्हितः ॥ १।६१।२० ॥   

 ॥ १।६१।२१,२२,२३ ॥ अथ राजा महाबाहो वाक्यान्ते ब्रह्मवादिनः ।  

हिरण्यस्य सुवर्णस्य कोटिभी रत्नराशिभिः  ॥  २१  ॥   

गवां शतसहस्रेण शुनश्शोफं नरेश्वरः ।  

गृहीत्वा परमप्रीतो जगाम रघुनन्दन  ॥  २२  ॥   

अम्बरीषस्तु राजर्षी रथमारोप्य सत्वरः ।  

शुनश्शेफं महातेजाः जगामाशु महायशाः  ॥  २३  ॥   

इत्यार्षे श्रीमद्रामायणे बालकाण्डे एकषष्टितमः सर्गः  

--  

गिरि (२३) मानः सर्गः ॥ १।६१।२३ ॥   

इति श्रीमद्रामायणामृतकतकटीकायां बालकाण्डे एकषष्टितमः सर्गः  

  

