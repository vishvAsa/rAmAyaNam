+++
title = "०३३"

+++
स इति । कृपणः दीनः, सीतादैन्यात् स्वयं कृपण इत्यर्थः । अत्र राक्षसीनां निद्राजाड्यात्, त्रिजटास्वप्नश्रवणजन्यभयानन्तरमात्मत्राणाय सीतैकशरणत्वेनोपेक्षणाच्च सीताहनुमतोरयमप्रत्यूहस्सँल्लाप इत्यनुसन्धेयम् । अस्यार्थस्य अष्टपञ्चाशसर्गे ऽङ्गदाग्रे हनुमतैव ऽततस्तास्सहितास्सर्वाःऽ इत्यादिना वक्ष्यमाणत्वादिति  ॥  ५।३३।१,२  ॥   

  

अथ लिङ्गैरेव सीतेति निश्चित्यापि तयैव वाचयितुमजानन्निव पृच्छति कान्विति । इयं त्वं का ऽसि  ॥  ५।३३।३,४  ॥   

  

सुराणां यक्षाणां किन्नराणां का त्वं भवसि, कस्य सम्बन्धिनी भवसीत्यर्थः  ॥  ५।३३।५७  ॥   

  

का त्वं भवसि कल्याणि त्वमनिन्दितलोचने । हे कल्याणि त्वं का ? अनिन्दितलोचने त्वं का भवसीति वाक्यभेदेन युष्मच्छब्दप्रयोगः तज्जिज्ञामातिशयद्योतनार्थः । वसिष्ठं कोपयित्वेत्यत्र पतिता विबुधालयादित्यनुषङ्गः  ॥  ५।३३।८,९  ॥   

  

को न्विति । अमुं लोकं परलोकं गतं त्वम् अनुशोचसि किम् ? यं कञ्चन बन्धुमिति शेषः  ॥  ५।३३।१०,११  ॥   

  

व्यञ्जनानि संस्थानविशेषविशिष्टतया उत्तमस्त्रीत्वव्यञ्जकानि स्तनजघनादीनि लक्षणानि भाग्यावेदनशुभरेखादीनि  ॥  ५।३३।१२,१३  ॥   

  

यथेति । यथा यादृशम्  ॥  ५।३३।१४  ॥   

  

दुमाश्रितं द्रुममूलाश्रितम् ऽ सो ऽवतीर्य द्रुमात्ऽ इति पूर्वोक्तत्वात्  ॥  ५।३३।१५,१६  ॥   

  

सीता च नामेति नामशब्दः प्रसिद्धौ  ॥  ५।३३।१७  ॥   

  

समा द्वादशेत्यत्र न्यवसमिति शेषः  ॥  ५।३३।१८२०  ॥   

  

मम भोजनमित्यत्र प्रथमार्थे षष्ठी  ॥  ५।३३।२१  ॥   

  

वाक्यं त्वदुक्तं सर्वं करिष्यामीति शपथपूर्वकमुक्तमित्यर्थः  ॥  ५।३३।२२२६  ॥   

  

स इति । उत्तरीयाणि वासांसीत्यर्थः  ॥  ५।३३।२७२९  ॥   

  

ते वयमिति । पुरा अदृष्टमिति छेदः  ॥  ५।३३।३०,३१  ॥   

  

जीवितानुग्रहः जीविताभ्यनुज्ञा । त्यक्ष्यामि जीवितं रावणेत्यादिकं सतीति भावः  ॥  ५।३३।३२  ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां सुन्दरकाण्डव्याख्यायां त्रयस्त्रिंशः सर्गः  ॥  ५।३३  ॥   

  

