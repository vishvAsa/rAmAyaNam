+++
title = "०३१"

+++
एवमिति । चिन्तां चिन्तयित्वा, कर्तव्यमर्थं निश्चित्येत्यर्थः । संश्रवे संश्रवणे मधुरम् । वैदेह्याः वैदेहीनिमित्तम् । यद्वा सम्यक् श्रूयते अस्मिन्निति संश्रवः तस्मिन् समीपदेशे, यत्रोक्तं सीतैव श्रृणुयान्नान्येत्यर्थः  ॥  ५।३१।१४  ॥   

  

पार्थिवेति । पार्थिवव्यञ्जनैः पार्थिवलक्षणैः  ॥  ५।३१।५७  ॥   

  

तस्येति । सत्याभिसन्धस्य सत्यसङ्कल्पस्य  ॥  ५।३१।८,९  ॥   

  

मृगरूपेण प्रशस्तमृगरूपेण  ॥  ५।३१।१०१४  ॥   

  

यथेति । यथारूपां यादृग्रूपाम् । यथावर्णां यादृशवर्णाम् । यथालक्ष्मीं यादृशलक्ष्मीकाम् । राघवस्य राघवात् । अश्रौषं विनिश्चितं नूनम् सेयमासादितेत्यर्थः  ॥  ५।३१।१५१९  ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां सुन्दरकाण्डव्याख्यायाम् एकत्रिंशः सर्गः  ॥  ५।३१  ॥   

  

