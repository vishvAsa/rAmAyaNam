+++
title = "०६४"

+++
 ॥  १३  ॥   

  

स प्रविष्ट इति । विमदत्वे हेतुमाह मेहमानान्मधूदकमिति । मेहमानान् मूत्रयतः । एतेन मूत्रणान्मधूनां जीर्णता विज्ञेया, अतो विमदान् । मधूनि च उदकानि च मधूकानि च मधूदकमिति द्वन्द्वैकवद्भावः । उदकानि चानुपानत्वेन पीतानीति द्रष्टव्यम्  ॥  ५।६४।४,५  ॥   

  

हे सौम्य एभिरज्ञानात्क्रोधाच्च भवन्तः प्रतिषेधिता इति यत् एतत्परिवारितं परितो वारणं प्रति रोषो न कर्तव्य इति योजना  ॥  ५।६४।६  ॥   

  

दोषः कृतः, मदीयैरिति शेषः  ॥  ५।६४।७११  ॥   

  

शङ्के, दधिमुखस्य परावृत्त्यागमनात्  ॥  ५।६४।१२  ॥   

  

किं शेषम् न किमपि शिष्टमित्यर्थः । गमनम्, कर्तव्यमिति शेषः  ॥  ५।६४।१३,१४  ॥   

  

नाज्ञापयितुमिति । अयुक्तमित्येतदव्ययम् । अयुक्ताः अनर्हा इत्यर्थः । धर्षयितुं नियन्तुम्  ॥  ५।६४।१५१७  ॥   

  

सन्नतिः विनयः नम्रता । भविष्यतीं शुभयोग्यतां भाविनीं भाग्योन्नतिमाख्याति सूचयति  ॥  ५।६४।१८२०  ॥   

  

एवं वदतां तेषां पुरतः अङ्गदो बाढमित्यभ्यभाषत । महाबलास्ते गच्छाम इत्युक्त्वा खमुत्पेतुरिति योजना  ॥  ५।६४।२१  ॥   

  

उत्पतन्तमङ्गदम् । निराकाशं निरवकाशम्  ॥  ५।६४।२२  ॥   

  

अङ्गदमित्यादिसार्धश्लोकमेकं वाक्यम् । ते वानराः अङ्गदं हनुमन्तं च पुरतः कृत्वा अम्बरं सहसोत्पत्य, जग्मुरिति शेषः  ॥  ५।६४।२३  ॥   

  

अङ्गदे समनुप्राप्ते सुग्रीवो वानरेश्वरः उवाचेति अङ्गदागमनात्प्रागिति द्रष्टव्यम् । आगमनस्य वक्ष्यमाणत्वादिति भावः  ॥  ५।६४।२४२६  ॥   

  

ननु मधुवनधर्षणमात्रेण कथं कार्यसिद्धिः ? कापेयादिनापि सम्भवादित्याशङ्क्य, सत्यम् अन्येषां तादृशत्वेपि अङ्गदस्तु नैतादृश इत्याशयेनाह यद्यपीत्यादिश्लोकद्वयेन । अकृतकृत्यानामन्येषां वानराणाम् । ईदृश उपक्रमः मधुवनभङ्गहर्षव्यापारो यद्यपि स्यात् तथापि तत्र अङ्गदस्यु दीनवदनो भ्रान्तविप्लुतमानसश्च भवेत् । कुतः ? पितृपैतामहं पितृपितामहपरम्परागतं मे मधुवनं जनकात्मजामदृष्ट्वा न हन्यात्  ॥  ५।६४।२७,२८  ॥   

  

हे राम कौसल्या सुप्रजाः सीतायाः स्थितिपरिज्ञानेन भवतः सत्तालाभात् इदानीं कौसल्या सुपुत्रवत्यभूदिति भावः  ॥  ५।६४।२९,३०  ॥   

  

अधिष्ठाता कार्यकरणोद्योगवान्  ॥  ५।६४।३१३३  ॥   

  

आयताञ्चितलांगूल इति स्वभावोक्त्यलङ्कारः  ॥  ५।६४।३४३६  ॥   

  

नियतां पातिव्रत्यव्रतसम्पन्नाम्  ॥  ५।६४।३७३९  ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां सुन्दरकाण्डव्याख्यायां चतुष्षष्टितमः सर्गः  ॥  ५।६४  ॥   

  

