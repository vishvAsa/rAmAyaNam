+++
title = "०६६"

+++
 ॥  १  ॥   

  

तमिति । नेत्राभ्यामश्रुपूर्णाभ्याम् उपलक्षितः  ॥  ५।६६।२  ॥   

  

स्रवति द्रवति । वत्सस्येत्यत्रापि दर्शनादिति सम्बध्यते । हृदयमित्यत्रापि स्नेहाद्द्रवतीति सम्बन्धः  ॥  ५।६६।३  ॥   

  

अथ सीताया मणेरागतिमाह मणिरत्नमिति । मे श्वशुरेण जनकराजेन । वधूकाले विवाहकाले । वैदेह्य मूर्ध्न्यशोभतेति सम्बन्धः  ॥  ५।६६।४  ॥   

  

जनकस्यापि कुत आगतो ऽत आह अयं हीति  ॥  ५।६६।५  ॥   

  

यथा सीतादर्शनम् अवगतः प्राप्तस्तथा तातस्य दशरथस्य प्राप्तः तद्धस्ते जनकेन दानात्तस्य स्मरणम्, तथा वैदेहस्य राज्ञो जनकस्य सपत्नीकस्य दर्शनं प्राप्त इत्यर्थः  ॥  ५।६६।६८  ॥   

  

वैदेहीं विना आगतं मणिं पश्यामीति सम्बन्धः । इतः किं दुःखतरम्  ॥  ५।६६।९  ॥   

  

यदि मासं धरिष्यति जीविष्यति तदा चिरं जीवति, जीविष्यतीत्यर्थः । तां विना यथा ऽहं न जीवेयं तथा मां विना सापि न जीविष्यतीत्यर्थः  ॥  ५।६६।१०  ॥   

  

प्रवृत्तिमुपलभ्य क्षणमपि न तिष्ठेयं स्थातुं न शक्यमित्यर्थः  ॥  ५।६६।११  ॥   

  

भीरुभीरुः अत्यन्तं भीरुः  ॥  ५।६६।१२  ॥   

  

अम्बुदैरावृतस्तिमिरोन्मुक्तः शारदश्चन्द्र इव तस्या वदनं न राजति  ॥  ५।६६।१३  ॥   

  

एतेन तद्वाक्यश्रवणरूपेण  ॥  ५।६६।१४  ॥   

  

मधुरा मधुराकारा  ॥  ५।६६।१५  ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां सुन्दरकाण्डव्याख्यायां षट्षष्टितमः सर्गः  ॥  ५।६६  ॥   

  

