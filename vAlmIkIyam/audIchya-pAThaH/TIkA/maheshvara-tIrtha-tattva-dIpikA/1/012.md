+++
title = "०१२"

+++
तत इति । ततः ऋश्यशृङ्गानयनानन्तरम् । काले बहुतिथे अनल्पे, गत इति शेषः । सुमनोहरे मलिम्लुचत्वादिदोषरहिते । मनो ऽभवत् मनोगतं प्रवृत्तम्  ॥  १।१२।१ ॥   

  

ततः प्रसाद्येति । देववर्णिनम्, देववर्चसम् । सन्तानार्थम् अविच्छेदार्थम् । विप्रमृश्यशृङ्गम्  ॥  १।१२।२३ ॥   

  

तत इति । आवाहय मत्समीपं प्रापय । ऋतौ यजन्तीत्र्यृत्विजः  ॥  १।१२।४७ ॥   

  

मम लालप्यमानस्येत्यादि राज्ञा पूर्वमप्युक्तम्, न तु कृतं सङ्कल्पमात्रेण अन्तरा सुमन्त्रकथा प्रस्तुता, अतो नानुष्ठितम् । इदानीमनुष्ठानार्थं तत्पुनरप्युपन्यस्यते  ॥  १।१२।८ ॥   

  

तदिति । ऋषिपुत्रप्रभावेन ऋषिपुत्रः ऋश्यशृङ्गः, तत्प्रभावेन  ॥  १।१२।९१४ ॥   

  

यथाकल्पं यथाक्रमम् । यथाविधि यथाशास्त्रम्  ॥  १।१२।१५२० ॥   

  

गतेष्विति । नराधिपः दशरथः । स्वं स्वकीयम्, वेश्म् अग्निगृहादन्तःपुरं प्रविवेश प्रवेशयामास  ॥  १।१२।२१ ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां बालकाण्डव्याख्यायां द्वादशः सर्गः  ॥  १२  ॥   

  

  

