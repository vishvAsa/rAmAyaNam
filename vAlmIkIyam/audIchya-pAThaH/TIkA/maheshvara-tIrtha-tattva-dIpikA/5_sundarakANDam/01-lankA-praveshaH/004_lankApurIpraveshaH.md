+++
title = "००४ लङ्कापुरीप्रवेशः"
title_english = "004 Hanuma enters the city of Lanka"

+++
अद्वारेणेति । शत्रुस्थानमद्वारेण प्रवेष्टव्यमिति शास्त्रादद्वारेणेत्युक्तम्  ॥  ५।४।१  ॥   

  

प्रविश्येति । प्रवेष्टुमुपक्रम्य सव्यं पादं चक्रे, अग्रे इति शेषः । सः अग्रतः कृतसव्यपादः शत्रूणां मृर्द्धन्येत्र कृतो भवति । अग्रतः सव्यपादनिक्षेपे शत्रवः पराभूताः स्युरिति भावः  ॥  ५।४।२  ॥   

  

प्रविष्ट इति । महापथमास्थाय गम्यत्वेनावलम्व्य प्रविष्टः  ॥  ५।४।३,४  ॥   

  

हसितानामुत्कृष्टनिनदैः अट्टहासैः वज्राङ्कुशनिकाशैः वज्रनिकाशैरङ्कुशनिकाशैश्च गृहमेधैः गृहश्रेष्ठैः । गृहमुख्यैरित्यपि पाठः  ॥  ५।४।५  ॥   

  

प्रजज्वालेति । प्रजज्वाल प्रचकाशे  ॥  ५।४।६  ॥   

  

पद्मस्वस्तिकसंस्थितैः पद्मस्वस्तिकनामभ्यां संस्थानविशेषाभ्यां सस्थितैः । वर्द्धमानगृहैः वर्धमाननाम्ना संस्थानेन संस्थितैः स्वस्तिकाख्यगृहा आकृत्या चतुरश्राः । चतुश्शाला चतुर्द्वारा सर्वतोभद्रसंजिता । पश्चिमद्वाररहिता मध्यावर्ता हयानना । दक्षिणद्वाररहिता वर्धमाना धनप्रदा । प्राग्द्वाररहिता स्वस्तिकाख्या पुत्रधनप्रदा  ॥  " इत्यक्तेः पद्मस्वस्तिकवर्द्धमानाख्यागृहाः प्रभुगृहभेदा इत्यर्थः  ॥  ५।४।७९  ॥   

  

त्रिस्थानस्वरभूषितम्, उरःकण्ठशिरस्स्थानत्रयोत्पन्नैः मन्द्रमध्यमतारकैः स्वरैर्भूषितम्  ॥  ५।४।१०  ॥   

  

सोपाननिनदान् सोपानसञ्चरत्कान्ताजनमञ्जीरध्वनीनित्यर्थः । आस्फोटितनिनादान् हर्षोत्पन्नक्रियाविशेषजनितशब्दान् क्ष्वेलितान् । सिंहनादान्  ॥  ५।४।१११३  ॥   

  

मध्यमे गुल्मे नगरमध्यस्थसैन्यसङ्घे । चरान् नगरवृत्तान्तनिवेदकान् गूढचारानित्यर्थः  ॥  ५।४।१४  ॥   

  

गोजिनाम्बरवाससः गोचर्मवाससः । दर्भमुष्टिप्रहरणान् अनिष्टनिवारकानुष्ठानसाधनतया दर्भमुष्टीनामायुधत्वम् । अग्निकुण्डायुधान् कृत्याद्युत्पादनद्वारा शत्रुमारकतया अग्निकुण्डानामायुधत्वम्  ॥  ५।४।१५,१६  ॥   

  

विकटान् विषमाङ्गान्  ॥  ५।४।१७२०  ॥   

  

क्षेपणी क्षेपणीयः  ॥  ५।४।२१,२२  ॥   

  

आरक्षम् आ समन्ताद्रक्षतीत्यारक्षं सैन्यम् । अन्तः पुराग्रतः रावणगृहस्याग्रतः  ॥  ५।४।२३  ॥   

  

स इत्यादिश्लोकद्वयमेकं वाक्यम् । द्वितीयस्तच्छब्दः प्रसिद्धिपरः  ॥  ५।४।२४२६  ॥   

  

रथैरिति । यानैः शिबिकादिभिः । आविवेश आससाद, साक्षात्प्रवेशस्य वक्ष्यमाणत्वात्  ॥  ५।४।२७,२८  ॥   

  

सहेमेति च्छेदः । हेमसहितं जाम्बूनदचक्रवालसहितं स्वर्णप्राकारमण्डलयुक्तम् । अन्तःपुरम् अन्तर्नगरम् आविवेश  ॥  ५।४।२९  ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां सुन्दरकाण्डव्याख्यायां चतुर्थः सर्गः  ॥  ५।४  ॥   

  

