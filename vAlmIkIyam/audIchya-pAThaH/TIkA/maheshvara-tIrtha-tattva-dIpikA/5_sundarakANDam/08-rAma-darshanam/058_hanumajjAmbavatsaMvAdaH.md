+++
title = "०५८ हनुमज्जाम्बवत्संवादः"
title_english = "058 Jambavan requests Hanuma to narrate clearly the happenings"

+++
हनुमत्प्रमुखाः, परस्परं मिलिता इति शेषः  ॥  ५।५८।१  ॥   

  

कार्यविषयं वृत्तान्तम्  ॥  ५।५८।२  ॥   

  

दशाननः कथंवृत्तः कीदृग्व्यापारः  ॥  ५।५८।३,४  ॥   

  

यश्चेति । तत्र रामसन्निधौ । रक्षितव्यं गोपनीयम्, अवक्तव्यमिति यावत् । आत्मवान् भवान्  ॥  ५।५८।५७  ॥   

  

पश्यामि अपश्यम्  ॥  ५।५८।८  ॥   

  

मेने इति लिडुत्तमपुरुषैकवचनम्  ॥  ५।५८।९११  ॥   

  

व्यवसायं स्वभेदनरूपम्  ॥  ५।५८।१२,१३  ॥   

  

छन्दतः स्वेच्छयेत्यर्थः  ॥  ५।५८।१४  ॥   

  

चरितं प्रजाबाधनरूपम्  ॥  ५।५८।१५  ॥   

  

मोचनप्रकारमाह मारुतेनेति  ॥  ५।५८।१६  ॥   

  

साह्ये साहाय्ये । तत्र हेतुः धर्मभृता श्रेष्ठ इत्यादि  ॥  ५।५८।१७  ॥   

  

उद्यतम् अग्रे चलितम्  ॥  ५।५८।१८  ॥   

  

वपुष्मता पौष्कल्यवता । मानुषेण शरीरेणान्तर्हितः । शैलेन शिलारूपेण शरीरेण तु महोदधौ सागरोपरि, स्थित इति शेषः  ॥  ५।५८।१९२१  ॥   

  

ममेति । प्रदिष्टः दत्तः । विहितः लब्धः  ॥  ५।५८।२२२५  ॥   

  

विषये सती विषयवासिनी  ॥  ५।५८।२६,२७  ॥   

  

नातिवर्तेत नातिक्रमेत । मां प्राप्तो मदाहारतां प्राप्तो न गच्छेदित्यर्थः  ॥  ५।५८।२८  ॥   

  

ततो ऽर्द्धगुणविस्तारः ततो दशयोजनादर्धस्य पञ्चयोजनस्य गुण आवृत्तिः तद्विस्तारो दशयोजनविस्तारः । प्रथमसर्गे दशयोजनविस्तारोक्त्यानुगुण्येनैवं व्याख्यातम्  ॥  ५।५८।२९  ॥   

  

ह्रस्वम्, स्वशरीरमिति शेषः  ॥  ५।५८।३०,३१  ॥   

  

समानय सङ्गमय  ॥  ५।५८।३२  ॥   

  

साधु साध्वीत्यत्र दीर्घ आर्षः  ॥  ५।५८।३३,३४  ॥   

  

न पश्यामि नापश्यम् । येन गतिर्विहता तत्किंञ्चिन्न पश्यामि नापश्यमित्यन्वयः  ॥  ५।५८।३५३७  ॥   

  

अवस्थितं निश्चेष्टम् । तथाप्यसम्भ्रान्तं भयहीनम् मां लक्षाकृत्येदं वाक्यमहमुक्त इत्यन्वयः  ॥  ५।५८।३८  ॥   

  

ममेप्सितः भक्षस्त्वं मतो मे देहं प्रीणयेत्यन्वयः  ॥  ५।५८।३९  ॥   

  

तस्या आस्यप्रमाणादधिकं कायम् आत्मनः कायम् अपूरयम् । वर्द्धते अवर्द्धत  ॥  ५।५८।४०  ॥   

सा मां न बुबुधे अयं कामरूपीति मां न ज्ञातवतीत्यर्थः । मम कृतं विकृतं सा मया कृतं विकारस्वरूपं वा न बुबुधे  ॥  ५।५८।४१  ॥   

  

तद्विकृतं किमित्यत आह ततो ऽहमिति । हृदयमादाय हृदयं निकृत्य । प्रपतामि प्रापतम्  ॥  ५।५८।४२  ॥   

  

विसृष्टभुजा विस्रंसितभुजा  ॥  ५।५८।४३  ॥   

  

श्रृणोमीति सिंहिका हनुमता हतेति द्युगतानां देवानां वाचः श्रृणोमीति सम्बन्धः  ॥  ५।५८।४४  ॥   

  

कृत्यम् आत्ययिकं प्राणान्तिकं कर्म चिन्तयन्नित्यर्थः  ॥  ५।५८।४५४७  ॥   

  

मां जिघांसन्तीं ज्वलदग्नितुल्यकेशपाशाम्  ॥  ५।५८।४८  ॥   

  

प्रविशं प्राविशम्  ॥  ५।५८।४९,५०  ॥   

  

सर्वरात्रं सर्वां रात्रिम् । तत्राहं मध्यरात्रे तु इति पाठः साधुः  ॥  ५।५८।५१  ॥   

  

उपलक्षये उपालक्षयम्  ॥  ५।५८।५२  ॥   

  

विकृष्टेन विप्रकृष्टेन, अतिदीर्घेणेति यावत्  ॥  ५।५८।५३  ॥   

  

बहुपादपं गृहोपवनं गृहारामं दृष्टमिति सम्बन्धः  ॥  ५।५८।५४५६  ॥   

  

तदेकवासः संवीतां तेन तत्कालदृष्टेन पूर्वधृतेनैव वाससा संवीताम्  ॥  ५।५८।५७  ॥   

  

राक्षसीभिरिति । व्याघ्रीपरिवृतां हरिणीमिव तामपश्यमिति सम्बन्धः । राक्षसीमध्ये ताभिरेव तर्ज्यमाना सदुःखा मया कथञ्चिदासादितेत्यन्वयः  ॥  ५।५८।५८  ॥   

  

सामया आमयसहिता, दुःखसहितेत्यर्थः, अतस्तूर्णमासादिता मयेत्यनेन न पुनरुक्तिः । मर्तव्यकृतनिश्चया मरणकृतनिश्चयेत्यर्थः  ॥  ५।५८।५९६१  ॥   

  

श्रृणोमि श्रुतवान् । रावणस्य निवेशने तत्समीपे । यद्वा निवेशने सीतासमीपप्रवेशनकाले  ॥  ५।५८।६२  ॥   

  

गहने स्थितः अत्र गहनशब्देन पर्णसंहतिगूढप्रदेश उच्यते  ॥  ५।५८।६३  ॥   

  

परिरभ्य, वितत्रासेति शेषः  ॥  ५।५८।६४७०  ॥   

  

तदसन्निधौ अपहृत्य तेनादृष्ट इति लङ्कामागतः अन्यथा तदैव ते हननं स्यादित्यर्थः  ॥  ५।५८।७१  ॥   

  

सादृश्यसम्भावनापि दूरापास्तेत्याह दास्येपीति  ॥  ५।५८।७२७४  ॥   

  

पूर्वं धान्यमालिन्या प्रतिषिद्धमित्युक्तम्, इदानीं मण्डोदरीत्यभिधानादुभाभ्यामपीति कल्पनीयम्  ॥  ५।५८।७५८६  ॥   

  

अलमस्मात्परित्रातुमिति । इयं सीतेति शेषः  ॥  ५।५८।८७८९  ॥   

  

ततः त्रिजटावाक्यानन्तरम् । भर्तुर्विजयहर्षिता त्रिजटाकथितस्वप्नसूचितरामविजयहर्षिता । तत् त्रिजटास्वप्नवाक्यम् तथ्यं यदि वः शरणं भवेयमित्यवोचदिति सम्बन्धः  ॥  ५।५८।९०  ॥   

  

चिन्तयामासेति लिडुत्तमपुरुषैकवचनम्  ॥  ५।५८।९१  ॥   

  

मम मया पुरस्कृतः स्तुतः  ॥  ५।५८।९२९७  ॥   

  

त्वया आज्ञप्तमिच्छामि त्वत्कर्तृकमाज्ञापनमिच्छामीत्यर्थः  ॥  ५।५८।९८१०१  ॥   

  

इत्युक्तेवेति । वाचा मां सन्दिदेश स्वरामैकवेद्यं प्रागुक्तं काकासुरवृत्तान्तं तिलकनिर्माणादिकं च सन्दिष्टवतीत्यर्थः  ॥  ५।५८।१०२  ॥   

  

इहाभ्युद्गतमानसः इहागन्तुं निश्चितमानसः  ॥  ५।५८।१०३  ॥   

  

मम वृत्तान्तं त्वया ऽनुभूतं मद्विषयं रावणराक्षसीवृत्तान्तम्  ॥  ५।५८।१०४,१०५  ॥   

  

यदि यस्मात् अन्यथा अनागमने द्वौ मासौ मम जीवितं भवेत् । अनाथवत् म्रिये राक्षसीकृतवधे नेति भावः  ॥  ५।५८।१०६  ॥   

  

उत्तरं कार्यशेषं लङ्कानाशनरूपम्  ॥  ५।५८।१०७१०९  ॥   

  

समागम्य मिलित्वा  ॥  ५।५८।११०११३  ॥   

  

शूलमुद्गरपाणिनामित्यत्र दीर्घाभाव आर्षः  ॥  ५।५८।११४१२४  ॥   

  

द्वितीयं प्रेषितपुत्रापेक्षया द्वितीयम्  ॥  ५।५८।१२५१२८  ॥   

  

अभिबध्नन्ति अभ्यबध्नन्  ॥  ५।५८।१२९१३१  ॥   

  

अस्याहं दर्शनाकाङ्क्षीत्यत्र सन्धिरार्षः । त्वद्भवनं प्राप्तो ऽहं हनुमानहमित्यस्मच्छब्दद्वयस्य निर्वाहः  ॥  ५।५८।१३२,१३३  ॥   

  

धर्मकामार्थसहितं धर्मसहितत्वात् हितम् परलोकोपयोगि । अर्थकामयुक्तत्वात्पथ्यम्  ॥  ५।५८।१३४१३७  ॥   

  

सुग्रीवेण, मयेति शेषः  ॥  ५।५८।१३८  ॥   

  

वानराणां महाराजः कृतः, अहमिति शेषः  ॥  ५।५८।१३९  ॥   

  

तस्य रामस्य तेन साहाय्यस्य कर्तव्यत्वेन प्रस्थापितः, दूत इति शेषः । तुभ्यं तव । धर्मतः कलहं विनेत्यर्थः । सीता दीयताम्  ॥  ५।५८।१४०  ॥   

  

विपक्षे बाधकमाह यावदिति । विधमन्ति विधमिष्यन्ति  ॥  ५।५८।१४१  ॥   

  

लङ्कानाशने वानराणां सामर्थ्यमस्तीत्याशयेनाह वानराणामिति । ये निमन्त्रिताः युद्धसाहाय्यार्थमाहूताः देवतानां सकाशं गच्छन्ति तेषां वानराणां प्रभावः पुरा त्वया न विदितः न विज्ञातो हीति योजना  ॥  ५।५८।१४२,१४३  ॥   

  

मत्प्रभावं वरदानलब्धावध्यत्वरूपम्  ॥  ५।५८।१४४  ॥   

  

तत इत्यादि श्लोकत्रयमेकं वाक्यम् । शास्त्रेण दूतवध्या न दृष्टा, विरूपकरणं ताडनं वा शास्त्रतः दृष्टमिति राक्षसराजः रावणः तेन विभीषणेन याचित इति सम्बन्धः  ॥  ५।५८।१४५१५०  ॥   

  

यन्त्रितस्य निरुद्धस्य  ॥  ५।५८।१५११५८  ॥   

  

विस्मयोदन्तभाषितां विस्प्रयवृत्तान्तविषयव्यवहाराम् । विस्मयोदन्तभाषिणाम् इति वा पाठः  ॥  ५।५८।१५९  ॥   

  

निमित्तैः शुभसूचकैः  ॥  ५।५८।१६०  ॥   

  

निमित्तान्याह दीप्यमान इत्यादि  ॥  ५।५८।१६१  ॥   

  

दृष्टार्थैः दृष्टसंवादैः । महागुणैः कारणैः मत्प्रवृत्तिकारणैः सीतारामरूपैः  ॥  ५।५८।१६२,१६३  ॥   

  

आरेभे लिडुत्तमपुरुषैकवचनम्  ॥  ५।५८।१६४  ॥   

  

तत इत्यनन्तरम् अहं पन्थानमाक्रम्य भवतो दृष्टवानिह इति पाठः । अन्यथा ऽहंशब्दपौनरुक्त्यात्  ॥  ५।५८।१६५१६७  ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां सुन्दरकाण्डव्याख्यायाम् अष्टपञ्चाशः सर्गः  ॥  ५।५८  ॥   

  

