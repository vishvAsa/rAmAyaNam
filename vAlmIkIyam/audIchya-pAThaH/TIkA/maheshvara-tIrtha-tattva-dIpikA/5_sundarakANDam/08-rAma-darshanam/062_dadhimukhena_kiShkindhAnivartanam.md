+++
title = "०६२ दधिमुखेन किष्किन्धानिवर्तनम्"
title_english = "062 Dadhimukha departs to Kishkindha"

+++
पुनरुक्तमेव विस्तरेणाह तानिति  ॥  ५।६२।१  ॥   

  

श्रुत्वेति । पिबन्त्विति प्रत्युवाचेति सम्बन्धः  ॥  ५।६२।२४  ॥   

  

जग्मुर्मधुवनमिति पुनर्वचनं प्रदेशभेदविवक्षयेति द्रष्टव्यम्  ॥  ५।६२।५  ॥   

  

ते प्रविष्टाः पटवः समर्थाः हरयः मैथिलीं दृष्ट्वा स्ववर्गस्थहनुमद्दर्शनेन सर्वे हृष्टवन्तः श्रुत्वा हनुमन्मुखेन अतिसर्गादङ्गदाभ्यनुज्ञानात् मधुवनं प्रविष्टाः वीर्यतः बलात्पालानाक्रम्य मधु पपुः रसवत्फलमाददुरिति योजना  ॥  ५।६२।६,७  ॥   

  

मधुवने सक्तान् मधुरक्षणार्थं लग्नान्  ॥  ५।६२।८  ॥   

  

मधूनि मधुपटलानि । निघ्नन्ति छिन्दन्ति  ॥  ५।६२।९  ॥   

  

अपविध्यन्ति क्षिपन्ति  ॥  ५।६२।१०  ॥   

  

मधुमत्ताः अत एव उन्मत्तभूताः उन्मत्तसदृशा इत्यर्थः । हृष्टवत् हृष्टाः  ॥  ५।६२।१२,१३  ॥   

  

अद्य किञ्चिदवाच्यं कर्म कृत्वा हसन्ति । केचित् इतरत् ग्राम्यकर्म कुर्वन्ति । केचित् अन्यत्कर्म कृत्वा तद्वदन्ति । केचिदन्यत्कर्म बुद्ध्यन्ति मनसा सङ्कल्पयन्ति  ॥  ५।६२।१४,१५  ॥   

  

प्रकृष्टाः प्रहृता इत्यर्थः । देवमार्गम् अपानं दर्शिताः  ॥  ५।६२।१६,१७  ॥   

  

तान् स्वसम्बन्धिनः पालान्  ॥  ५।६२।१८२६  ॥   

  

आर्यकः सुग्रीवमातुलत्वात्पूज्यः  ॥  ५।६२।२७३०  ॥   

  

भर्ता राजा  ॥  ५।६२।३१३४  ॥   

  

अमर्षप्रभवः अक्षमाजन्यः  ॥  ५।६२।३५३७  ॥   

  

समप्रतिष्ठां समास्पदां समतलाम् । जगतीं भुवम्  ॥  ५।६२।३८४०  ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां सुन्दरकाण्डव्याख्यायां द्विषष्टितमः सर्गः  ॥  ५।६२  ॥   

  

