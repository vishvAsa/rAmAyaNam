+++
title = "०५० हनुमता रामदूतत्वोद्घोषणम्"
title_english = "050 Hanuma declares himself to be a messenger of"

+++
आविष्टः, आसीदिति शेषः  ॥  ५।५०।१  ॥   

  

तेजसावृतं, दृष्ट्वेति शेषः । शङ्काहतात्मेत्युक्तां शङ्कामेवाह नन्दी वानरमुख्य एषः प्रमथगणाधिपः  ॥  ५।५०।२  ॥   

  

शप्तः मन्मुखसदृशमुखैस्तव नाशो भविष्यतीति शप्तः । सो ऽयमिति । बाणो बलिसुतः महासुरः । इति दध्याविति पूर्वेण सम्बन्धः  ॥  ५।५०।३  ॥   

  

कालयुक्तं कालोचितम्  ॥  ५।५०।४  ॥   

  

कुतः कस्माद्देशादागतः । किंवा ऽस्य कारणम् अस्य को वा प्रेषकः  ॥  ५।५०।५  ॥   

  

मत्पुरीमिति, उद्दिश्येति शेषः  ॥  ५।५०।६१०  ॥   

  

यन्निमित्तं कृत्वा ते प्रवेशः तन्निमित्तं कथयस्वेति पूर्वेण सम्बन्धः । अथवा यन्निमित्तस्ते इति पाठे बहुव्रीहिः  ॥  ५।५०।१११३  ॥   

  

दर्शन इति । राक्षसेन्द्रस्य, तवेति शेषः । दर्शने दुर्लभे सति । राक्षसेन्द्रस्य तव दर्शनार्थं तदिदं वनं नाशितमिति सम्बन्धः  ॥  ५।५०।१४,१५  ॥   

  

रक्षणार्थमिति । प्रतियुद्धाः प्रहृताः  ॥  ५।५०।१६  ॥   

  

ननु तवास्त्रबन्धाभावे किमिति ब्रह्मास्त्रेण बद्धो राक्षसैः पीड्यस इत्यत आह राजानमिति । अस्त्रविमुक्तो ऽपि कार्यवशाद् बुद्धिपूर्वकमेवाहमेभिः पीड्ये एतन्ममाकिञ्चित्करमिति भावः  ॥  ५।५०।१७१९  ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां सुन्दरकाण्डव्याख्यायां पञ्चाशः सर्गः  ॥  ५।५०  ॥   

  

