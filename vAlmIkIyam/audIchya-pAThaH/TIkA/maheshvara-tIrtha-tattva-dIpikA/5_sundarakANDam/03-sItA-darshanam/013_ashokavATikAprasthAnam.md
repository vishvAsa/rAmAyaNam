+++
title = "०१३ अशोकवाटिकाप्रस्थानम्"
title_english = "013 Hanuma starts to search in Ashoka garden"

+++
विमानादिति । स वेगवान् हनुमान् विमानात् प्राकारं संक्रम्य घनान्तरे विद्युदिवासीदित्यन्वयः । अनेनौपम्येन प्राकार इन्द्रनीलकृत इत्यवगम्यते  ॥  ५।१३।१  ॥   

  

निवेशनात्संपरिक्रम्य, प्राकारमिति शेषः  ॥  ५।१३।२  ॥   

  

भूयिष्टं लोलिता बहुशो ऽन्विष्टेत्यर्थः  ॥  ५।१३।३  ॥   

  

सरितः क्षुद्रनद्यः । अनूपवनान्ताः जलप्रचुरप्रदेशाः  ॥  ५।१३।४  ॥   

  

नन्वनुपलब्धिप्रमाणादभावनिश्चय एवास्त्वित्यत आह इहेति । रावणनिवेशन एवाख्याता तद्वचश्च प्रमाणम् न तु दृश्यते ऽत्र किमिदमिति  ॥  ५।१३।५  ॥   

  

किंन्विति । सीतेत्यनेन अयोनिजत्वप्रयुक्तं वैशिष्ट्यं द्योत्यते । अथशब्दश्चार्थो गुणसमुच्चयपरः । वैदेहीत्यनेन देशसम्बन्धकृतवैशिष्ट्यम्, मैथिलीत्यनेन सदाचारयुक्तसत्पुरुषावासनगरसम्बन्धनिबन्धवैशिष्ट्यम्, जनकात्मजेत्यनेन ऽकर्मणैव हि संसिद्धिमास्थिता जनकादयःऽ इति प्रसिद्धजनकसम्बन्धकृतवैशिष्ट्यम् । एवङ्गुणविशिष्टा देवी दुष्टचारिणं रावणमुपतिष्ठेन किन्नु मित्रत्वेन प्राप्नुयात्किन्नु ? न प्राप्नुयादेवेत्यर्थः  ॥  ५।१३।६  ॥   

  

अदर्शने हेतूनाह क्षिप्रमित्यादिना । रामबाणानां बाणेभ्यः  ॥  ५।१३।७  ॥   

  

रामपरोक्षं तथा भयायोगात्पक्षान्तरम् अथवेति । हृदयं पतितं मन उत्क्रान्तम्, मनउत्क्रमणस्यैव मरणत्वात्  ॥  ५।१३।८  ॥   

  

पीडितेन पीडनेन  ॥  ५।१३।९१४  ॥   

  

निहितां भूगृहादौ स्थापितां मन्ये  ॥  ५।१३।१५  ॥   

  

एवं पीड्यमानापि सीता रावणस्य वशं न व्रजेदित्याह जनकस्येति  ॥  ५।१३।१६  ॥   

  

ननु किमेतादृशविचारेण ? गत्वा यथावृत्तं निवेद्यतामित्यत आह विनष्टेत्यादि । दृश्यदेशे मायया अदर्शनं विनाशः, अदृश्यदेशे अवस्थानं प्रणाशः । रामविश्लेषजनितदुःखेन स्वयं मृता वा  ॥  ५।१३।१७  ॥   

  

दोषो वक्ष्यमाणः, अनिवेदने यथावृत्तान्ताकथने दोषः स्वामिवञ्चनकरणरूपः स्यात्  ॥  ५।१३।१८  ॥   

  

अस्मिन्निति । प्राप्तकालं कालोचितम् । क्षमं समर्थं किं भवेत् इति मतं पक्षं भूयः प्रविचारयत् प्रव्यचारयत्  ॥  ५।१३।१९२३  ॥   

  

परुषं कर्णकठोरम् । दरुणं भयङ्करम् । क्रूरमुग्रम् । तीक्ष्णमसह्यम् । इन्द्रियतापनम् इन्द्रियक्षोभकम् । स रामः  ॥  ५।१३।२४  ॥   

  

पञ्चत्वगतमानसं मरणे कृतमिश्चयम्  ॥  ५।१३।२५३३  ॥   

  

नेति । निरोधेषु गृहादिसंवृतप्रदेशेषु  ॥  ५।१३।३४३८  ॥   

  

धरिष्यति, प्राणानिति शेषः  ॥  ५।१३।३९  ॥   

  

हस्तादानः हस्तपतितफलपर्णाद्याशी । मुखादानः मुखपतितभोजी । वृक्षमूलिकः वृक्षमूलवासी  ॥  ५।१३।४०  ॥   

  

अरणीसुतम् अग्निम्  ॥  ५।१३।४१  ॥   

  

उपविष्टस्य प्रायोपविष्टस्य । लिङ्गिनं लिङ्गं शरीरमस्यास्तीति लिङ्गी तम्, आत्मानमित्यर्थः । साधयिष्यतः शरीरान्मोचयिष्यतः । श्वापदानि श्वापदाः व्याघ्रादयः  ॥  ५।१३।४२  ॥   

  

न चात्महत्यादोषो ऽपीत्याह इदमिति । निर्याणं मरणम् । आपः अपः  ॥  ५।१३।४३  ॥   

  

सुजातमूला आदित आरभ्य सीतान्वेषणोपयुक्ततया शोभनमूला । सुभगा सीतान्वेषणसौकर्यापादकचन्द्रिकया मनोहरा । कीर्तिमाला कीर्तनं कीर्तिः सीतान्वेषणसहकारिणीति सर्वैः क्रियमाणा कीर्तिरेव माला यस्यास्सा । यशस्विनी हनुमल्लङ्काप्रवेशरात्रिरिति ख्यातिमती । चिररात्रिः चिरकालविशिष्टरात्रिः, दीर्घरात्रिरिति यावत् । अनेन रामकार्यसहायेच्छया रात्रिरपि वर्द्धितवतीत्यवगम्यते । सीतामपश्यतो मम प्रभग्ना निष्फला जातेत्यर्थः  ॥  ५।१३।४४  ॥   

  

पूर्वोक्तयोः तापसपक्षमरणपक्षयोः प्रथमं पक्षमवलम्ब्याह तापस इत्यादिना  ॥  ५।१३।४५,४६  ॥   

  

विनाश इति । जीवितसङ्गमः जीविते सङ्गमः श्रेयस्सङ्गमः ध्रुवः  ॥  ५।१३।४७,४८  ॥   

  

किं दैन्येन ? विक्रमिष्यामीत्याह रावणमिति । हृता सीता काममस्तु यथा तथा वा भवतु रावणं वधिष्याम्येव, तेन किं ? प्रत्याचीर्णं प्रत्याचरणम्, वैरनिर्यातनमिति यावत्  ॥  ५।१३।४९५१  ॥   

  

चिन्ताप्रकारमेवाह यावदिति । पश्यामि विचनोमीति च लट् भविष्यदर्थे  ॥  ५।१३।५२  ॥   

  

सीतामदृष्ट्वैव सम्पादिवचनाद्रामस्समानीयेत तदा महाननर्थो भवेदित्याह सम्पातीति  ॥  ५।१३।५३  ॥   

  

इहेति । विनश्येयुः सीतामदृष्ट्वा तत्र मद्गमनानन्तरमिति भावः  ॥  ५।१३।५४५६  ॥   

  

जित्वेति । सिद्धिमिव तपःफलमिव  ॥  ५।१३।५७  ॥   

  

चिन्ताविग्रथितेन्द्रियः व्याकुलेन्द्रियः  ॥  ५।१३।५८,५९  ॥   

  

सुग्रीवाय चेत्यत्र नमश्चक्र इति करोतेर्विपरिणामः । अशोकवनिकां गतः, मनसेति शेषः । अशोकवनिकां प्रतीति पाठे समालोक यदित्यालोकयतेर्विपरिणामः । अन्यथा तच्छब्दो ऽतिरिच्यते  ॥  ५।१३।६०  ॥   

  

मनसा गत्वा, गन्तुं निश्चित्येत्यर्थः । उत्तरम् उत्तरकर्तव्यम् । वनाकुला काननावृता  ॥  ५।१३।६१,६२  ॥   

  

रक्षिण इति । अत्र अशोकवनिकायाम् । निहिताः नियुक्ताः । सर्वात्मा वायुः  ॥  ५।१३।६३  ॥   

  

संक्षिप्त इति । रामार्थे रावणस्य चेति गूढवृत्त्या सीतादर्शनस्याकाङ्क्षितत्वात् रावणदर्शनपरिहारार्थत्वाच्चोभयार्थत्वम्  ॥  ५।१३।६४६६  ॥   

  

दास्यन्ति ददतीत्यर्थः । पथिगोचराः अदृष्टाश्च ये ते सिद्धिं दास्यन्ति  ॥  ५।१३।६७  ॥   

  

तदिति । समुन्नता नासा यस्य तत् समुन्नसम् । अव्रणमनवद्यम्  ॥  ५।१३।६८  ॥   

  

क्षुद्रेणेति । सुदारुणत्वे ऽप्यलङ्कृतवेषधारिणा प्रसन्नवेषधारिणा, रावणेनेति शेषः  ॥  ५।१३।६९  ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां सुन्दरकाण्डव्याख्यायां त्रयोदशस्सर्गः  ॥  ५।१३  ॥   

  

