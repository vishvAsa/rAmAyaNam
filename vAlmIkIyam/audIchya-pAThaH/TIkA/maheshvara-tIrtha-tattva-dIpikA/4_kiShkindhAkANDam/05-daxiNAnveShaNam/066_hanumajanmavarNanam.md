+++
title = "०६६ हनुमजन्मवर्णनम्"
title_english = "066 Legend of Hanuma s birth"

+++
।  ॥  ४।६६।१३  ॥   

  

अरिष्टेति । अरिष्टनेमिनः अरिष्टनेमेः कश्यपस्य । नकारान्तत्वमार्षम्  ॥  ४।६६।४,५  ॥   

  

पक्षयोरिति । विक्रमादिकं तेन गरुत्मता, समानमिति शेषः । नावहीयते न न्यूनं भवतीत्यर्थः । यद्वा तेनेति पञ्चम्यर्थे तृतीया  ॥  ४।६६।६,७  ॥   

  

अप्सराप्सरसामिति निर्देश आर्षः  ॥  ४।६६।८११  ॥   

  

रक्तदशं रक्ताग्रम्  ॥  ४।६६।१२१४  ॥   

  

स तामिति । तां गतात्मा तां पर्यष्वजतेति सम्बन्धः । सतीमिति वा पाठः  ॥  ४।६६।१५,१६  ॥   

  

न त्वामिति । त्वां न हिंसामि पातिव्रत्यान्न च्यावयामि मारुतो ऽहं त्वां परिष्वज्य गतो ऽस्मीति यत् अतस्ते भयं पातिव्रत्यप्रच्युतिनिमित्तं भयं मा भूदिति योजना  ॥  ४।६६।१७  ॥   

  

न केवलं पातिव्रत्यभङ्गाभावः, श्रोयो ऽपि भविष्यतीत्याह वीर्यवानिति  ॥  ४।६६।१८  ॥   

  

एवमुक्तेति । गुहायां मन्दरगुहायाम्  ॥  ४।६६।१९,२०  ॥   

  

शतानीति । शतानि त्रीण्येतदनेकयोजनसहस्राणामुपलक्षणम् । उत्तरश्रीरामायणे "बहुयोजनसाहस्रं क्रामत्येष ततो ऽम्बरम् । पितुर्बलाच्च बाल्याच्च भास्कराभ्याशमागतः । " इति वक्ष्यमाणत्वात्  ॥  ४।६६।२१३७  ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां किष्किन्धाकाण्डव्याख्यायां षट्षष्टितमः सर्गः  ॥  ६६  ॥   

  

