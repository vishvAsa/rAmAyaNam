+++
title = "०५१ स्वयम्प्रभावृत्तान्तकथनम्"
title_english = "051 The legend of Black Cave"

+++
।  ॥  ४।५१।१,२  ॥   

  

भावान् पदार्थान्  ॥  ४।५१।३  ॥   

  

वयं प्रव्यथिताः, अलौकिकवस्तुसन्दर्शनजनितभयेनेति भावः  ॥  ४।५१।४७  ॥   

  

कथं मत्स्याश्चेति । आत्मनस्त्वनुभावात्, तवानुभावादित्यर्थः  ॥  ४।५१।८,९  ॥   

  

मयो नामेति । मायया विचित्रशक्त्या  ॥  ४।५१।१०,११  ॥   

  

औशनसं धनं विचित्रनिर्माणप्रतिपादकशिल्पशास्त्रज्ञानम्, शिल्पस्योशनसा प्रणीतत्वात्तद्धनत्वव्यपदेशः  ॥  ४।५१।१२  ॥   

  

वनमिति । विधाय सर्वं वनं काञ्चनं कृत्वा  ॥  ४।५१।१३,१४  ॥   

  

इदमिति । विचित्रनिर्माणसामर्थ्यगुणयोगात् अत्र ब्रह्मशब्दो दानवविश्वकर्ममयवाची  ॥  ४।५१।१५  ॥   

  

तर्हि त्वं का, किमर्थं चात्र तिष्ठसीत्यत आह दुहितेति । तस्याः हेमाया इति सम्बन्धः  ॥  ४।५१।१६  ॥   

  

दत्तवरा, वरः पराप्रधृष्यत्वादिरूपः । युवयोः कः सम्बन्धः इत्यत आह ममेति । तथापि रक्षणसामर्थ्यं तव कथमित्यत आह तयेति  ॥  ४।५१।१७  ॥   

  

वानरागमनं पृच्छति किं कार्यमिति  ॥  ४।५१।१८,१९  ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां किष्किन्धाकाण्डव्याख्यायाम् एकपञ्चाशः सर्गः  ॥  ५१  ॥   

  

