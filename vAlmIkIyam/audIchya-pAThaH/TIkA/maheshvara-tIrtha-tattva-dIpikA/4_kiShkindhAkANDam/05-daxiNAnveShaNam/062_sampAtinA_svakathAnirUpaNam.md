+++
title = "०६२ सम्पातिना स्वकथानिरूपणम्"
title_english = "062 Sampaati s legend contd"

+++
एवमिति । एवं स्वव्यापारमुक्त्वा  ॥  ४।६२।१  ॥   

  

प्राणादयश्च भविष्यन्तीति वचनव्यत्ययः कर्तव्यः । प्रपक्षौ प्रधानपक्षौ । पूर्ववत्सर्वव्यवहारसमर्थावित्यर्थः  ॥  ४।६२।२  ॥   

  

पुराण इति । पुराणे शास्त्ररहस्ये श्रुत्वा स्थितस्य मम च तपसा दृष्टमिति सम्बन्धः  ॥  ४।६२।३६  ॥   

  

सा चेति । काम्यन्त इति कामाः अपेक्षणीयाः तैः प्रलोभ्यन्ती  ॥  ४।६२।७  ॥   

  

परमान्नमिति । ज्ञात्वा, अनशन(ना)मिति शेषः  ॥  ४।६२।८  ॥   

  

तदिति । इन्द्रादिदं त्विति विज्ञानं पातिव्रत्यमहिम्नेति भावः । प्रकारान्तरेण रावणादागतं चेत्तत्परिहरतीति तात्पर्यम् । ऽअग्रमुद्धृत्य रामाय भूतले निर्वपिष्यतिऽ इत्यनेन पतिव्रताचार उक्तः । " भुक्तवत्येव भुञ्जीयात्स्वपत्यथ शयीत च" इति स्मरणात्  ॥  ४।६२।१०,११  ॥   

  

सर्वथेति । देशकालप्रतीक्षणस्य फलमाह पक्षाविति  ॥  ४।६२।१२  ॥   

  

तव पक्षसम्पादनसामर्थ्यं किमिदानीं नास्तीत्यत्राह नोत्सहेयमिति । अधुनैव पक्षसम्पादनं मया कृतं चेत्तवात्रावस्थानासम्भवादिहस्थेन त्वया कर्तव्यं न सिद्ध्यतीत्यर्थः  ॥  ४।६२।१३  ॥   

  

त्वयापीति । नृपपुत्रयोस्तत्प्रयोजनं त्वयापि कार्यं कर्तव्यं ब्राह्मणादीनां च कर्तव्यमिति सम्बन्धः  ॥  ४।६२।१४,१५  ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां किष्किन्धाकाण्डव्याख्यायां द्विषष्टितमः सर्गः  ॥  ६२  ॥   

  

