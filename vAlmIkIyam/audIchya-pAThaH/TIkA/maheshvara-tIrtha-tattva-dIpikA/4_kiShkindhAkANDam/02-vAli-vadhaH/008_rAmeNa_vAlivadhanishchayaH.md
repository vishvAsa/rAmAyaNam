+++
title = "००८ रामेण वालिवधनिश्चयः"
title_english = "008 The tale of enmity between Vali and Sugreeva"

+++
।  ॥  ४।८।१३  ॥   

  

सोहमिति। सभाज्यः पूज्यः, भजनीय इत्यर्थः  ॥  ४।८।४,५  ॥   

  

तत्तथेति। लक्ष्म्या कान्तिविशेषेण युक्तः रामः। इवशब्दो वाक्यालङ्कारे। वासवस्य वासवसदृशस्येत्यर्थः। लक्ष्मणस्याग्रतः सुग्रीवमब्रवीदिति सम्बन्धः  ॥  ४।८।१०  ॥   

  

अपातयत् प्रसारितवान्  ॥  ४।८।११  ॥   

  

ईषत्पत्राढ्यं पल्लवसङ्कुलम्  ॥  ४।८।१२  ॥   

  

शाखामास्तीर्येति। पुनरासनप्रदानेन अयं परेद्युर्वृत्तान्त इत्यवगम्यते  ॥  ४।८।१३,१४  ॥   

  

सुखोपविष्टमित्यादिश्लोकद्वयमेकं वाक्यम्। अत्र द्वितीयो रामशब्दोऽभिरामवाचकः  ॥  ४।८।१५१८  ॥   

  

वालिनः इति पञ्चमी  ॥  ४।८।१९२१  ॥   

  

पत्रिणः प्रशस्तपत्राः। कार्तिकेयवनोद्भूताः शरवणोत्पन्नाः  ॥  ४।८।२२  ॥   

  

सुपर्वाणः निशितग्रन्थयः  ॥  ४।८।२३२८  ॥   

  

एतावदिति। अत्र पुनश्शब्दोऽध्याहर्तव्यः। एतावदुक्त्वा वचनं "राम शोकाभिभूतोहम्" इत्यारभ्य "मनो हरति नित्यशः" इत्येतदन्तं वचनमुक्त्वा पुनरुच्चैर्भाषितुं न शक्नोति नाशक्नोदिति सम्बन्धः  ॥  ४।८।२९३१  ॥   

  

निर्धूतः निष्कासितः  ॥  ४।८।३२  ॥   

  

बन्धनेषु बध्यन्ते अस्मिन्निति बन्धनं कारागारम्। तत्र संयताः बद्धाः  ॥  ४।८।३३,३४  ॥   

  

एतया शङ्कया वालिप्रयुक्तत्वशङ्क्या नोपसर्पामि नोपासर्पम्। भये भय निमित्ते  ॥  ४।८।३५  ॥   

  

सुखं हीति। वैरस्य कारणं श्रुत्वा सम्प्रधार्य बलाबलं गुणदोषौ विचार्य। अनन्तरम् अनन्तरप्राप्तं कर्म तव सुखं यथा तथा विधास्यामि हीति सम्बन्धः  ॥  ४।८।४२,४३  ॥   

  

विस्रब्धः निर्विशङ्कः  ॥  ४।८।४४४६  ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां किष्किन्धाकाण्डव्याख्यायाम् अष्टमस्सर्गः ॥  ८  ॥   

