+++
title = "०१० वालिना सुग्रीवनिर्भर्त्सनम्"
title_english = "010 Banishment of Sugreeva by Vali"

+++
। ।  ॥  ४।१०। १  ॥   

  

दिष्ट्येति । त्वमेको ऽनाथनन्दन इत्यत्र अनाथनन्दन इति च्छेदः  ॥  ४।१०।२  ॥   

  

बहुशलाकं शितशलाकम्  ॥  ४।१०।३,४  ॥   

  

अपिधाय तिरोधाय  ॥  ४।१०।५,६  ॥   

  

मम राजभावे राजत्वे त्वद्विरहादयं नियोगः कृत इति सम्बन्धः  ॥  ४।१०।७  ॥   

  

सामात्येति । निर्यातयामि प्रत्यर्पयामि  ॥  ४।१०।८,९  ॥   

  

शून्यदेशजिगीषया देशस्य राजशून्यत्वापनिनीषयेत्यर्थः  ॥  ४।१०।१०,११  ॥   

  

प्रकृतीरिति । मामाह मामुद्दिश्य मन्त्र्यादीन् प्रत्याहेत्यर्थः  ॥  ४।१०।१२१९  ॥   

  

अनिर्वेदादक्लेशात् निहतः  ॥  ४।१०।२०  ॥   

  

भूतले भुवः अधस्तले । तद्बिलं तत्प्रसिद्धं तद्बिलम् । तस्य बिलम् । स्तनतः तस्य रक्षसः आस्यात्प्रवृत्तेन रुधिरौघेण पूर्णं सद् दुराक्रममासीदिति योजना  ॥  ४।१०।२१  ॥   

  

सूदयित्वेति । अत्रैकस्तच्छब्दः प्रसिद्धिपरः । बिलस्य मुखं न पश्यामि नापश्यम्  ॥  ४।१०।२२,२३  ॥   

  

पादप्रहारैः सः बिलप्रदेशविशेषः । तेन विदारणकृतमार्गेण । यथाशब्दो वाक्यालङ्कारे  ॥  ४।१०।२४  ॥   

  

भ्रातृसौहृदं विस्मृत्यात्मनो राज्यं मार्गयता सुग्रीवेण । तत्र बिले संरुद्धोस्मीति योजना  ॥  ४।१०।२५  ॥   

  

निर्वासयामास निष्कासयामास  ॥  ४।१०।२६  ॥   

  

अपविद्धः त्यक्तः  ॥  ४।१०।२७  ॥   

  

कारणान्तरे मतङ्गशापनिमित्ते सति । वालिनो दुराधर्षं दुष्प्रापम्  ॥  ४।१०।२८  ॥   

  

वैरानुकथनं वैरकारणाख्यानम्  ॥  ४।१०।२९३३  ॥   

  

आत्मेति । आत्मानुमानात् "आत्मवत्सर्वभूतानि" इति न्यायात् । पुष्कलं सर्वम् । यद्वा श्रेष्ठमित्यर्थः  ॥  ४।१०।३४,३५  ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां किष्किन्धाकाण्डव्याख्यायां दशमः सर्गः  ॥  १०  ॥   

  

