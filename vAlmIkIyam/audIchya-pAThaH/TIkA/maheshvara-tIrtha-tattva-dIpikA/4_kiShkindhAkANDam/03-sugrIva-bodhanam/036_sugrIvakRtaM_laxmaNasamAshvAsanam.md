+++
title = "०३६ सुग्रीवकृतं लक्ष्मणसमाश्वासनम्"
title_english = "036 Sugreeva s apology pacifies Lakshmana"

+++
 ॥  ४।३५।१  ॥   

  

तस्मिन्निति । स्नानानन्तरं क्लिन्नमार्द्रं वस्त्रमिव  ॥  ४।३६।२  ॥   

  

बहुगुणं बहुविधभोगप्रदम् । महत् दिव्यम् । चिच्छेद तत्याज, विनयेनेति भावः  ॥  ४।३६।३५  ॥   

  

क इति । कः शक्तः को दक्षः  ॥  ४।३६।६  ॥   

  

सहायमात्रेण मयेति उपलक्षणे तृतीया । स्वयमेवार्थसाधकः, अहं तु तस्य परिकरमात्रमिति भावः  ॥  ४।३६।७९  ॥   

  

अन्विति । नरेन्द्रस्य रामस्य । अनु अनुसृत्त्य यात्रां करिष्ये  ॥  ४।३६।१०  ॥   

  

अतिक्रान्तम् अतिक्रमणम् । विश्वासात् आश्रितमपराधिनमपि न बाधत इति ज्ञानादित्यर्थः । प्रेष्यस्य परिचारकस्य क्षमितव्यम् । तत्र हेतुमाह कश्चिदिति । कश्चिदपि नापराध्यतीति न, परिचारकेषु मध्ये सर्वोप्यपराधी, तस्मात्क्षन्तव्यमिति भावः  ॥  ४।३६।१११३  ॥   

  

यस्ते प्रभावस्सुग्रीव यच्च ते शौचमार्जवम् इत्यत्र तेनेत्यध्याहार्यः  ॥  ४।३६।१४,१५  ॥   

  

धर्मज्ञस्येति । उपपन्नमर्हम् । युक्तं युक्तियुक्तम्  ॥  ४।३६।१६  ॥   

  

दोषज्ञः विद्वान् । "विद्वान् विपश्चिद्दोषज्ञः" इत्यमरः  ॥  ४।३६।१७१९  ॥   

  

स्वोक्तपरुषवाक्यानां रामोक्तत्वशङ्का मा भूदिति स्वेनैवोक्तमुपपादयन् स्वापराधं शमयति यच्चेति । रामस्य भाषितं सीतोद्देशेन श्रवणासह्यविलापम्  ॥  ४।३६।२०  ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां किष्किन्धाकाण्डव्याख्यायां षट्त्रिंशः सर्गः  ॥  ३६  ॥   

  

