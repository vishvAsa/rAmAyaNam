+++
title = "०३९"

+++
एवमिति । निरन्तरमिति पाठे मध्ये वाक्यविच्छेदाकरणेनेत्यर्थः  ॥  ३।३९।१ ॥   

  

अनिर्विण्णः तथाकृतः । पूर्वं रामेण प्राणसङ्कटं प्रापितोप्यहमनिर्विण्णः कृतः पुनरपि श्रीरामनिरसनविषयक प्रवृत्तौ निष्फलत्वधीरहितः कृतः, पुनरपि श्रीरामनिरसनाय प्रवृत्तोहमिति यावत् । यद्वा तथाकृतः पूर्वं प्राणसङ्कटं प्रापितोपि अहमनिर्विण्णः अप्राप्तरामविषयप्रवृत्तिवैराग्यः  ॥  ३।३९।२६ ॥   

  

प्रव्राजितः कृतसकलदुष्कृतपरित्याग इत्यर्थः  ॥  ३।३९।१३१५ ॥   

  

रहिते रामरहिते वन इत्यर्थः  ॥  ३।३९।१६ ॥   

  

रकारादीनि रेफादीनीति यावत्  ॥  ३।३९।१७,१८ ॥   

  

रामकथा न कार्या न कथनीया, मत्पुरत इति शेषः  ॥  ३।३९।१९ ॥   

  

युक्ताः नियमितचित्ताः । सपरिच्छदाः सपरिवाराः  ॥  ३।३९।२० ॥   

  

क्षमं कुरु सीताहरणोपायं कुरु  ॥  ३।३९।२१ ॥   

  

महातेजाः महापराक्रमः । महासत्त्वः महत् सत्त्वं बुद्धिबलं यस्य स महासत्त्वः । महाबलः महत् बलं शरीरबलं यस्य स महाबलः । एको हिशब्दः प्रसिद्धौ । अपरो ऽवधारणे । राक्षसलोकस्यान्तको न भवेदपि हि अन्तको भवेदेवेत्यर्थः  ॥  ३।३९।२२ ॥   

  

अतिवृत्तः वृत्तमतिक्रान्तः शूर्पणखाहेतोः सीताहननप्रयत्नदोषविरहितशूर्पणखाहेतोः अतिवृत्तः शूर्पणखावाक्यश्रवणजनितरोषवशाद्रामहननार्थमुद्युक्तः खरः हतः  ॥  ३।३९।२३ ॥   

  

अत्र रामस्य को व्यतिक्रमः, न को ऽपीत्यर्थः  ॥  ३।३९।२४ ॥   

  

नाभिपत्स्यसे नाङ्गीकरिष्यसि  ॥  ३।३९।२५ ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायामारण्यकाण्डव्याख्यायाम् एकोनचत्वारिंशः सर्गः  ॥  ३।३९ ॥   

  

