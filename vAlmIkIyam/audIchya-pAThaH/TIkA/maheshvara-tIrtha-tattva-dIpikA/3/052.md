+++
title = "०५२"

+++
 ॥ १ ॥   

  

सा त्वित्यादि । गृधराजं जटायुषम्  ॥  ३।५२।२,३ ॥   

  

लक्षणज्ञानं लक्षणम् अक्षिस्पन्दनादीनि लक्षणानि तेषां ज्ञानम् । शकुनिस्वरदर्शनं पिङ्गल्यादिपक्षिस्वरस्य दर्शनं ज्ञानम् । नराणां सुखदुःखेषु निमित्तं ज्ञापकं कारणं दृश्यते ज्ञापयति  ॥  ३।५२।४ ॥   

  

एवं मदपहरणरूपव्यवसायसूचकसामग्र्यां सत्यामपि तव व्यवसायज्ञानं नास्तीति चित्रमिति श्रीरामं सीता उपालभते न नूनमिति । हे राम आत्मनो मम महद्व्यसनं न जानासि, मदर्थं मदपहारसूचनरूपप्रयोजनमुद्दिश्य मृगपक्षिणः धावन्ति अशुभसूचकास्सन्तः सञ्चरन्तीत्यर्थः  ॥  ३।५२।५ ॥   

  

अयमिति । अयं विहङ्गमो जटायुः मां त्रातुं पापचारेण रावणेनेति शेषः । सङ्गतः युद्धार्थं सङ्गतस्सन् विनिहतः शेत इत्यन्वयः  ॥  ३।५२।६ ॥   

  

त्राहीति । श्रृण्वतामन्तिके जना यथा समाक्रन्दन्ति तथा समाक्रन्ददिति सम्बन्धः  ॥  ३।५२।७ ॥   

  

क्लिष्टानि परिमृदितानि  ॥  ३।५२।८ ॥   

  

तान् द्रुमान् वेष्टयन्तीं वेष्टमानां लतामिव द्रुमान् आलिङ्गन्तीं तां जग्राहेत्यन्वयः  ॥  ३।५२।९ ॥   

  

जीवितान्तायेत्यनेन परस्त्रीकेशस्पर्शो यस्य कस्यापि जीवितापहारीति बोधितम्  ॥  ३।५२।१० ॥   

  

अमर्यादम् अतिक्रान्तनैसर्गिकावस्थानम् । अन्धेन तमसा गाढेन तमसा  ॥  ३।५२।११,१२ ॥   

  

परामृष्टामपहृताम् । दिव्येन चक्षुषेत्युत्तरशेषः । तथा च पितामहो ब्रह्मा दिव्येन चक्षुषा आलोच्येति शेषः । कार्यं देवकार्यं कृतमिति व्याजहारेत्यन्वयः  ॥  ३।५२।१३ ॥   

  

प्रहृष्टा इति सार्धश्लोकमेकं वाक्यम् । रावणवधरूपकार्यं निष्पन्नमिति प्रहृष्टाः, सीतायास्तात्कालिकीं व्यथां दृष्ट्वा व्यथिताश्चाभवन्  ॥  ३।५२।१४,१५ ॥   

  

विद्युत्सौदामिनीति । सुदामा पर्वतविशेषः रत्नादिसहितः । तत्र भवाविद्यदतिस्फुटा भवति तद्वदित्यर्थः  ॥  ३।५२।१६,१७ ॥   

  

अभ्यकीर्यन्त रावणं पद्मपत्रादिकं रावणाङ्गे पतितमभूदित्यर्थः  ॥  ३।५२।१८ ॥   

  

आतपशब्दः सन्ध्याकालं लक्षयति, तदानीं कनकप्रभम् आदित्यरागेण ताम्रमभ्रमिव बभौ  ॥  ३।५२।१९,२० ॥   

  

बभूव जलदमित्यादिश्लोकद्वयमेकं वाक्यम् । तस्याः सीतायाः रावणाङ्कगतं वक्त्रं नीलं जलदं भित्वा उत्थिश्चन्द्र इव बभावित्यन्वयः  ॥  ३।५२।२१,२२ ॥   

  

रुदितेन रोदनेन व्यपमृष्टास्त्रमुपमार्जिताश्रुकम्  ॥  ३।५२।२३२५ ॥   

  

सेति । पद्मगौरी रक्तपद्मारुणा । तप्तभूषणा तपनीयभूषणा  ॥  ३।५२।२६ ॥   

  

तरुप्रवालरक्ता तरुपल्लवारुणा हेमवर्णेति यावत् । तरुप्रवालरत्नेति पाठे प्रवालसदृशरत्ना  ॥  ३।५२।२७३५ ॥   

  

उत्पातवाताभिहताः इति पाठः । ऊर्ध्ववाताभिहताः । द्विजगणायुताः पक्षिगणयुक्ताः  ॥  ३।५२।३६ ॥   

  

गतोच्छ्वासां मूर्च्छितां सखीमिव गतोच्छ्वासाः सीतादुर्दशादर्शनात् प्राप्तनिश्वासाः नलिन्यः शोचन्ति  ॥  ३।५२।३७ ॥   

  

समन्तादिति । रोषात् रावणविषयरोषात्  ॥  ३।५२।३८ ॥   

  

जलप्रपातरूपाणि जलप्रवाहरूपाण्यस्त्राणि अश्रूणि मुखेषु येषां ते तथोक्ताः  ॥  ३।५२।३९,४० ॥   

  

नास्ति आर्जवं मनोवाक्कायकर्मभिरजिह्नम् । अनृशंसता दया । यत्र यस्मान्  ॥  ३।५२।४१,४२ ॥   

  

सुप्रवेपितेत्यादिश्लोकद्वयमेकं वाक्यम् । धरणीतलमवेमाणां रामलक्ष्मणागमनकाङ्क्षयेति भावः  ॥  ३।५२।४३,४४ ॥   

  

विप्रमृष्टविशेषकां विशेषकं तिलकम्  ॥  ३।५२।४५ ॥   

  

तत इति । शुचिस्मितेति भूतपूर्वगत्या । बन्धुजनेन श्रीरामेण विनाकृता । विवर्णवक्रेत्यनन्तरं बभूवेति शेषः । अत्रालङ्कारवर्णनं देव्या व्यथातिशयप्रदर्शनार्थम्  ॥  ३।५२।४६ ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायामारण्यकाण्डव्याख्यायां द्विपञ्चाशः सर्गः  ॥  ३।५२ ॥   

  

