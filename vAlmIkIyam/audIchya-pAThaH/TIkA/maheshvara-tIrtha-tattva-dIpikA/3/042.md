+++
title = "०४२"

+++
एवमिति । भयाद्रावणादधुनैव हानिर्भविष्यतीति । त्रासाद्गच्छामीत्यब्रवीत्  ॥  ३।४२।१४ ॥   

  

सुसंश्लिष्टं दृढम्  ॥  ३।४२।५ ॥   

  

शौण्डीर्यं पौरुषम् । मच्छन्दादिव मम मतसदृशमुक्तम् । इदानीं मारचो ऽसि स्वप्रकृतिं प्राप्तो ऽसि । पूर्वमन्यः अधैर्यावलम्बनादिति शेषः  ॥  ३।४२।६,७ ॥   

  

शून्ये रामलक्ष्मणरहितसमये  ॥  ३।४२।८१४ ॥   

  

मणिप्रवरश्रृङ्गाग्रः मणिप्रवराकारे इन्द्रनीलरत्नाकारे श्रृङ्गाग्रे यस्य सः । सितासितमुखाकृतिः क्वचित् सिता क्वचिदसिता च मुखस्याकृतिर्यस्य सः  ॥  ३।४२।१५ ॥   

  

रक्तपद्ममोत्पलमुखः मुखपुटयोर्मध्ये एकः रक्तपद्मवर्णः अन्यः नीलोत्पलवर्णः । इन्द्रनीलोत्पलश्रवाः इन्द्रनीलमिव उत्पलमिव श्रवः श्रवणं यस्य सः  ॥  ३।४२।१६ ॥   

  

मधूकनिभपार्श्वः मधूकपुष्पसदृशपार्श्वद्वयः  ॥  ३।४२।१७ ॥   

  

सुसंहतः श्लिष्टसन्धिबन्धः  ॥  ३।४२।१८२० ॥   

  

शाद्वलानि वित्तरन् भक्षयन्  ॥  ३।४२।२१,२२ ॥   

  

कदलीवाटिकां समाश्रयदिति च्छेदः । सीतासन्दर्शनं सीतादर्शनयोग्यस्थानं समाश्रयत्  ॥  ३।४२।२३२६ ॥   

  

विनिष्पतन् उत्प्लुत्य धावन्  ॥  ३।४२।२७ ॥   

  

भावस्य राक्षसत्वस्य । अपचयः लवनम्  ॥  ३।४२।२९३२ ॥   

  

रूप्यधातुतनूरुहं रूप्यं रजतं धातवः ताम्रगैरिकादयः तैस्सदृशतनूरुहम्  ॥  ३।४२।३३,३४ ॥   

  

इति श्रीमहेश्वरतीर्थविरचितायां श्रीरामायणतत्त्वदीपीकाख्यायामारण्यकाण्डव्याख्यायां द्विचत्वारिंशः सर्गः  ॥  ३।४२ ॥   

  

