+++
title = "०२५ कौसल्याशीर्वचनम्"
title_english = "025 Kausalya bids farewell to Rama"

+++
सेति । आयासं दुःखम् । अपनीय विनीय । जलमुपस्पृश्य आचम्य । मङ्गलानि मङ्गलवचनानि चकार  ॥  २।२५।१  ॥   

  

न शक्यस इति । सतां क्रमे सतां मार्गे  ॥  २।२५।२४  ॥   

  

यानीति । गुणैः समुदितं सद्गुणसम्पन्नम्  ॥  २।२५।५,६  ॥   

  

समिदिति । क्षुपाः ह्रस्वशाखाशिफायुक्ताः वृक्षाः "ह्रस्वशाखाशिफः क्षुपः" इत्यमरः । पतङ्गाः पक्षिणः  ॥  २।२५।७  ॥   

  

स्वस्ति साध्या इति । स्वस्ति कुर्वान्त्विति अग्रेण सम्बन्धः । धाता आधारकर्मप्रधानो भगवान् विराट् विष्णुः । विधाता स्रष्टा, स एव सर्गविधायकः प्रजापत्यात्मा । पूषा भगो ऽर्यमेति रेवत्यादिनक्षत्रदेवताः । अस्मिन् प्रकरणे पुनरुक्तयः पुत्रप्रेमपारवश्यादत्यवगन्तव्याः  ॥  २।२५।८१६  ॥   

  

राक्षसानामिति । भयं राक्षसादिसम्बन्धिभयम्, तेभ्यो भयमित्यर्थः  ॥  २।२५।१७  ॥   

  

प्लवगा इति । प्लवगाः कपयः, दंशाः वनमक्षिकाः,ऋक्षाः भल्लूकाः । सत्त्वजातयः सत्त्वस्य बलस्य जातिर्जन्म येषु प्राणिषु ते सत्त्वजातयः । शक्तिमन्तः क्रूरजन्तव इत्यर्थः  ॥  २।२५।१८।२०  ॥   

  

आगमा इति । आगमाः आगमनयोग्याः, मार्गा इत्यर्थः । सर्वसम्पत्तय इति । वनवासापेक्षिताः फलमूलादयः, सन्त्विति शेषः  ॥  २।२५।२१  ॥   

  

स्वस्तीति । पार्थिवेभ्यः पृथिव्यां भवाः पार्थिवाः देवेभ्यः सकाशात्ते स्वस्त्यस्त्विति योजना । ये च ते परिपन्थिनः तेभ्यश्च  ॥  २।२५।२२,२३  ॥   

  

अग्निरिति । ऋषिमुखाच्च्युताः त्वया गृहीताश्चेति शेषः  ॥  २।२५।२४२७  ॥   

  

उपसम्पादयामासेति, होमायेति शेषः  ॥  २।२५।२८  ॥   

  

उपाध्याय इति । अनामयमारोग्यम्, उद्दिश्येति शेषः । हुतहव्यावशेषेण हुतानां हव्यानामवशेषेण । बाह्यं होमस्थानाद्बहिर्भवम् । बलिं लोकपालबलिम्  ॥  २।२५।२९  ॥   

  

मध्वित्यादि । स्वस्ति वाच्य स्वस्तिवाचनमुद्धिश्य द्विजान् मध्वादिभिरुपलक्षितान् कृत्वा रामस्य वने स्वस्त्यस्त्वित्येवं स्वस्त्ययनक्रियाः स्वस्त्ययनप्रतिपादकमन्त्रान् वाचयामास  ॥  २।२५।३०,३१  ॥   

  

यन्मङ्गलमिति । वृत्रनाशे वृत्रनाशनिमित्ते  ॥  २।२५।३२३४  ॥   

  

त्रीनिति । त्रीन् विक्रमान् पदविक्षेपान्  ॥  २।२५।३५  ॥   

  

ऋतव इति । शुभमङ्गलाः मङ्गलानामपि मङ्गलाः, मङ्गलद्रव्याणामप्यतिशयदायका इत्यर्थः  ॥  २।२५।३६  ॥   

  

इतीति । पुत्रस्य रामस्य शिरसि शेषान् श्वेताक्षतान् कृत्वा गन्धैश्च समालभ्य चन्दनैर्विलिप्य सिद्धार्थां दृष्टवीर्याम् ओषधीं मालिकां, विशल्यकरणीम् अन्तर्गतशल्यनिर्गमनकारिणीं मालिकां च गुलिकीकृत्य शुभां रक्षां चकार, रक्षाहेतुत्वेन हस्ते बबन्धेत्यर्थः । तां मन्त्रैरभिजजाप च  ॥  २।२५।३७,३८  ॥   

  

उवाचेति । संसज्जमानया अन्तः खेदगद्गतया  ॥  २।२५।३९  ॥   

  

केन प्रकारेणोवाचेत्यत्राहआनम्येति । आनम्य गच्छेत्यत्र इतिकरणं द्रष्टव्यम्  ॥  २।२५।४०  ॥   

  

अरोगमिति । सर्वसिद्धार्थं सिद्धसर्वप्रयोजनम्  ॥  २।२५।४१  ॥   

  

प्रणष्टेति । प्रणष्टदुःखसङ्कल्पासङ्कल्पः मानसं कर्म, वने राघवस्य किं भविष्यतीति चिन्तात्मक इत्यर्थः  ॥  २।२५।४२,४३  ॥   

  

मङ्गलैरिति । मङ्गलैः राजोचितवस्त्राभरणादिभिः । वध्वाः सीतायाः । संवर्द्ध संवर्धय याहि गच्छ भो इति  ॥  २।२५।४४,४५  ॥   

  

प्रदक्षिणं चकारेति । रक्षार्थमेव पुत्रस्य प्रदाक्षेणम्  ॥  २।२५।४६  ॥   

  

तथेति । देव्या कृतपदक्षिणः स राघवः तथा च मातुः कृतप्रदक्षिणस्सन् पुनःपुनः मातुश्चरणौ निपीड्येति सम्बन्धः । निपीड्य अभिवाद्येत्यर्थः  ॥  २।२५।४७  ॥   

  

इति श्रीमहैश्वरतीर्थविरचतायां श्रीरामायणतत्त्वदीपिकाख्यायां अयोध्याकाण्डव्याख्यायां पञ्चविंशः सर्गः  ॥  २।२५  ॥   

  

  

