+++
title = "०३३ पितृदर्शनगमनम्"
title_english = "033 Rama pays respects to his father at departure"

+++
तत इति । तदायुधे तयोरसाधारणायुथे, धनुषी इत्यर्थः । खड्गादीनामप्युपलक्षणमेतत् । मालादामभिः मालानिचयैः । समलङ्कृते चन्दनादिभिः  ॥  २।३३।२  ॥   

  

तत इति । प्रासादहर्म्याणि प्रासादाः देवानां भूभुजां चावासाः, हर्म्याणि धनिनां मन्दिराणि विमानशिखराणि । विमानं सप्तभूमिकं सझ । उदासीनः निरुत्सुकः, व्यलोकयत् । राममिति शेषः  ॥  २।३३।३  ॥   

  

न हीति । तस्मात् बहुजनाकुलत्वे रथ्यायां गन्तुमशक्यात्वात् । आरुह्य प्रासादानारुह्य प्रासादात्प्रासादारोहणरूपोपायादेव पश्यन्ति । प्रासादानिति वा पाठः  ॥  २।३३।५  ॥   

  

ता एवाह यमिति  ॥  २।३३।६  ॥   

  

ऐश्वर्यस्येति । रसज्ञः विषयानुभवचतुरः, पितरम् अनृतम् अनृतवचनयुक्तं कर्तुम् । वचनं धर्मगौरवादितिपाठेवचनं पितृवचनम् । अनृतं कर्तुम् । धर्मगौरवात् पितृवचनकरणरूपधर्मविषयकबहुमानात्  ॥  २।३३।७९  ॥   

  

अद्येति । अद्य प्रयाणानुमत्यर्थदर्शनसमय इत्यर्थः । सत्त्वं जन्तुम्, पिशाचमिति यावत् । आविश्य प्राप्य भाषते  ॥  २।३३।१०  ॥   

  

निर्गुणस्येति । वृत्तेन केवलं चरित्रमात्रेण । पूर्वश्लोकपूर्वार्द्धमर्धान्तरेण व्याख्यायते अद्येति । अद्य वनगमनानुमतिसमये । सत्त्वं सत्त्वगुणम् । आविश्य प्राप्य । भाषते त्वया वनं न गन्तव्यमिति राजा रामं वदिष्यतीत्यर्थः । कुतः ? नहि राजेति सार्धेन । अन्यत्समानम्  ॥  २।३३।११  ॥   

  

वृत्तमेवाहआनृशंस्यमिति । आनृशंस्यम् अहिंसकत्वम् । अनुक्रोशो दया । श्रुतम् अनुष्ठानपर्यवसायिशास्त्राध्ययनम् अत एव शीलं सत्स्वभावः, दमः इन्द्रियनिग्रहः । शमः चित्तप्रशान्तिः  ॥  २।३३।१२  ॥   

  

तस्मादिति । यस्मात्सर्वोत्तमः सकलकल्याणगुणाभिरामो रामः तस्मात् तस्य उपघातेन ईषद्धिंसनेन परमपीडिताः  ॥  २।३३।१३  ॥   

  

किञ्च जगत्पालकत्वजगज्जनकत्वादपि तस्योपघातेन जगत्पीडितमित्याहपीडयेत्यादिश्लोकद्वयेन । पुष्पफलोपगः पुष्पफलान्युपगच्छति प्राप्नोतीति तथा । पुष्पफलसमेत इत्यर्थः । मनुष्यणामित्युपलक्षणम् प्राणिमात्रस्येत्यर्थः । धर्मसारः धर्म एवान्तस्सारो यस्य स तथोक्तः  ॥  २।३३।१४,१५  ॥   

  

यदेवमतः, त इति ये रामोपघातमसहमानाः ते वयं सपत्न्यः सपत्नीकाः । येन मार्गेणेति शेषः  ॥  २।३३।१६  ॥   

  

एकदुःखसखाः समानसुखदुःखाः  ॥  २।३३।१७  ॥   

  

समुद्धृतेत्यादि । निधानानि निक्षेपाणि । परिध्वस्ताजिराणि भग्नाङ्गणानि । उपात्तधनधान्यानि, अत्र धनशब्देन गावादिकमनिक्षिप्तभूषणनिष्कादिकं चोच्यते  ॥  २।३३।१८  ॥   

  

उद्बिलैः उद्भिन्नबिलैः  ॥  २।३३।१९,२०  ॥   

  

दुष्कालेन क्षामराजक्षोभयुक्तकालेन  ॥  २।३३।२१  ॥   

  

वनमिति । येन वनेन हेतुना  ॥  २।३३।२२  ॥   

  

बिलानीति । दंष्ट्रिणः सर्पाः । सानूनि पर्वतप्रस्ताः  ॥  २।३३।२३  ॥   

  

अस्मत्त्यक्तमिति । अस्मात्त्यक्तम्, पुरमिति शेषः । सेव्यमानम् अस्माभिराश्रयमाणम्, वनमितिशेषः । अत्र कर्तारः पूर्वोक्तगजसिंहादयः  ॥  २।३३।२४  ॥   

  

तृणेति । तृणमांसफलादानां देशं व्यालमृगद्विजम् । व्यालमृगाः द्विजाः मनुयो यस्मिन् स  

तथोक्तः, देशं वनम् । तृणमांसफलादानान् फशुव्यालमृगाद्विजानिति पाठे तृणमांसफलानाम् आदानम् एभ्यो वनदेशेभ्यः ते तथा । पशुव्यालमृगद्विजान् पश्वादयश्च येषु ते तथोक्ताः  ॥  २।३३।२५  ॥   

  

इतीति । न विचक्रे विकारं न प्रापितवान्  ॥  २।३३।२६२८  ॥   

  

प्रतिक्षमाण इति । आर्तं खिन्नम् । निदेशं नियोगम्  ॥  २।३३।२९  ॥   

  

तत्पूर्वमिति । तत्पूर्वं तदारभ्य । आर्तरूपं दुःखरूपम् । महात्मा महाधैर्यः । पितुः प्रतिहरणार्थं स्वागमननिवेदनार्थं सुमन्त्रं प्रेक्ष्य तत्प्रतीक्षां कृत्वा व्यतिष्ठत  ॥  २।३३।३०,३१  ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायाम् अयोध्याकाण्डव्याख्यायां त्रयस्त्रिशः सर्गः  ॥  २।३३  ॥   

  

  

