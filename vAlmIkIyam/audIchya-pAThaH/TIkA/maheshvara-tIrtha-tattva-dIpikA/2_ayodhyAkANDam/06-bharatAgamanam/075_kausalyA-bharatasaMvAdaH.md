+++
title = "०७५ कौसल्या-भरतसंवादः"
title_english = "075 Bharata and Satrughna go to Kausalya s palace"

+++
दीर्घकालादित्यादिसार्धश्लोकमेकं वाक्यम् । अभ्यकुत्सयत् अगर्हयत् । अत्र उपरि गर्हाया अश्रवणेपि अभ्यकुत्सयदित्यनुवादात् पूर्ववद्गर्हितवानित्यवगम्यते । अमात्यमध्य इत्यभिधानात् भरतागमनं श्रुत्वा समागता मन्त्रिणः भरतमूर्च्छानन्तरमन्तःप्रविष्टा इत्यवगम्यते  ॥  २।७५।१  ॥   

  

राज्यमिति । मातरं न मन्त्रये छद्मना राज्यग्रहणार्थं मातरं न प्रेरयामीत्यर्थः । राज्ञा मदर्थे यो ऽभिषेकः समीक्षितो ऽभूत् तमभिषेकं न जानामीति सम्बन्धः । अपरिज्ञाने हेतुमाह विप्रकृष्ट इत्यादि  ॥  २।७५।२४  ॥   

  

आगत इति । दीर्घदर्शिनं भाविकार्याकार्यपार्यालोचनशीलम्  ॥  २।७५।५९  ॥   

  

अकण्टकं निस्सपत्नम् । राज्यप्राप्तिप्रकारमाहसंप्राप्तमिति । क्रूरेण कर्मणा रामविवासनत्वादभिषेचनप्रार्थनारूपेण कर्मणा  ॥  २।७५।१०,११  ॥   

  

क्षिप्रमिति । हिरण्यनाभः हिरण्यवत्स्पृहणीयनाभियुक्तः । नाभिग्रहणं शरीरस्योपलक्षणम्  ॥  २।७५।१२  ॥   

  

कैकेयीकृतपापानुबन्धेन तव राजसंस्कारे अधिकारो नास्तीति ध्वनयन्त्याहअथवेति । अग्निहोत्रं पुरस्कृत्येत्येतद्राजदेहस्याप्युपलक्षणम्  ॥  २।७५।१३  ॥   

  

काममिति । तपस्तप्यति तपः करोतीत्यर्थः  ॥  २।७५।१४  ॥   

  

इदमिति । धनधान्यसमाचितं धमधान्यैर्व्याप्तम् । निर्यातितं दापितम्  ॥  २।७५।१५१८  ॥   

  

आर्येति । अजानन्तम्, अभिषेकमिति शेषः  ॥  २।७५।१९  ॥   

  

कौसल्यया स्वस्मिन्नारोपितं दोषं परिहर्तुं शपथवाक्यान्याहकृता शास्त्रानुगेत्यादिना । आर्यः रामः यस्यानुमते यस्य सम्मतौ सत्यां गतः, अरण्यमिति शेषः । तस्य शास्त्रानुगा बुद्धिः गुरुणा विधिनिषेधबोधशास्त्रानुसारित्वेन सुशिक्षिता बुद्धिः कदाचन माभूदिति सम्बन्धः । आर्यस्य गमनं ममानुमतं चेदहं मूर्खो भवानीत्यर्थः । सामान्येन शपथकरणं "निर्विशेषं न सामान्यम्" इति न्यायेन स्वस्मिन्नपि पर्यवस्यतीत्यभिप्रायः  ॥  २।७५।२०  ॥   

  

प्रेष्यमिति । प्रेष्यं प्रेष्यभावम् । पापीयसाम् अतिशयेन पापिनाम् । सूर्यं च प्रति मेहतु सूर्याभिमुखं मूत्रयतु  ॥  २।७५।२१  ॥   

  

कारयित्वेति । यो भर्ता भृत्यं महत्कर्म कारयित्वा तम् अनर्थकम् अर्थशून्यम्, भृतिविरहितमिति यावत् । करोतीति शेषः । अस्य भर्तुः यो वा अधर्मः सः यस्यानुमते आर्यो गतः तस्यास्त्विति सम्बन्धः  ॥  २।७५।२२  ॥   

  

परिपालयेति । परिपालयमानस्य पुत्रवद्भूतानि परिपालयति सति राज्ञि । तद्द्रुह्यतां द्रोहं कुर्वतां  

यत्पापं तत्तस्यास्तु  ॥  २।७५।२३  ॥   

  

बलीति । बलिष़ड्भागं बलिः करः, षष्ठः भागः षड्भागः, बलिश्चासौ षङ्भागश्चेति विशेषणसमासः । उद्धृत्य आदाय  ॥  २।७५।२४  ॥   

  

संश्रुत्येति । तपस्विभ्यः ऋत्विग्भ्यः । यज्ञदक्षिणां यज्ञकारयितृऋत्विग्दक्षिणामित्यर्थः । तां दक्षिणां विप्रलपताम् अपलपताम्  ॥  २।७५।२५  ॥   

  

हस्त्यश्वेति । सतां धर्मम् उत्तमक्षत्रियाणामपलायनेन युद्धकरणम्  ॥  २।७५।२६  ॥   

  

उपदिष्टमिति सुसूक्ष्मार्थं परलोकसाधनरहस्यार्थं वेदान्तादिविशिष्टशास्त्रम् । नाशयतु विस्मरतु  ॥  २।७५।२७  ॥   

  

मा चेति । व्यूढबाह्वंसं राज्यस्थं प्राप्तराज्यम् । आसीनं सिंहासने समासीनं तं रामं मा द्राक्षीत् तादृशरामदर्शनभाग्यरहितो भवत्वित्यर्थः  ॥  २।७५।२८  ॥   

  

पायसमिति । वृथा सो ऽश्नातु देवतापित्रातिथिनिवेदनमन्तरेणाश्नातु  ॥  २।७५।२९  ॥   

  

गाश्चेति । मित्रे मित्राय  ॥  २।७५।३०  ॥   

  

विश्वासादिति । अस्मिन् यत्किञ्चिदुक्तमप्ययं परेभ्यो न प्रकटयति । विश्वासात् मिथः एकान्ते कथितं परिवादं परापवादम् वा विवृणोतु  ॥  २।७५।३१  ॥   

  

अकर्तेति । अकर्ता अकृतोपकारकः । त्यक्तात्मा उद्बन्धनादिना त्यक्तदेहः  ॥  २।७५।३२,३३  ॥   

  

अप्राप्येतिं । धर्म्याः धर्मादनपेताः क्रियाः अनवाप्य प्रमीयतां म्रियताम्  ॥  २।७५।३४३६  ॥   

  

लाक्षयेति । भर्तृ़न् भरणीयान् बिभृयात् लाक्षादिविक्रयलब्धद्रव्येण रक्षेदित्यर्थः । "लाक्षालवणमांसानि वर्जनीयानि विक्रये" इति स्मृतेः  ॥  २।७५।३७  ॥   

  

सङ्ग्राम इति । समुपोढे निकटे  ॥  २।७५।३८४२  ॥   

  

उभे सन्ध्ये उभयोः सन्ध्ययोः  ॥  २।७५।४३४५  ॥   

  

सतामिति । सञ्जुष्टात् क्रियमाणादित्यर्थः  ॥  २।७५।४६४८  ॥   

  

आशामिति । अर्थिनामाशां विताथां कुर्यादिति सम्बन्धः  ॥  २।७५।४९  ॥   

  

मायया वञ्चनया  ॥  २।७५।५०५२  ॥   

  

विप्रलुप्तप्रजातस्य अन्नपानाद्यप्रदानेन प्रनष्टसन्तानस्येत्यर्थः । विच्छिन्नसन्तानस्येति वा । यद्वा विप्लुप्ता विवर्जिता प्रजाता प्रसूता जातापत्या जाया येन तस्य  ॥  २।७५।५३,५४  ॥   

  

बालवत्साम् अनिर्दशामित्यर्थः । " सन्धिस्सनिर्दशावत्सागोपयः परिवर्जयेत् " इति स्मृतेः  ॥  २।७५।५५,५६  ॥   

  

अयं परस्त्वयं नेति विवदमानेषु वादिप्रतिवादिषु विवादं कुर्वत्सु सत्सु भक्त्या एकस्मिन् स्नेहेन । मार्गं जयोपायमाश्रित्य पश्यतः तूष्णीम्भवतः । जयोपायं ज्ञात्वापि पक्षपातेन तूष्णीम्भवत इत्यर्थः । तस्य पापेन युज्येतेति सम्बन्धः । अस्मिन् शपथप्रकारेण श्लोकानां पूर्वोत्तरव्यत्यासः पुनरुक्तिश्च दृश्यते, तत् शरथविषयत्वान्न दोषः  ॥  २।७५।५७५९  ॥   

  

ममेति । इदं तव शपथवाक्यजातम्, श्रुत्वेति शेषः । किञ्च उपरुणत्सि पीडयसि  ॥  २।७५।६०  ॥   

  

दिष्ट्येति । दिष्ट्या भाग्येन सहलक्ष्मणः ते आत्मा स्वभावः धर्मात् ज्येष्ठानुवर्तनरूपधर्मात् न चलितः । मे सत्ये प्रतिज्ञः मह्यं कृतयथार्थशब्दपथस्सन् सतां लोकानवाप्स्यसीति सम्बन्धः । यद्वा सत्यप्रतिज्ञः मे मम सत्यं शंसमानः त्वं सतां लोकानवाप्स्यसीति सम्बन्धः  ॥  २।७५।६१,६२  ॥   

  

एवमिति । शोकसंरोधात् शोकविरोधात्  ॥  २।७५।६३  ॥   

  

लालप्यमानस्येति लालप्यमानस्य भृशं विलपतः । विचेतनस्य मूर्च्छतः प्रनष्टबुद्धेः क्षुभितान्तःकरणस्य  ॥  २।७५।६४  ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां अयोध्याकाण्डव्याख्यायां पञ्चसप्ततितमः सर्गः  ॥  २।७५  ॥   

  

  

