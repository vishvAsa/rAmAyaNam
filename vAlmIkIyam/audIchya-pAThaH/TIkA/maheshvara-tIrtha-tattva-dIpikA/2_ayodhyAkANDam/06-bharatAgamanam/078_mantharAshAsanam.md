+++
title = "०७८ मन्थराशासनम्"
title_english = "078 Shatrughna seizes Manthara and threatens to punish her"

+++
अथेत्यादि । यात्रां रामानयनं प्रति गमनम् । समीहन्तं विचारयन्तम्  ॥  २।७८।१  ॥   

  

गतिरिति । यो रामः दुःखे सङ्कटे प्राप्ते सति सर्वभूतानां गतिः निवारकत्वेन प्राप्यः सः आत्मनः स्वस्य किं पुनः स रामः स्त्रिया स्वायत्तीकृतभर्तृकया कैकेय्या वनं प्रव्राजितः, रामस्त्वेदनुचितं कृतवानिति भावः  ॥  २।७८।२  ॥   

  

रामो राज्यकाङ्क्षया पितृवचनोल्लङ्घनं कृतवानित्यपियशोभयादेवं करोतु, लक्ष्मणस्तु कथमनुमतिं कृतवानित्याहबलवानिति । किं न मोचयते स्म प्रव्राजनादिति शेषः  ॥  २।७८।३  ॥   

  

पितृनिग्रहे दोषो ऽस्तीत्याशङ्क्य परिहरतिपूर्वमिति । यो राजा नार्या वशं गतः । उत्पथं समारूढः  

अपथं प्राप्तस्सन् । नयानयौ न्यायान्यायमवेक्ष्य सम्यग्विचार्य पूर्वमेव निग्राह्य इति योजना  ॥  २।७८।४७  ॥   

  

तामिति । अकरुणामिति छेदः  ॥  २।७८।८  ॥   

  

यस्याः कृत इति । वने रामः । अभूदिति शेषः । कुरु शिक्षणमिति शेषः  ॥  २।७८।९१३  ॥   

  

आमन्त्रयतेति । आमन्त्रयत मन्त्रविचारमकरोत् । तदेवाह यथेति सार्धेन । वदान्यां वल्गुवाचम्  ॥  २।७८।१४१६  ॥   

  

तस्या इति । भाण्डं भूषणम्  ॥  २।७८।१७,१८  ॥   

  

स इति । कैकेयीमभिनिर्भर्त्स्य कुब्जामोचनार्थमागतामिति शेषः  ॥  २।७८।१९  ॥   

  

तैरिति । पुत्रं शरणमागतेत्यनेन कुब्जामोचनार्थमिति ज्ञेयम्  ॥  २।७८।२०  ॥   

  

तामिति । सर्वभूतानां मध्ये प्रमदा अवध्या अतः क्षम्यतामिति शत्रुघ्नमब्रवीदिति सम्बन्धः  ॥  २।७८।२१  ॥   

  

मातृघातकमिति रामो मां नासूयेद्यदि न गर्हयेद्यदि तदा कैकेयीमपि हन्यामिति सम्बन्धः  ॥  २।७८।२२  ॥   

  

इमामिति । त्वां च मां च नाभिभाषिष्यत इति शत्रुघ्नमब्रवीदिति पूर्वेण सम्बन्धः  ॥  २।७८।२३२५  ॥   

  

शत्रुघ्नमिति । शत्रुघ्नविक्षेपविमूढसंज्ञां शत्रुघ्नविक्षेपः शत्रुघ्नेनेतस्तत आकर्षणम् । विलग्नां यन्त्रादिना संयताम्  ॥  २।७८।२६  ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां अयोध्याकाण्डव्याख्यायां अष्टसप्ततितमः सर्गः  ॥  २।७८  ॥   

  

  

