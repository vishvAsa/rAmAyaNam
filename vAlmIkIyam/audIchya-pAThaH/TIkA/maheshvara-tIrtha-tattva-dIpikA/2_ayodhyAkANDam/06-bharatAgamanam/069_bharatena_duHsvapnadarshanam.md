+++
title = "०६९ भरतेन दुःस्वप्नदर्शनम्"
title_english = "069 Bharata experiences a bad dream"

+++
यामित्यादि श्लोकद्वये वर्तमाना द्वितीयान्तरात्रिशब्दाः सप्तम्यर्थप्रतिपादकाः । अयं वक्ष्यमाणः  ॥  २।६९।१  ॥   

  

व्युष्टामिति । व्युष्टायां प्रभातायां सत्यामित्यर्थः  ॥  २।६९।२  ॥   

  

तप्यमानमिति । आयासं मनःखेदम्  ॥  २।६९।३  ॥   

  

वादयन्तीति । वयस्याः शान्तिं मनःखेदशान्तिमुद्दिश्य वादयन्ति । करतालवेणुमृदङ्गादीनीति शेषः । लासयन्ति स्त्रीः नाटयन्ति । नाटकानि संस्कृतप्राकृतामागधादिमिश्रगद्यपद्यरूपाणि । हस्यानि हासजनकरूपवाक्यानि  ॥  २।६९।४१०  ॥   

  

स्वप्नेपीति । तमसा समावृतामिव । उपरूद्धां तिरोहिताम् । औपवाह्यस्य राजवाह्यस्य । अवदीर्णां विदारिताम्  ॥  २।६९।१११६  ॥   

  

एवमिति । इमां रात्रिम् । अस्यां रात्र्यामित्यर्थः  ॥  २।६९।१७१९  ॥   

  

नेति । छाया कान्तिः  ॥  २।६९।२०  ॥   

  

जुगुप्सन्निति । आत्मानं जुगुप्सन्निव कारणं विनेति सम्बन्धः  ॥  २।६९।२१  ॥   

  

इमामिति । पुरा न वितर्किता पुर्वमविचारिताम्  ॥  २।६९।२२  ॥   

  

इति श्रीमहेश्वरतीर्थविरचितायां श्रीरामयणतत्त्वदीपिकाख्यायां अयोध्याकाण्डव्याख्यायां एकोनसप्ततितमः सर्गः  ॥  २।६९  ॥   

  

  

