+++
title = "११३ भरतस्य प्रतिनिवर्तनम्"
title_english = "113 Keeping Rama s sandals on his head Bharata ascends his chariot"

+++
तत इति । पादुके शिरसि कृत्वा शत्रुञ्जयनागमूर्ध्नि निक्षिप्ते पादुके सादरमादाय स्वमूर्ध्नि निधायेत्यर्थः  ॥  २।११३।१  ॥   

  

मन्त्रपूजिताः अमोघकार्यविचारनैपुण्येन पूजिताः  ॥  २।११३।२  ॥   

  

मन्दाकिनीं उद्दिश्येति शेषः  ॥  २।११३।३  ॥   

  

तस्य चित्रकूटस्य  ॥  २।११३।४८  ॥   

  

गुरुणा वसिष्ठेन  ॥  २।११३।९  ॥   

  

मम चतुर्दशवर्षाणि पितुर्या प्रतिज्ञा, अस्तीति शेषः । मया चतुर्दशवर्षाणि वने वस्तव्यमिति कैकेयीनिमित्तं कृता पितुर्या प्रतिज्ञास्ति तामेव पालयिष्यामि तत्त्वत इति सम्बन्धः  ॥  २।११३।१०,११  ॥   

  

एते इति । अप्राप्तस्य प्राप्तिर्योगः, प्राप्तस्य परिपालनं क्षेमः  ॥  २।११३।१२१५  ॥   

  

नैतदिति । आर्यं ज्येष्ठानुवर्तनरूपं क्षेयः  ॥  २।११३।१६२०  ॥   

  

भरद्वाजाश्रमागमनात्पूर्वमेव भरतस्य सेनायाश्च आगमनप्रकारमाहतत इति । यमुनां तीर्त्वा गच्छन्तः ते सर्वे ततो गङ्गां ददृशुरिति सम्बन्धः  ॥  २।११३।२१२४  ॥   

  

सारथ इति । विध्वस्ता रामवियोगजदुःखेन पीडितेत्यर्थः । निराकारा निर्गतशोभनाकारा  ॥  २।११३।२५  ॥   

  

इति श्रीमहेश्वरतीर्थविरचितायां रामायणतत्त्वदीपिकाख्यायां अयोध्याकाण्डव्याख्यायां त्रयोदशोत्तरशततमः सर्गः  ॥  २।११३  ॥   

  

  

