+++
title = "११७ अत्र्याश्रमगमनम्"
title_english = "117 Rama decides to leave Chitrakuta Mountain"

+++
स्कन्धावारनिवेशेन स्कन्धावाराः शिबिराणि । तस्य भरतस्य  ॥  २।११७।३  ॥   

  

प्रातिष्ठत प्रस्थितः  ॥  २।११७।४  ॥   

  

सो ऽत्रेरिति । ववन्दे वस्तुतस्तु ववन्दे अस्तौषीत् । पुत्रवत् पुंसः पुरुषान् भक्तान् त्रायत इति पुत्र तद्वत् । प्रत्यपद्यत ईश्वरत्वेन प्राप्तवानित्यर्थः  ॥  २।११७।५  ॥   

  

आतिथ्यमादिश्य आतिथ्यं कृत्वा  ॥  २।११७।६  ॥   

  

सत्कृतां सर्वैस्सत्कृतामित्यर्थः  ॥  २।११७।७  ॥   

  

प्रतिगृह्णीष्वेत्यत्र इतिकरणं द्रष्टव्यम्  ॥  २।११७।८  ॥   

  

दशवर्षाणीत्यारभ्य सेयं मातेव ते सखेत्यन्तमेकान्वयम् । दश्वर्षाण्यनावृष्ट्या लोके सति यया कृततपोमहिम्ना निरन्तरं मूलफले सृष्टे जाह्नवी च प्रवर्तिता । यया दशवर्षसहस्राणि महत्तपस्तप्तं कृतम्  ॥  २।११७।९,१०  ॥   

  

यया व्रतैः कृच्छ्रचान्द्रायणादिभिः प्रत्यूहा विघ्नाश्च निवर्त्तिता निरस्ताः । देवकार्यनिमित्तं सन्त्वरमाणया यया दशरात्रं रात्रिश्च कृता दशरात्रावधिकालः एकरात्रत्वेन कृत इत्यर्थः । सेयं ते  

मातेव मातृवत्पूजनीयेत्यर्थः  ॥  २।११७।११  ॥   

  

यया कर्मभिः अनन्यशक्यैः परानुग्रहार्थतपोविशेषैः । अनसूया असूयारहिता इति लोके ख्यातिमागता तामिमां वैदेही अनुगच्छत्विति सम्बन्धः  ॥  २।११७।१२१५  ॥   

  

शिथिलामिति । शिथिलां श्लथसन्धिबन्धावयवसन्निवेशाम् । वलितां सञ्जातवलिताङ्गाम्  ॥  २।११७।१६,१७  ॥   

  

अनामयम् आरोग्यम्  ॥  २।११७।१८  ॥   

  

धर्ममवेक्षसे पातिव्रत्यधर्मं समीक्षसे । ज्ञातिजनं बन्धुजनम् । मानम् अहङ्कारम् । वने अवरुद्धं वस्तव्यतया पित्रा नियुक्तम्  ॥  २।११७।१९२२  ॥   

  

नात इति । सर्वत्रयोग्यं सर्वावस्थासु रक्षणसमर्थम्  ॥  २।११७।२३  ॥   

  

कामवक्तव्यहृदयाः मदनविधेयहृदयाः । भर्तृनाथाः भर्तृ़णां नाथभूताः भर्तृनियामिका इत्यर्थः । यद्वा भर्तारं नाथन्ते याचन्त इति तथा, परपुरुषकाङ्क्षिण्य इत्यर्थः  ॥  २।११७।२४२६  ॥   

  

तदेवमिति । एवं रामं पतिव्रतानां समयानुवर्तिनी पतिपुत्राणामाचारानुवर्तिनी  ॥  २।११७।२७  ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां अयोध्याकाण्डव्याक्यायां सप्तदशोत्तरशततमः सर्गः  ॥  २।११७  ॥   

  

  

