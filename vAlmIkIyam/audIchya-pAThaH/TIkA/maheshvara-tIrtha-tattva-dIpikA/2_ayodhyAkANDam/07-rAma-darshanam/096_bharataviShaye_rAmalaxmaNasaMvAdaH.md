+++
title = "०९६ भरतविषये रामलक्ष्मणसंवादः"
title_english = "096 Rama hears a gigantic clamour of an army"

+++
तां नदीम् । छन्दयन् वशीकुर्वन्  ॥  २।९६।१  ॥   

  

इदं ब्रुवन्निति शेषः  ॥  २।९६।२  ॥   

  

तत्र गिरिप्रस्थे । तस्य आसतः तस्मिन् रामे आसीने सति । उपयायिनः समीपे आगच्छतः भरतस्य । सैन्यरेणुः सैन्यपादौत्यितरेणुः । शब्दः सैन्यकृतशब्दः  ॥  २।९६।३८  ॥   

  

मृगयां मृगयामुद्दिश्य । श्वापदं व्याघ्रादिहिंस्रपशुः  ॥  २।९६।९,१०  ॥   

  

सर्वा दिशः प्रेक्षमाणः सर्वादिक्प्रेक्षणाद्धेतोः । हेत्वर्थे शानच् । पूर्वां दिशमुदैक्षतेति सम्बन्धः  ॥  २।९६।११  ॥   

  

यत्तैः सन्नद्धैः पदातिभिर्युक्ताम्  ॥  २।९६।१२।१३  ॥   

  

शरान् गृहाणेति शेषः । कवचं धारयेति शेषः  ॥  २।९६।१४१६  ॥   

  

सम्पन्नं सर्वसमृद्धियुक्ताम्  ॥  २।९६।१७  ॥   

  

विटपी भरतध्वजस्य लक्षणभूतः ध्वजे लिखितकोविदारः । एतदेव विशदयत्युत्तरार्धेन । उद्गतस्कन्धः ध्वजस्योद्गतस्कन्धत्वं लिखितवृक्षद्वारा  ॥  २।९६।१८  ॥   

  

सादिनः अश्वारोहाः अश्वानारुह्य भजन्ति इमं देशं प्राप्यनुवन्तीत्यर्थः  ॥  २।९६।१९२२  ॥   

  

यस्मात् भरताद्धेतोः  ॥  २।९६।२३२६  ॥   

  

सानुबन्धां मन्थराद्यनुबन्धयुक्ताम् । कलुषेण पापेन, कैकेयीरूपकलुषेणेत्यर्थः  ॥  २।९६।२७  ॥   

  

संयतं स्तम्भितम्  ॥  २।९६।२८३०  ॥   

  

शरणामिति । शरादीनाममित्रमथनार्थत्वादितिभावः  ॥  २।९६।३१  ॥   

  

इति श्रीमहेश्वरतीर्थविरचितायां अयोध्याकाण्डव्याख्यायां षण्णवतितमः सर्गः  ॥  २।९६  ॥   

  

  

