+++
title = "०९४ चित्रकूटे सीतारामसंवादः"
title_english = "094 Rama shows the captivating scenery of Chitrakuta to Seetha"

+++
दीर्घेत्यादश्लोकद्वयमेकं वाक्यम् । स्वं च चित्तं वनवासपरिश्रान्तं स्वकीयं चित्तं च विलोभयन् अभिमतविषयान्तरव्यासङ्गेन आनन्दयन्नित्यर्थः  ॥  २।९४।१,२  ॥   

  

विनाभवः विनाभवनम्, विनावस्थानमिति यावत् । मे गिरिं दृष्ट्वा स्थितस्येति शेषः  ॥  २।९४।३  ॥   

  

खमिवोद्विद्धैः खं भित्त्वा उद्गतैरिति  ॥  २।९४।४  ॥   

  

माञ्जिष्टवर्णाः चित्रवर्णाः  ॥  २।९४।५  ॥   

  

पुष्यार्ककेतकाभाः पुष्यः पुष्यरागः अर्कः स्फटिकः केतकानि केतकीपुष्पाणि । ज्योतिः नक्षत्रं ज्वाला वा । रसः पारदरसः  ॥  २।९४।६  ॥   

  

नानामृगगणद्वीपितरक्ष्वृक्षगणैः द्वीपीमहाव्याघ्रः, तरक्षुः क्षुद्रव्याघ्रः । अदुष्टैः महर्षिनिवासभूतपर्वतवर्तित्वाददुष्टत्वम्  ॥  २।९४।७  ॥   

  

असनः पीतसारः । अरिष्टो निम्बः । बीजकाः बीजप्रचुरफलाः, दाडिमा इत्यर्थः  ॥  ९४।८।१०  ॥   

  

शौलप्रस्थेषु पर्वतसानुषु  ॥  २।९४।११  ॥   

  

क्रीडोद्देशान् क्रीडाप्रदेशान्  ॥  २।९४।१२  ॥   

  

जलप्रपातैः उन्नतप्रदेशात्पतद्भिः जलप्रवाहैः उद्वेधैः उद्भिद्य निर्गतैः क्षुद्रनिर्झरैः  ॥  २।९४।१३  ॥   

  

घ्राणतर्पणं यथा तथा कं नरं न प्रहर्षयेदिति सम्बन्धः  ॥  २।९४।१४१७  ॥   

  

भावान् किन्नरादीनां चेष्टाः । मनोवाक्कायसंयता सम्यङ्नियमित करणत्रयेत्यर्थः  ॥  २।९४।१८  ॥   

  

इदमिति लिङ्गव्यत्यय आर्षः । हे राज्ञि परे राजर्षयः । इदं वनवासं वानप्रस्थोचितनियमसहितं वनवासम् । अमृतं प्राहुः मोक्षसाधनं प्राहुः । मे प्रपितामहास्तु प्रेत्य भवार्थाय प्रेत्यभवः पुनर्जन्म तस्य अर्थः प्रयोजनं प्रेत्यभवार्थः तस्मा एव प्राहुः देहं त्यकत्वा देवादिदेहान्तरपरिग्रहरूपप्रयोजनाय च प्राहुः  ॥  २।९४।१९,२०  ॥   

  

अचलेन्द्रस्य ओषध्यः अचलेन्द्रसम्बन्ध्योषधयः सहस्रशः । स्वप्रभालक्ष्म्या इति पाठः । स्वकान्तिसम्पदा भ्राजमानाः निशि हुताशनशिखा इव भान्तीति सम्बन्धः  ॥  २।९४।२१  ॥   

  

क्षयनिभाः सदनसदृशा देशाः  ॥  २।९४।२२,२३  ॥   

  

कुष्ठमुत्पलम् । पुन्नागानि पुन्नागपुष्पाणि स्थगरः पुत्रजीविसंज्ञको वृक्षविशेषः । भूर्जपत्रं भूर्जवृक्षत्वकू उत्तरच्छदा उपर्यास्तरणानि येषां ते तथा  ॥  २।९४।२४,२५  ॥   

  

वस्वौकसारा अलकापुरी पूर्वदिगवस्थितशक्रपुरी वा । नलिनीं मानससरसीम्, सौगन्धिकाख्यसरसीं वा ऽत्येति रमणीयतयातिक्रामतीव  ॥  २।९४।२६  ॥   

  

एवं कालं चतुर्दशवर्षावधिकालं रतिं प्रीतिं कुलधर्मवर्धनीं सत्यप्रतिपालनरूपधर्मवर्धनीम् । सतां राजर्षीणां स्वैर्नियमैः सह स्थितस्सन् त्वया लक्ष्मणेन च सह विजह्निवान् यदि तदा रतिं प्रपत्स्य  

इति सम्बन्धः  ॥  २।९४।२७  ॥   

  

इति श्रीमहेश्वरातीर्थविरचितायां श्रीरामायणतत्त्वदीपिकाख्यायां अयोध्याकाण्डव्याख्यायां चतुर्नवतितमः सर्गः  ॥  २।९४  ॥   

  

  

