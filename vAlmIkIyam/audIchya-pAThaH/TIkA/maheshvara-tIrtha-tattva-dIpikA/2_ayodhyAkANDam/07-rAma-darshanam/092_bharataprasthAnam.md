+++
title = "०९२ भरतप्रस्थानम्"
title_english = "092 Bharata approaches Bharadwaja"

+++
तत इति । सपरिच्छदः सपरिवारः कामात् रामप्राप्तिकामात्  ॥  २।९२।१,२  ॥   

  

सुखा सुखरूपा, आतिथ्ये ते जनः सन्तुष्टो ऽभूदिति शेषः  ॥  २।९२।३,४  ॥   

  

बलवत्तर्पितः अतीव तर्पितः  ॥  २।९२।५  ॥   

  

सुप्रतिश्रयाः शोभनस्थानाः, शोभनगृहा इत्यर्थः । प्रेष्यानुपादाय प्रेष्यानपि परिगृह्य, प्रेष्यैस्सहिता इति यावत्  ॥  २।९२।६  ॥   

  

कामं यथेच्छम्  ॥  २।९२।७  ॥   

  

आश्रममाचक्ष्व कतमो मार्गः तस्या कियान् दूरे शंस, वर्तत इति शेषः  ॥  २।९२।८,९  ॥   

  

अर्धतृतीयेषु अर्धयुक्ततृतीयेष्वित्यर्थः । सार्धयोजनद्वये वा । अजने निर्जने चित्रकूटः, वर्तत इति शेषः  ॥  २।९२।१०  ॥   

  

मन्दाकिनी भागीरथीव्यतिरिक्ता नदी, अस्तीति शेष  ॥  २।९२।११  ॥   

  

तत्परितो मन्दाकिन्या अनन्तरं तस्याः परपार इत्यर्थः । तत्र चित्रकूटे  ॥  २।९२।१२  ॥   

दक्षिणेनेत्यादिश्लोकद्वयमेकं वाक्यम् । दक्षिणेन मार्गेण किञ्चिद्दूरं गत्वा तदनन्तरं सव्यदक्षिणमेव वा सव्यं दक्षिणं यथा तथा वाहिनीं वाहयस्व । कान्तारमार्गस्य सूक्ष्मत्वात् यथायोग्यं मार्गस्य वामतो दक्षिणतश्च विस्तारप्रदेशे वाहिनीं प्राप्यस्वेत्यर्थः  ॥  २।९२।१३  ॥   

  

राजराजस्य दशरथस्य । ब्राह्मणं भरद्वाजम्  ॥  २।९२।१४१७  ॥   

  

विशेषम् इयं का इयं केत्येवंरूपं विशेषमित्यर्थः  ॥  २।९२।१८२०  ॥   

  

धातारम् उपेन्द्रम्  ॥  २।९२।२१  ॥   

  

अस्याः कौसल्यायाः दुर्मनाः दुःखितमनाः  ॥  २।९२।२२,२३  ॥   

  

जीवनाशं गतौ तादृशापदं प्राप्तावित्यर्थः  ॥  २।९२।२४,२५  ॥   

  

यतोमूलं यन्निमित्तम्  ॥  २।९२।२६२८  ॥   

  

कैकेयी दोषेण नावगन्तव्या कैकेय्यां दोषदृष्टिर्न कर्तव्येत्यर्थः । कैकेय्या देवप्रेरितत्वादिति भावः  ॥  २।९२।२९,३०  ॥   

  

संसिद्धः कृताशीर्वाद इत्यर्थः  ॥  २।९२।३१  ॥   

  

वाजिरथान् वाजिनश्च रथांश्च । युक्तान् सज्जीकृतान्  ॥  २।९२।३२  ॥   

  

गजकन्याः करेणवः  ॥  २।९२।३३,३४  ॥   

  

यानप्रवेकैः यानश्रेष्ठैः  ॥  २।९२।३५  ॥   

  

चन्द्रार्कतरुणाभासाम् तरुणचन्द्रार्कसदृशामित्यर्थः नियुक्तां सज्जीकृताम्  ॥  २।९२।३६  ॥   

  

सा प्रयातेत्यादिश्लोकद्वयमेकं वाक्यम् । गङ्गयाः परवेलायां दक्षिणकूले निविष्टा सा सेना उत्थितो मेघ इव दक्षिणां दिशमावृत्य गिरिष्वपि नदीषु च वनानि व्यतिक्रम्य प्रयातेति सम्बन्धः  ॥  २।९२।३७३९  ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां अयोध्याकाण्डव्याख्यायां द्विनवतितमः सर्गः  ॥  २।९२  ॥   

  

  

