+++
title = "०५८ रामशोकः"
title_english = "058 Rama anguishes for Seetha s aloneness"

+++
स इति । शून्ये विजने देशे वैदेहीं विनागतं लक्ष्मणं पर्यपृच्छदिति सम्बन्धः  ॥  ३।५८।१३ ॥   

  

प्राणसहाया या प्राणानां सहाया तां विना प्राणा असहायाः कथं तिष्ठन्तीत्यर्थः  ॥  ३।५८।४,५ ॥   

  

कच्चिदिति । प्राणैः प्राणेभ्यः । प्रवाजनं चतुर्दशवर्षवनवासव्रतधारणं मिथ्या वितथं भविष्यति न कच्चित् वनवासं यथोक्तं न समापयिष्यामि कच्चित्, सीतापाये असमाप्त एव वनवासे ममापायो भविष्यतीत्यर्थः  ॥  ३।५८।६ ॥   

  

सीतानिमित्तमिति । सीतानिमित्तं सीताविनाशनिमित्तम् । त्वयि गते, अयोध्यामिति शेषः  ॥  ३।५८।७ ॥   

  

सपुत्रेति । सौम्येन विनयेन  ॥  ३।५८।८ ॥   

  

सुवृत्ता सद्वृत्ता सीता वृत्ता मृता यदीत्यर्थः  ॥  ३।५८।९ ॥   

  

यदीति । प्रहसिता प्रकृष्टं सुन्दरं हसितं यस्याः सा  ॥  ३।५८।१० ॥   

  

प्रमत्ते अनुचितकारिणि  ॥  ३।५८।११,१२ ॥   

  

तवापि शूरस्यापि  ॥  ३।५८।१३ ॥   

  

स्वरश्च सदृशो ममेति । मम स्वरेणेति शेषः । अत एव त्रस्तयेति  ॥  ३।५८।१४ ॥   

  

प्रतिकर्तुं मत्कृतापकारस्य प्रत्यपकारं कर्तुं रक्षसामन्तरमवकाशः दत्तः  ॥  ३।५८।१५१८ ॥   

  

विगर्हमाणो ऽनुजमित्यादिश्लोकद्वयेन वक्ष्यमाणसर्गस्य सङ्ग्रहः । प्रतिश्रयमाश्रमम् । एतत्तदिति । एतत्तदावयोर्निवासस्थानमित्येव व्यथितो बभूव  ॥  ३।५८।१९,२० ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायामारण्यकाण्डव्याख्यायामष्टपञ्चाशः सर्गः  ॥  ३।५८ ॥   

  

