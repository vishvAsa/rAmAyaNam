+++
title = "०६१ सीता-अन्वेषणम्"
title_english = "061 Rama laments for Seetha contd"

+++
दृष्ट्वेति । प्राक्रुश्य सीतामुच्चैराहूय  ॥  ३।६१।१ ॥   

  

प्राक्रुश्य हा इति शब्दं कृत्वा । भुजौ प्रगृह्य उत्क्षिप्य  ॥  ३।६१।२ ॥   

  

तदेवाह क्वेत्यादि  ॥  ३।६१।३,४ ॥   

  

यैरिति । विश्वस्तैः चिरकालसहवासेन विश्वासं प्राप्तैः । ध्यायन्ति, त्वामिति शेषः । अस्राविलेक्षणाः अश्रुकलुषनेत्राः  ॥  ३।६१।५,६ ॥   

  

कथमिति । प्रतिज्ञां चतुर्दशवर्षवनवासप्रतिज्ञाम् । अभियोजितः नियुक्तः  ॥  ३।६१।७,८ ॥   

  

पुनः सीतामुद्दिश्य प्रलपति विवशमिति । अनृजुं कपटसञ्चारिणं नरमिव मामुत्सृज्य क्व गच्छसि । दृष्ट्वेवाह मां नोत्सृज  ॥  ३।६१।९११ ॥   

  

अनासादयमानमिति । अप्राप्नुवानमित्यर्थः  ॥  ३।६१।१२,१३ ॥   

  

मा विषादमिति । कुरु यत्नम् अन्वेषण इति शेषः  ॥  ३।६१।१४ ॥   

  

प्रियकाननसञ्चारा प्रियः काननसञ्चारो यस्यास्सा । वनोन्मत्ता वनसञ्चारकोविदा  ॥  ३।६१।१५,१६ ॥   

  

जिज्ञासमाना ज्ञातुमिच्छन्ती, कथं स्यातामिति शेषः  ॥  ३।६१।१७ ॥   

  

वनमिति । हे काकुत्स्थ सीतान्वेषणं समीचीनं मन्यसे यदि तर्हि विचिनुवः  ॥  ३।६१।१८२० ॥   

  

तस्येति । तस्य शैलस्य प्रस्रवणनाम्नः  ॥  ३।६१।२१२७ ॥   

  

एवमिति । विह्वलः परवशः  ॥  ३।६१।२८ ॥   

  

सन्तप्तो ह्यवसन्नाङ्गः इत्येव पाठः । गतबुद्धिः ज्ञानशून्यः । विचेतनः चेष्टारहितः  ॥  ३।६१।२९३२ ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायामारण्यकाण्डव्याख्यायामेकषष्टितमः सर्गः  ॥  ३।६१ ॥   

  

