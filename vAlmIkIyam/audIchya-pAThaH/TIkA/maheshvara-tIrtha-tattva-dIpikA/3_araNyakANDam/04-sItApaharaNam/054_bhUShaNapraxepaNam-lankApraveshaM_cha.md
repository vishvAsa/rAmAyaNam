+++
title = "०५४ भूषणप्रक्षेपणम्-लङ्काप्रवेशं च"
title_english = "054 Seetha drops jewellery at Sugreeva"

+++
ह्रियमाणेति । नाथं रक्षकम्  ॥  ३।५४।१ ॥   

  

तेषामिति । शंसेयुरिति, प्रत्याशयेति शेषः  ॥  ३।५४।२ ॥   

  

वस्त्रमिति । तत्कर्म भूषणक्षेपणकर्म । सम्भ्रमात् सभयहरणजनितचित्तक्षोभात् अतिभारेण शिरसामधोमुखतया च  ॥  ३।५४।३५ ॥   

  

तामिति । मृत्युं मृत्युहेतुभूताम्  ॥  ३।५४।६ ॥   

  

वनानीति । विहायसा आकाशमार्गेण क्षिप्रं समतीयायेत्यन्वयः  ॥  ३।५४।७,८ ॥   

  

सम्भ्रमादिति । सम्भ्रमात् अकार्यजनितक्षोभात् । परिवृत्तोर्मिः परिभ्रमितोर्मिः  ॥  ३।५४।९  ॥   

एतदन्तः एतत्सीताहरणं कर्म अन्तो ऽवसानं यस्य सः तथोक्त  ॥  ३।५४।१०,११ ॥   

  

संरूढकक्ष्याबहुलं संरूढा बहुजनाकीर्णाः कक्ष्याः द्वाराणि तैर्बहुलम्  ॥  ३।५४।१२,१३ ॥   

  

असम्मतः अस्मदननुज्ञातः पुमान्वा अस्मदननुज्ञाता स्त्री वा यथा चैनां न पश्यति तथा रक्षतेति शेषः  ॥  ३।५४।१४ ॥   

  

मच्छन्दतः मदनुज्ञाबलात्  ॥  ३।५४।१५१८ ॥   

  

वरदानेन ब्रह्मवरदानेन  ॥  ३।५४।१९ ॥   

  

हतस्थानं शून्यसन्निवेशम् । खरालयं भूतपूर्वं पूर्वं खरालयमित्यर्थः  ॥  ३।५४।२०२३ ॥   

  

निर्यातयितुं प्रत्युपकारेणापनेतुम्  ॥  ३।५४।२४,२५ ॥   

  

प्रवृत्तिः वार्ता  ॥  ३।५४।२६२९ ॥   

  

महाप्रकरणार्थं संगृह्णाति तत इति । उपलभ्य प्राप्य, गृहीत्वेत्यर्थः । परिगृह्य स्वगृहे अवस्थाप्य । वैरं प्रसज्य प्राप्य । मोहादविवेखान्मुदितः प्रीतो बभूव । वस्तुतस्तु रावणस्य श्रीरामेण सह वैरं लोकदृष्ट्या अनर्थवत्प्रतीयमानमपि सीताहरणद्वारा श्रीरामहस्तात्स्ववधस्येष्टतमत्वाद्रामेण वैरं प्राप्य मुमुद इति भावः  ॥  ३।५४।३० ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायाम् आरण्यकाण्डव्याख्यायां चतुःपञ्चाशः सर्गः  ॥  ३।५४ ॥   

  

