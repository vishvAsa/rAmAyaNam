+++
title = "०४७ रावणेन स्वैश्वर्यकथनम्"
title_english = "047 The debate of Seetha and Ravana is started"

+++
फलश्रुतिः  ॥  ३।४७।१५ ॥   

  

सम्भ्रियमाणे राघवस्याभिषेकोपयुक्तसम्भार इत्यर्थः  ॥  ३।४७।६ ॥   

  

मे श्वशुरं सुकृतेन धर्मेण शापयित्वा अयाचत  ॥  ३।४७।७,८ ॥   

  

अर्थैरन्वर्थैरर्थैः सुवर्मरत्नादिभिः अन्वर्थैरनुगतार्थैः सप्रयोजनैः उपभोगक्षमैरित्यर्थः  ॥  ३।४७।९ ॥   

  

सकलदिव्यभोगानुभवकाले कैकेयीवञ्चितराज्ञा वयं वनं प्रति प्रेषिता इत्याशयेनाह-- मम भर्तेति । भ इति गायत्र्या नवमाक्षरं मम भर्तेत्यस्य श्लोकस्य भ इत्यनेन तृतीयाक्षरेण सङ्गृह्णाति । ममेत्येतद्वनप्रवेशसमयमधिकृत्योच्यते । वनप्रवेशसमये मम भर्ता वयसा पञ्चविंशकः । पञ्चविंश इव । क इवार्थे । पञ्चविंशतिवार्षिक इति व्यपदेष्टुं नातिपरिणत इत्यर्थः । मम जन्मनि तदानीं वर्षाणि अष्टादश गण्यते गण्यन्ते । वचनव्यत्यय आर्षः । वर्षाण्यष्टादशेति गण्यत इति वा  ॥  ३।४७।१०१६ ॥   

  

अत्र दद्यादित्यनेन अर्थिनां यावदपेक्षितं वस्तु ददातीत्युक्तं भवति । न प्रतिगृह्णीयादित्यनेन अवाप्तसकलकामत्वं व्यज्यते  ॥  ३।४७।१७ ॥   

  

द्वैमात्रः द्वयोर्मात्रोरपत्यं सापत्निकमातुः पुत्र इत्यर्थः  ॥  ३।४७।१८२० ॥   

  

कैकेय्याः कृते कैकेयीनिमित्तम्  ॥  ३।४७।२१ ॥   

  

समाश्वस समाश्वसिहि विश्रान्तिं कुरु  ॥  ३।४७।२२ ॥   

  

स त्वमिति, अत्र त्वदीयमिति शेषः । कुलशब्देन मातृकुलम्, गोत्रशब्देन पितृकुलमुच्यते  ॥  ३।४७।२३२५ ॥   

  

त्वां तु काञ्चनवर्माङ्गीमित्यादिश्लोकस्य प्रातीतिकार्थः स्पष्टः । वस्तुतस्तु त्वां ममेष्टदेवतामित्यर्थः । दृष्ट्वा स्वकेषु पुत्रमित्रादिषु दारेषु च रतिमिच्छां नाधिगच्छामि ममेष्टदेवतायास्तव दर्शनेनान्दपूर्णो ऽहं सर्वतो निर्वृतो ऽस्मीति भावः  ॥  ३।४७।२६ ॥   

  

इतस्तत आहृतानामुत्तमस्त्रीणां सर्वासां मम मे या अग्रमहिषी तस्याश्च मम च भव, ईश्वरीति शेषः  ॥  ३।४७।२७ ॥   

  

लङ्केति श्लोकद्वयमेकं वाक्यम् । तत्र लङ्कायां वनेषु विहरिष्यसि यदि तदा अस्यारण्यवासं न स्पृहयिष्यसि  ॥  ३।४७।२८,२९ ॥   

  

किञ्च पञ्चसहस्राणि दास्यः मे मया सार्धं परिचरिष्यन्ति यदि, तवेति शेषः । तदा भार्या भया कान्त्या आर्या पूज्या भवसीति सम्बन्धः  ॥  ३।४७।३० ॥   

  

रावणेन, पुत्रसदृशेनेति शेषः । एवं प्रार्थनारूपेणोक्तापि अतितामसभक्तो रावणः श्रीरामवियोगं सम्पादयतीति कुपिता जनकात्मजा प्रत्युवाचेति सम्बन्धः  ॥  ३।४७।३१ ॥   

  

महागिरिर्मेरुः । अकम्प्यमप्रधृष्यम् । राममनुव्रता राममुद्दिश्यानुसरणमेव व्रतं यस्यास्सा तथोक्ता  ॥  ३।४७।३२ ॥   

  

न्यग्रोधपरिमण्डलं न्यग्रोधमिव परिणाहवन्तम् । यद्वा बहुशाखं न्यग्रोधवत् बहुबन्धुजनस्तोमम्  ॥  ३।४७।३३ ॥   

  

सिंहविक्रान्तगामिनं सिंह विक्रान्तं गर्वयुक्तं गच्छतीति सिंहविक्रान्तगामी तम् । सिंहसङ्काशं पराक्रमे सिंहसदृशमिति विवेकः  ॥  ३।४७।३४३६ ॥   

  

मन्दभाक् मन्दो भागो भागधेयं यस्य । यद्वा मन्दं श्रीणम् आयुरादिकं भजतीति तथोक्तः, क्षीणदशापन्नायुरादिकमित्यर्थः । काञ्चनपादपदर्शनं मुमूर्षूणां लक्षणम्  ॥  ३।४७।३७४४ ॥   

  

स्यन्दिनिका क्षुद्रनदी । सुराग्र्यं सुराणामग्र्यम् श्रेष्ठममृतमित्यर्थः । सौवीरकम् आरनालम्  ॥  ३।४७।४५,४६ ॥   

  

मद्गुः जलकाकः । सारसो हंसः  ॥  ३।४७।४७ ॥   

  

जरां जीर्णावस्थाम् । वज्रं रत्नविशेषः । अवगीर्णं ग्रस्तम्, वज्रखण्डं तण्डुलखण्डमिति बुद्ध्या ग्रस्यते तत्तस्य नाशाय भवति तद्वदित्यर्थः । यद्वा वज्रम् आज्यम् । "वज्रो वा आज्यम्" इति श्रुतेः । मक्षिकया सहावगीर्णं भुक्तमित्यर्थः  ॥  ३।४७।४८,४९ ॥   

  

भयकारणार्थं भयोत्पादनार्थम्  ॥  ३।४७।५० ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायामारण्यकाण्डव्याख्यायां सप्तचत्वारिंशः सर्गः  ॥  ३।४७ ॥   

  

