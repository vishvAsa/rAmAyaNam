+++
title = "०३२ बलस्तुतिः"
title_english = "032 Ravana s pomp and pride"

+++
 ॥ १३  ॥   

  

विमानाग्रे पुष्पके  ॥  ३।३२।४  ॥   

  

रुक्मं हिरण्यम् । तन्मयीभिरिष्टकाभिश्चिता वेदिः रुक्मवेदिः तां गतं प्राप्तम् । प्राज्यं प्रभूतमाज्यं यस्य तम्, प्रभूतेनाज्येन, वर्द्धितमित्यर्थः  ॥  ३।३२।५,६  ॥   

  

देवासुराणां विमर्देशु युद्धेषु । उत्कृष्टकिणवक्षसमिति पाठः । उत्कृष्टमुल्लिखितं क्षतं किणयुक्तं वक्षो यस्य तम्  ॥  ३।३२।७  ॥   

  

दर्शनीयाः परिच्छदाः छत्रचामरादयो यस्य तम्  ॥  ३।३२।८  ॥   

  

स्निग्धवैडूर्यसङ्काशं स्निग्धानि कान्तियुक्तानि वैडूर्याणि प्राचुर्येण येष्वाभरणेषु तेषां सङ्काशाः प्रभाविशेषाः यस्य तम्  ॥  ३।३२।९१४  ॥   

  

नलिनीं चैत्ररथवनमध्यवर्तिनीं सरसीमित्यर्थः  ॥  ३।३२।१५,१६  ॥   

  

उत्तिष्ठन्तौ उदयन्तौ  ॥  ३।३२।१७  ॥   

  

शिरांस्युपजहार पूजोपकरणानि चकार । देवदानवेति मानुषादृते देवादिभिः कर्तृभिः अस्य मृत्युतो भयं मरणभयं नास्तीत्यर्थः  ॥  ३।३२।१८,१९  ॥   

  

हविर्धानेषु सोमाभिषवशालासु । मन्त्रैः प्रातरनुवाकग्रावस्तोत्रादिभिः । अभिष्टुतं सोममुपहन्ति नाशयति । प्राप्तयज्ञहरं दक्षिणकालप्राप्तयज्ञहरमित्यर्थः । आप्तयज्ञहरमिति पाठे आप्तपदस्य पर्याप्तत्वमर्थः । सर्वभूतानां रावणं रावकम्  ॥  ३।३२।२०२४  ॥   

  

प्रदर्शयित्वा स्वकं वैरूप्यमिति शेषः । अभीतचारिणी भयराहित्येन सर्वपुरुषगामिनी  ॥  ३।३२।२५  ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायामारण्यकाण्डव्याख्यायां द्वात्रिंशस्सर्गः  ॥  ३।३२  ॥   

  

