+++
title = "०४६ तपस्वीरूपेण रावणागमनम्"
title_english = "046 Ravana praises Seetha s beauty"

+++
तयेति । नचिरादिव शीघ्रमेवेत्यर्थः  ॥  ३।४६।१ ॥   

  

अन्तरं रामलक्ष्मणयोरपसरणरूपमवकाशमित्यर्थः । "अभिचक्राम वैदेहीम्, वैदेहीमन्वपद्यत, तामाससादातिबलः, उपतस्थे स वैदेहीम्, अभ्यगच्छत वैदेहीम् " इत्येताः क्रियाः प्रत्यासक्तिविशेषविवक्षया पुनः पुनः प्रयुज्यन्ते  ॥  ३।४६।२ ॥   

  

ग्रहवत् अङ्गारकादिवत्  ॥  ३।४६।५७ ॥   

  

तदन्तरे तस्मिन्नवकाशे  ॥  ३।४६।८ ॥   

  

भव्यरूपेण साधुरूपेणोपलक्षितः  ॥  ३।४६।९,१० ॥   

  

बाष्पशोकाभिपीडितां बाष्पैः शोकेन चाभिपीडिताम्  ॥  ३।४६।११ ॥   

  

ब्रह्मघोषं परिव्राजकवेषोचितं वेदघोषम् । रहिते रामलक्ष्मणाभ्यां रहिते समये  ॥  ३।४६।१२१४ ॥   

  

ह्रीरिति ह्रीप्रभृतयो विष्णुशक्तिविशेषाः  ॥  ३।४६।१६ ॥   

  

समा एकाकाराः शिखरिणः शिखराणि अग्राणि प्रशस्तानि सन्तीति तथा  ॥  ३।४६।१७१९ ॥   

  

नदी कर्त्री अम्भसा कूलं स्वकूलमिव मनो हरसीत्यन्वयः  ॥  ३।४६।२० ॥   

  

करान्तमितध्या मुष्टिग्राह्यमध्या  ॥  ३।४६।२१,२२ ॥   

  

रूपादीनि त्रीणि चित्तमुन्मादयन्ति मनःक्षोभं जनयन्ति  ॥  ३।४६।२३ ॥   

  

प्रतिक्राम निर्याहि  ॥  ३।४६।२४ ॥   

  

सम्पन्नानि राजभोगैरिति शेषः  ॥  ३।४६।२५ ॥   

  

माल्यादीनि त्वया आचरितुमुपभोक्तुं युक्तानीति पूर्वेणान्वयः  ॥  ३।४६।२६२८ ॥   

  

प्रशस्ता प्रशंसिता  ॥  ३।४६।३२ ॥   

  

आतिथ्यकरणेन अर्घ्याद्यनन्तरं पक्वान्नं सिद्धं भूतमित्यादिशब्दैः ब्रूयादिति शास्त्रात्तथैवाब्रवीदित्यर्थः  ॥  ३।४६।३३ ॥   

  

पात्रकुसुम्भधारिणं पात्रमलाबुप्रभृतिष्वेकं कुसुम्भं रक्तवस्त्रम् । कुसुम्भशब्देन रक्तवर्णे लक्षणा वा । अपायदर्शनम् अपाये अपहरणे अनर्थकरणे वा दर्शनं बुद्धिर्यस्य तम् । उद्द्वेष्टु भोजयितुम् । यद्वा अतिथित्वाद्द्वेषं कर्तुमशक्यम् । ब्राह्मणवत् ब्राह्मणेन सदृशं यथा भवति तथा न्यमन्त्रयत् । ब्राह्मणातिथिमिव निमिन्त्रितवतीत्यर्थः  ॥  ३।४६।३४ ॥   

  

बृसीयत्यासनम् । सिद्धं पक्वम् । वचजातं वनोद्भूतं कन्दमूलादि त्वदर्थमुपकल्पितमिति शेषः  ॥  ३।४६।३५ ॥   

  

प्रतिपूर्णभाषिणीं सर्वमन्नं पक्वमिति भाषमाणाम्  ॥  ३।४६।३६ ॥   

  

हरितं श्यामम्  ॥  ३।४६।३७ ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायामारण्यकाण्डव्याख्यायां षट्चत्वारिंशः सर्गः  ॥  ३।४६ ॥   

  

