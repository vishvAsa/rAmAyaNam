+++
title = "०३३ रावणनिर्भर्त्सनम्"
title_english = "033 Shurpanakha accuses Ravana"

+++
 ॥  १४  ॥   

  

अयुक्तचारम् अनियोजितारम् । दुर्दर्शं सङ्कटकार्यदशायामप्यमात्यादीनां दर्शनाप्रदातारम् । अस्वाधीनं स्त्रीजितम्  ॥  ३।३३।५  ॥   

  

विषयं देशम् । वृद्ध्या उदयेन । सागरे गिरयः मग्ना इति शेषः  ॥  ३।३३।६  ॥   

  

आत्मवद्भिः प्रशस्तधैर्यैः । विगृह्य विरोधं कृत्वा  ॥  ३।३३।७,८  ॥   

  

प्राकृतैः मूर्खैः  ॥  ३।३३।९१३  ॥   

  

स्वे विषये स्वकीये देशे  ॥  ३।३३।१४  ॥   

  

तीक्ष्णं प्रत्यक्षदृश्यमानम् । शठं गूढविप्रियकारिणम् । गर्वितं सञ्जातगर्वं पार्थिवम् । सर्वभूतानि भृत्यादिसर्वप्रजा अपि व्यसने व्यसनकाले नाभिधावन्ति तद्रक्षणाय न प्रवर्द्धन्ते  ॥  ३।३३।१५  ॥   

  

अग्राह्यं सद्भिरिति शेषः । आत्मसम्भावितम् आत्मना स्वेनैव बहुमानं प्राप्तः सोयमात्मसम्भावितः तम् । क्रोधिनम् अस्थाने क्रोधवन्तम् । व्यसने व्यसनकाले । स्वजनोपि अमात्यादिरपि  ॥  ३।३३।१६१९  ॥   

  

सर्वज्ञः स्वराष्ट्रपरराष्ट्रवृत्तान्तज्ञः  ॥  ३।३३।२०  ॥   

  

व्यक्तक्रोधप्रसादश्च व्यक्तौ सार्थकत्वेनाभिव्यक्तौ क्रोधप्रसादौ यस्य सः तथोक्तः  ॥  ३।३३।२१  ॥   

  

यस्य ते येन त्वया अविदितः न ज्ञात इत्यर्थः  ॥  ३।३३।२२  ॥   

  

न देशकालप्रविभक्ततत्त्वविदिति नगनैकादिवन्नसमासः । नचिरात् क्षिप्रम् । विपत्स्यसे आपदं प्राप्स्यसीत्यर्थः  ॥  ३।३३।२३  ॥   

  

विचिन्तयामासेति मरीचः समरो मास्त्विति ब्रूते, इयं भगिनीतु समरं प्रोत्साहयति किमत्रकर्तव्यमिति चिन्तयामासेत्यर्थः  ॥  ३।३३।२४  ॥   

  

इति श्रीमहेश्वरीतिर्थविरचितायां श्रीरामायणतत्त्वदीपिकाख्यायामारण्यकाण्डव्याख्यायां त्रयस्त्रिंशः सर्गः  ॥  ३।३३  ॥   

  

