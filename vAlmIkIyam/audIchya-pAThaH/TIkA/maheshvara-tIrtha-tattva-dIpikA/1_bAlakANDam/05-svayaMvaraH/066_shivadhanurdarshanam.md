+++
title = "०६६ शिवधनुर्दर्शनम्"
title_english = "066 Legend of shiva s bow"

+++
तत इति । कृतं कर्म येन सः  ॥  १।६६।१५ ॥   

  

एतदिति । कृतकामौ प्राप्तकामौ  ॥  १।६६।६७ ॥   

  

श्रूयतामिति । धनुर्यदर्थं यत्प्रयोजनार्थं तिष्ठति अस्य धनुषः तत् श्रूयतामित्यर्थः  ॥  १।६६।८ ॥   

  

देवरात इति । तस्य देवरातस्य । अयम् इदं धनुः  ॥  १।६६।९ ॥   

  

दक्षयज्ञेति । आयम्य आकृष्य  ॥  १।६६।१० ॥   

  

यस्मादिति । वराङ्गाणि शिरांसि  ॥  १।६६।१११२ ॥   

  

प्रीतियुक्त इत्यादि । ददौ तेषामित्यत्र धनूरत्नं कर्म । तदेतदिति । एतद्धनूरत्नम् । अस्माकं पूर्वके देवराते न्यासभूतं न्यस्तम्, देवैरिति विज्ञेयम्  ॥  १।६६।१३ ॥   

  

अथेति । क्षेत्रं यागभूमिं कृषतः कर्षति सति । लाङ्गलादुत्थिता आविर्भूता । क्षेत्रं शोधयता मया लब्धेति नाम्ना सीतेति विश्रुता । सीता लाङ्गलपद्धतिः ततः प्रादुर्भूतेति तथोच्यते  ॥  १।६६।१४ ॥   

  

वीर्यशुल्का वीर्यं धनुरारोपणरूपं शुल्कं विवाहे देयं यस्याः  ॥  १।६६।१५१७ ॥   

  

मिथिलामिति । वीर्यं धनुस्सारं जिज्ञासवः अभवन्निति शेषः  ॥  १।६६।१८ ॥   

  

तेषामिति । वीर्यं जिज्ञासमानानां ग्रहणे धारणे, तोलने तोलनं नाम भारपरीक्षार्थं मुहुर्मुहुरुत्क्षेपणम्  ॥  १।६६।१९ ॥   

  

तेषामिति । तन्निबोध तस्मान्निबोध  ॥  १।६६।२० ॥   

  

तत इति । वीर्यसन्देहं वीर्यशैथिल्यम्  ॥  १।६६।२१२२ ॥   

  

तत इति । साधनानि दुर्गरक्षणसाधनानि  ॥  १।६६।२३ ॥   

  

तत इति । वीर्यसन्दिग्धाः सन्दिग्धवीर्याः  ॥  १।६६।२५२७ ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां बालकाण्डव्याख्यायां षट्षष्टितमः सर्गः  ॥  ६६  ॥   

  

  

  

