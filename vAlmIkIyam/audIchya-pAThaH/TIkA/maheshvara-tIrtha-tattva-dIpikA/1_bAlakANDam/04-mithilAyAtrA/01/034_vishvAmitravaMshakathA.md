+++
title = "०३४ विश्वामित्रवंशकथा"
title_english = "034 Legend of vishvamitra s ancestry"

+++
कृतोद्वाह इति । अपुत्रः कुशनाभः  ॥  १।३४।१२ ॥   

  

पुत्रेति । तेन गाधिना  ॥  १।३४।३६ ॥   

  

पूर्वजेति । ऋचीके ऋचीकाय । प्रतिपादिता दत्ता  ॥  १।३४।७ ॥   

  

सशरीरेति । अनुवर्तिनी शूश्रूषमाणा । न केवलं सशरीरतः स्वर्गगमनम्, अपितु अस्या महानदीत्वमपि जातमित्याह कौशिकीत्यादिना  ॥  १।३४।८ ॥   

  

दिव्येति । दिव्या अनन्यसाधरणा । हितकामार्थं हितमामुष्मिकम्, कामः ऐहिकम्, तदर्थम्, यतः सा हिमवन्तमुपाश्रिता अत इत्यर्थः  ॥  १।३४।९१० ॥   

  

इतश्च तत्र वास इत्याह सा त्विति । सत्ये धर्मे प्रतिष्ठिता तज्जलपानादिना सत्यान्मनो न निवर्तत इति भावः  ॥  १।३४।११ ॥   

  

अहमिति । नियमात् अध्वरनियमाद्धेतोः  ॥  १।३४।१२ ॥   

  

एषा इति । ऽकुशवंशप्रसूतो ऽस्मिऽ इत्यादिना स्वस्योत्पत्तिः ऽब्रह्मयोनिःऽ इत्यादिमहाप्रबन्धेन स्ववंशोत्पत्तिः ऽएषा वसुमतीऽ इत्यादिना देशस्योत्पत्तिः कीर्तितेत्यर्थः  ॥  १।३४।१३ ॥   

  

गतो ऽर्धरात्र इति । अत्र अर्धरात्रशब्देन प्रदोषो लक्ष्यते, अन्यथा ऽशनैर्वियुज्यते सन्ध्याऽ इत्युत्तरत्र तद्वचनं विरुध्येत, कथान्तरश्रवणकौतूहलतदर्थप्रार्थनविरामार्थकालविप्रकर्षं प्रीत्या  

प्रकाशयति न पुनः परमार्थेनेति । यथाश्रुतार्थग्रहणे तु शनैर्वियुज्यते सन्ध्येत्यत्र भूतार्थे लट्  ॥  १।३४।१४१५ ॥   

  

शनैरित्यादि । नक्षत्रतारागहनं नक्षत्रैर्ग्रहैर्ग्रहनम् अत एव नैत्रैरावृतमिव नभः ज्योतिर्भिः उडुभिः तेषां रश्मिभिर्वा अवभासते । नैशानि निशायां चरन्तीति तथा  ॥  १।३४।१६१९ ॥   

  

स्तुतिप्रकारमाह कुशिकानामित्यादि । ब्रह्मोपमाः ब्रह्मर्षितुल्याः  ॥  १।३४।२० ॥   

  

हे महायशः विश्वामित्र यस्तपसा ब्रह्मर्षित्वं प्राप्त इति भावः  ॥  १।३४।२१२२ ॥   

  

राम इति । निद्रां समुपसेवते भूतार्थे लट्  ॥  १।३४।२३ ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां बालकाण्डव्याख्यायां चतुस्त्रिंशः सर्गः  ॥  ३४  ॥   

  

  

