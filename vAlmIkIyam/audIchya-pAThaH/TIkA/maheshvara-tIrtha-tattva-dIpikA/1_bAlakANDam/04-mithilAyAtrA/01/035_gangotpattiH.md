+++
title = "०३५ गङ्गोत्पत्तिः"
title_english = "035 Legend of River Ganga"

+++
उपास्येति । रात्रिशेषम् उपास्य निद्रामुपगम्य । अत्यन्तसंयोगे द्वितीया  ॥  १।३५।१ ॥   

  

सुप्रभातेति । गमनाय गमनं कर्तुम्  ॥  १।३५।२३ ॥   

  

अयमिति । अगाधः गम्भीरः । कतरेण पथा सन्तरिष्यामहे इत्यर्थः  ॥  १।३५।४ ॥   

  

उद्दिष्टः गन्तव्यत्वेन निश्चितः  ॥  १।३५।५९ ॥   

  

अमृतवत् अमृततुल्यं पञ्चयज्ञाद्यवशिष्टमन्नम् । यद्वा अमृतवत् तत्सदृशं गङ्गाजलं हविश्च प्रागुक्तं प्राश्येत्यर्थः  ॥  १।३५।१०१३ ॥   

  

वृद्धिं त्रैलोक्यव्याप्तिरूपाम्  ॥  १।३५।१४ ॥   

  

धातूनां स्वर्णादीनाम्  ॥  १।३५।१५१७ ॥   

  

अथेति । देवतार्थचिकीर्षया देवतार्थश्च कुमारजननादिः । त्रिपथगां स्वर्गभूपातालमार्गगाम्  ॥  १।३५।१८ ॥   

  

ददाविति । धर्मेण स्वसुकृतेन । तनयां तनयात्वं गताम् । स्वच्छन्देन स्वेच्छया कृतः पन्थाः स्वच्छन्दपथः तेन गच्छन्तीम्, अनर्गलामिति यावत्  ॥  १।३५।१९ ॥   

  

त्रैलोक्यहितकारिणः, देवा इति शेषः । गच्छन् अगच्छन्  ॥  १।३५।२०२३ ॥   

  

एतदित्यादि । त्रिपथगा नदी येन प्रकारेण खं गतिं गता, आकाशमार्गं गतेत्यर्थः  ॥  १।३५।२४ ॥   

  

सेति । विपापा विधूतलोककल्मषा, किमु वक्तव्यं स्वयमिति  ॥  १।३५।२५ ॥   

  

इति श्रीमहेश्वरतीर्थविरचितायां श्रीरामायणत्त्वदीपिकाख्यायां बालकाण्डव्याख्यायां पञ्चत्रिंशः सर्गः  ॥  ३५  ॥   

  

  

