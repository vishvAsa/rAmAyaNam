+++
title = "०३१ मिथिला-प्रस्थानम्"
title_english = "031 rAma travel to mithila city"

+++
अथति । तत्र यज्ञशालायाम्  ॥  १।३१।१ ॥   

  

अभिजग्मतुः अभिवादनार्थमिति शेषः  ॥  १।३१।२ ॥   

  

मुनिश्रेष्ठम् विश्वामित्रम्  ॥  १।३१।३४ ॥   

  

तयोरिति ताभ्यामित्यर्थे  ॥  १।३१।५ ॥   

  

मैथिलस्येति । धर्मिष्ठः अतिशयितधर्मवान् । "चिण्मतोर्लुक्" इति मतुब्लोपः । तत्र तं देशम्  ॥  १।३१।६ ॥   

  

त्वं चैवेति । तत्र यज्ञे । तत् प्रसिद्धम् । चकारो ऽनुक्तस्त्रीरत्नसमुच्चयपरः  ॥  १।३१।७ ॥   

  

तद्धीति । सदसि दैवतैर्दत्तम्  ॥  १।३१।८१० ॥   

  

तत्र मिथिलायाम् । चकारेण जानकीस्वीकारसमुच्चयः  ॥  १।३१।११ ॥   

  

तद्धीति । सुनाभं शोभनमध्यम् । सर्वदैवतैः सर्वदैवतेभ्यः  ॥  १।३१।१२ ॥   

  

आयागभूतं धनुः मखेषु प्राधान्येनार्चितं धनुरायागः तद्भूतम्  ॥  १।३१।१३१४ ॥   

  

स्वस्तीति । हिमवन्तं गमिष्यामीत्यन्वयः । हिमवतः स्वाश्रमत्वादिति भावः  ॥  १।३१।१५ ॥   

  

प्रदक्षिणमिति । उपचक्रमे गन्तुमिति शेषः  ॥  १।३१।१६ ॥   

  

अनुसारिणाम् उक्तदिगनुसारिणाम्, पश्चाद्गामिनां वा । शकटीशतमात्रं शतपरिच्छिन्नशकट्यारोपिताग्निहोत्रसम्भारादिमत् । ब्रह्मादीनां यूथमन्वगात्  ॥  १।३१।१७२४ ॥   

  

चोदित इति । निखिलं वक्तव्यं सर्वम्  ॥  १।३१।२५ ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां बालकाण्डव्याख्यायम् एकत्रिंशः सर्गः  ॥  ३१  ॥   

  

  

