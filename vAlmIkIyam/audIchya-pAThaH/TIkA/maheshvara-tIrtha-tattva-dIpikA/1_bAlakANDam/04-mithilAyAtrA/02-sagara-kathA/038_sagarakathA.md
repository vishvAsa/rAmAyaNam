+++
title = "०३८ सगरकथा"
title_english = "038 Legend of emperor sagara"

+++
अथ "त्रीन् पथो हेतुना केन" इत्यादिप्रश्नस्योत्तरं वक्तुमुपक्रमते तां कथामिति । अपरं वाक्यं वक्ष्यमाणं प्रश्नोत्तरम्  ॥  १।३८।१ ॥   

  

अयोध्येति । प्रजाकामः सन्ततिकामः । स च अप्रजः, अभूदिति शेषः  ॥  १।३८।२ ॥   

  

वैदर्भेति । ज्येष्ठपत्नी आसीदिति शेषः  ॥  १।३८।३ ॥   

  

अरिष्टनेमिः कश्यपः  ॥  १।३८।४ ॥   

  

ताभ्यामिति । भृगुप्रस्रवणे भृगुप्रस्रवणाख्ये हिमवतः पादे  ॥  १।३८।५ ॥   

  

अथ वर्षशते पूर्णे तपस्यत इति शेषः  ॥  १।३८।६७ ॥   

  

एका जनयिता जनयिष्यति । वंशकरं कुलस्याविच्छेदकरम्  ॥  १।३८।८९ ॥   

  

एक इति । इच्छावहे इच्छामः । सत्यं निर्णायकम्  ॥  १।३८।१० ॥   

  

तयोरिति । विधीयतां ज्ञाप्यताम्  ॥  १।३८।११ ॥   

  

एक इति । बहवो वा महाबलाः इत्यनेन वंशकरा इति गम्यते  ॥  १।३८।१२१६ ॥   

  

सुमतिरिति । गर्भतुम्बं तुम्बफलाकारं गर्भपिण्डं व्यजायत व्यजनयत्  ॥  १।३८।१७१८ ॥   

  

अथेति । दीर्घेण यौवनशालित्वहेतुत्वात्तृतीया  ॥  १।३८।१९ ॥   

  

स चेत्यादि । प्रहसन् स्थित इति शेषः  ॥  १।३८।२० ॥   

  

एवमिति । निर्वासितः निष्कासितः । सज्जनप्रतिबाधकः सज्जनपीडकः  ॥  १।३८।२१ ॥   

  

तस्य असमञ्जस्य । एतद्वाची असमञ्जशब्दः अदन्तः सान्तश्चेति बोध्यम्  ॥  १।३८।२२ ॥   

  

तत इति । समभिजायत समभ्यजायत  ॥  १।३८।२३२४ ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां बालकाण्डव्याख्यायां अष्टात्रिंशः सर्गः  ॥  ३८  ॥   

  

  

