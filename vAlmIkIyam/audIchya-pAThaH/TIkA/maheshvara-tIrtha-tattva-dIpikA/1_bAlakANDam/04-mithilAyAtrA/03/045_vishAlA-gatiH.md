+++
title = "०४५ विशाला-गतिः"
title_english = "045 The legend of churning Milk Ocean"

+++
विश्वामित्रेत्यादि । पूरणं गङ्गयेति शेषः  ॥  १।४५।१५ ॥   

  

गतेति । भगवती रात्रिः गङ्गावतरणानुचिन्तनादिति भावः  ॥  १।४५।६ ॥   

  

तरामेति । भगवन्तमिह प्राप्तं ज्ञात्वा ये प्राप्ताः तेषामृषीणां शेषभूता इयं नौस्त्वरितमागता तराम, अनयेति शेषः  ॥  १।४५।७ ॥   

  

तस्येति । सन्तारं कारयामास, नाविकैरिति शेषः  ॥  १।४५।८ ॥   

  

उत्तरमिति । सम्पूज्यर्षिगणमिति । यैर्नौर्नीता तेषां गणं सम्पूज्य निविष्टाः स्थिताः  ॥  १।४५।९११ ॥   

  

कतर इति । विशालायां यो ऽधिकत्वेन वर्तते अयं राजवंशः कतर इत्यर्थः  ॥  १।४५।१२ ॥   

  

तस्येति । विशालस्य पुरातनमिति विशालो नाम तन्नगरस्य निर्माता राजा तस्य पुरातनं प्राक्तनं वृत्तमिति शेषः  ॥  १।४५।१३१६ ॥   

  

तेषामिति । रमम् अमृतम् प्राप्स्याम इत्यत्र इतिश्ब्दो द्रष्टव्यः  ॥  १।४५।१७ ॥   

  

तत इति । योक्त्रम् मथनरज्जुम्  ॥  १।४५।१८ ॥   

  

अथ देवा महादेवमिति सार्द्धश्लोकमेकं वाक्यम् । प्रादुरासीदित्यर्धमेकं वाक्यम्  ॥  अथ वर्षेति । अप्सराः । अजन्तत्वामार्षम् । उत्पेतुरिति शेषः  ॥  १।४५।१९ ॥   

अप्सराः । अजन्तत्वामार्षम् ।  

अप्स्विति । निर्मथनादप्सु यो रसः तस्माद्रसाद्यत उत्पेतुस्तस्मादप्सरसो ऽभवन्नित्यन्वयः  ॥  १।४५।२०२२ ॥   

  

वरुणस्येति । वारुणी सुराधिदेवता । परिग्रहं केनचित्स्वीकारम्  ॥  १।४५।२३२४ ॥   

  

असुरा इति । तेन सुराया अपरिग्रहेणासुराः । अर्श आदित्वादच्प्रत्ययः  ॥  १।४५।२५२७ ॥   

  

एकत इति । एकतो ऽभ्यागमनबलवृद्धये इति भावः । वीरेति रामसम्बोधनम् । मोहनम्, भयावहम्  ॥  १।४५।२८ ॥   

  

यदेति । मोहिनीं मोहजननीम्, मायामास्थाय स्वमाययाद्भुतयोषिदाकृतिं परिगृह्य  ॥  १।४५।२९ ॥   

  

य इति । अक्षयम्, षड्भावविकारशून्यम् । पुरुषोत्तमं क्षराक्षरपुरुषेभ्यः उत्तमम्  ॥  १।४५।३० ॥   

  

अदितेरिति । दैतेयादित्ययोः असुरसुरवर्गयोः  ॥  १।४५।३१३२ ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां बालकाण्डव्याख्यायां पञ्चचत्वारिंशः सर्गः  ॥  ४५  ॥   

  

  

