+++
title = "०५८ त्रिशङ्कुशापः"
title_english = "058 trishanku seeks shelter of vishvamitra"

+++
तत इति । क्रोधसमान्वितमित्येतदृषिपुत्रशतविशेषणम्  ॥  १।५८।१ ॥   

  

प्रत्याख्यात इति । शाखान्तरम् अवलम्बान्तरम्  ॥  १।५८।२३ ॥   

  

अशक्यमिति चोवाच यं क्रतुमिति शेषः  ॥  १।५८।४ ॥   

  

बालिश इति । त्रैलोक्यस्यापि त्रिष्वपि लोकेषु  ॥  १।५८।५८ ॥   

  

ऋषिपुत्रा इति । घोराभिसंहितं घोराभिप्रायसंयुक्तम्  ॥  १।५८।९१० ॥   

  

परुषः रूक्षाकारः । ध्वस्तमूर्धजः खर्वमूर्धजः । चित्यं चितार्हम् । आयसानि आभरणानि यस्य  ॥  १।५८।११ ॥   

  

तमिति । त्यज्य त्यक्त्वा  ॥  १।५८।१२१३ ॥   

  

विश्वामित्र इति । विफलीकृतं वसिष्ठवासिष्ठैर्विफलीकृतमनोरथम्  ॥  १।५८।१४१७ ॥   

  

प्रत्याख्यात इति । विपर्ययः जातिभ्रंशः  ॥  १।५८।१८ ॥   

  

सशरीर इति । दर्शनं सङ्कल्पम् । मयेति । तच्च फलं क्रतुशतफलम् । नावाप्यते न भुज्यते  ॥  १।५८।१९ ॥   

  

अनृतमिति । "यज्ञो ऽनृतेन क्षरति" इति वचनात् क्रतुशतनाशकत्वेनावगतमनृतमपि मयि नास्तीति भावः । मे मया कृच्छ्रेष्वपि गतः आपद्गतो ऽपि ते पुरतः क्षत्रधर्मेण शपे  ॥  १।५८।२०२२ ॥   

  

दैवमिति । दैवं भागधेयम् । परमा गतिः प्रधानकारणम्  ॥  १।५८।२३२५ ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां बालकाण्डव्याख्यायाम् अष्टपञ्चाशः सर्गः  ॥  ५८  ॥   

  

  

