+++
title = "०५५ विश्वामित्रास्त्रमोक्षणम्"
title_english = "055 vishvamitra ruins vashiSTHa s hermitage"

+++
तत इति । आकुलान् पलायमानान् । हे कामधुक् योगतः योगमहिम्ना  ॥  १।५५।१३ ॥   

  

विश्वामित्रस्य सर्वम्, तत्सैन्यम्  ॥  १।५५।४ ॥   

  

विश्वामित्रसुतानां शतम् ऋषिरेव धेनोर्बलमतो ऽयमेव नाशनीय इत्याशयेन वसिष्ठमभ्यधावत्  ॥  १।५५।५ ॥   

  

हुङ्कारेण तपोबलसम्भृतेन, क्षत्रियत्वेपि पृथिवीपतित्वाभावात्तद्वधे अल्पप्रायश्चित्तम्, आततायित्वाच्चेति भावः  ॥  १।५५।६८ ॥   

  

समुद्र इति । उपरक्तः राहुग्रस्तः  ॥  १।५५।९ ॥   

  

हतेति । निर्वेदं चतुरङ्गबले निष्फलत्वबुद्धिम्  ॥  १।५५।१० ॥   

  

सपुत्रमिति । एकमवशिष्टम् । क्षत्रधर्मेण पृथिवीं पालयेति, अन्यथा अहमिव भविष्यतीत्याशयः । राज्याय राज्यं कर्त्तुं नियुज्य  ॥  १।५५।१११२ ॥   

  

केनचिदिति । दर्शयामास, आत्मानमिति शेषः  ॥  १।५५।१३१५ ॥   

  

यदिति । अङ्गं करणम् । उपाङ्गं तदनुग्राहकम् । उपनिषत् वेदान्तः । रहस्यमुपदेशगम्यार्थः । समासान्तः ऋषिप्रयोगतो वेदितव्यः  ॥  १।५५।१६१८ ॥   

  

प्राप्येति । पूर्वमेव दर्पयुक्तः तदानीं दर्पपूर्णो ऽभवत्  ॥  १।५५।१९२० ॥   

  

तत इति । यैरस्त्रैरस्त्रतेजसा स्वकीयतेजसा च निर्दग्धं तानि मुमोचेत्यन्वयः  ॥  १।५५।२१ ॥   

  

उदीर्यमाणं प्रयुज्यमानम्  ॥  १।५५।२२ ॥   

  

वसिष्ठस्येति । भयाद्भयजनकास्त्रात्, नानादिग्भ्यः नानादिशः, व्यत्ययेन द्वितीयार्थे चतुर्थी । इरिणसन्निभम् ऊषरस्थानसन्निभम्, निस्तम्बगुल्मवदित्यर्थः  ॥  १।५५।२३२४ ॥   

नानादिग्भ्यः नानादिशः, व्यत्ययेन द्वितीयार्थे चतुर्थी ।  

वदतो वसिष्ठस्येति भावलक्षणे षष्ठी  ॥  १।५५।२५२८ ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां बालकाण्डव्याख्यायां पञ्चपञ्चाशः सर्गः  ॥  ५५  ॥   

  

  

