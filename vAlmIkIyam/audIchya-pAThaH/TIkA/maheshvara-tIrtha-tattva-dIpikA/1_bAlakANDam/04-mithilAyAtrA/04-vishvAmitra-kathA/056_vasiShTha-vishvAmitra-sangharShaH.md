+++
title = "०५६ वसिष्ठ-विश्वामित्र-सङ्घर्षः"
title_english = "056 vashiSTa nullifies Vishvamitra s missiles"

+++
एवमुक्त इति  ॥  १।५६।१२ ॥   

  

क्षत्रबन्धो इति । क्षत्रबन्धो क्षत्रियाधम क्षत्रिय पांसनेत्यतः परमब्रवीदित्यनुकृष्यते  ॥  १।५६।३१६ ॥   

  

त्रैलोक्यमिति । समुदीरिते प्रयुक्ते  ॥  १।५६।१७१९ ॥   

  

रोमकूपेष्विति । अग्नेरिव वसिष्ठस्य रोमकूपेषु रोमकूपेभ्यो मरीच्यो ज्वालाः निष्पेतुः निश्चक्रमुः  ॥  १।५६।२०२१ ॥   

  

तत इति । तेजो धारय । तेजसेति । तेजो ब्रह्मास्त्रतेजः, तेजसा स्वमहिम्ना धारय उपशमय  ॥  १।५६।२२२४ ॥   

  

विश्वामित्र इति । विनिकृतः परिभूतः  ॥  १।५६।२५ ॥   

  

धिग्बलमिति । क्षत्रियबलं धिक् निन्द्यमित्यर्थः । ब्रह्मतेजोबलं बलम्, प्रशस्तं बलमिति यावत् । ब्रह्मत्वकारणं ब्राह्मण्यसम्पादकम्  ॥  १।५६।२६२७ ॥   

  

इति श्रीमहेश्वरतीर्थविरचितायां श्रीरामायणतत्त्वदिपिकाख्यायां बालकाण्डव्याख्यायां षट्पञ्चाशः सर्गः  ॥  ५६  ॥   

  

  

