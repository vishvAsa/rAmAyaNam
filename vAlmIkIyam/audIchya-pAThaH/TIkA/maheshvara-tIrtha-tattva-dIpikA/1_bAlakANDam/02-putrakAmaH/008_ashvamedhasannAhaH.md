+++
title = "००८ अश्वमेधसन्नाहः"
title_english = "008 King dasharatha proposes Vedic ritual for progeny"

+++
तस्य त्वेवमिति । तप्यमानस्य पुत्रानुगुण्यदृष्टसामग्रीसद्भावे ऽपि पुत्रालाभात्परितप्यमानस्य  ॥  १।८।१ ॥   

  

चिन्तयानस्येति । चिन्तयानस्य पुत्रोत्पत्त्युपायं मार्गमाणस्य, न यजामि न यक्ष्ये  ॥  १।८।२ ॥   

  

स इति । निश्चितां निश्चितार्थाम्  ॥  १।८।३४ ॥   

  

तत इति । त्वरितविक्रमः त्वरितगमनः । सर्वान् गुरून् तान् समस्तान् वेदपारगांश्च  ॥  १।८।५६ ॥   

  

तानिति । धर्मार्थसहितं धर्मप्रयोजनसहितम्, श्लक्ष्णं मनोहरम्  ॥  १।८।७ ॥   

  

ममेति । लालप्यमानस्य भृशं विलपतः  ॥  १।८।८ ॥   

  

तदहमिति । शास्त्रदृष्टेन शास्त्रोक्तेन, कर्मणा क्रियाकलापेन । बुद्धिरत्रेत्यत्र बुद्धिरुपायपरः निश्चयपरो तुष्टुवुः  ॥  १।८।९११ ॥   

  

सर्वथेति । धार्मिकी धर्मप्रयोजना  ॥  १।८।१२१३ ॥   

  

सम्भारा इति । अत्र समर्थशब्देन "शतं कवचिनः" इत्यादिकल्पसूत्रोक्तोग्रसूतग्रामण्यादय उच्यन्ते । उपाध्यायशब्देन अध्वर्युप्रभृतयश्चत्वारः प्रधाना ऋत्विज उच्यन्ते  ॥  १।८।१४ ॥   

  

सरय्वा इति । शान्तयः विघ्ननिवारककर्माणि । यथाकल्पम्, यथाक्रमम् "क्रमस्तु कथ्यते कल्पे" इति भागुरिः । यथाविधि शास्त्रानतिक्रमेण  ॥  १।८।१५ ॥   

  

शक्य इत्यादि । सर्वेण येन केनापि । अपराधः मन्त्रलोपक्रियालोपादिरूपः, कष्टः अनर्थकरः  

अपराधो यदि न स्यात् येन केनापि प्राप्तुं शक्यत इत्यर्थः । अपचारसमुद्भवादनन्य सुलभ इत्यर्थः  ॥  १।८।१६ ॥   

  

छिद्रं हीति । छिद्रम् अपचारं यज्ञादिषु मन्त्रलोपक्रियालोपादिना राक्षसत्वं प्राप्ता ब्राह्मणा ब्रह्मराक्षसा इत्युच्यन्ते  ॥  १।८।१७ ॥   

  

तद्यथेति । विधिपूर्वं शास्त्रोक्तप्रकारेण छिद्रान्वेषिणां ब्रह्मराक्षसानामवकाशो यथा न भवेत् तथा कर्तव्यमिति भावः । समर्थाः, यूयमिति शेषः  ॥  १।८।१८ ॥   

  

तथेति । यथाज्ञप्तम् आज्ञानतिक्रमेण  ॥  १।८।१९ ॥   

  

तथा द्विजा इति वर्धयन्तः, आशीर्भिरिति शेषः  ॥  १।८।२० ॥   

  

विसर्जयित्वेति । क्रतुः क्रतुसम्भारः । आप्यतां समापद्यताम्  ॥  १।८।२१२२ ॥   

  

पत्नीः यज्ञार्हाः  ॥  १।८।२३२४ ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां बालकाण्डव्याख्यायाम् अष्टमस्सर्गः  ॥  ८  ॥   

  

  

