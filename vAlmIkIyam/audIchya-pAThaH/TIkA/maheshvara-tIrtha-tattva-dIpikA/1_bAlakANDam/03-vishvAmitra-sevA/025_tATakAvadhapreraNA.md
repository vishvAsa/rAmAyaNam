+++
title = "०२५ ताटकावधप्रेरणा"
title_english = "025 The legend of deomoness tATaka contd"

+++
अत तस्येति । अप्रमेयस्य अप्रमेयप्रभावस्य  ॥  १।२५।१ ॥   

  

अल्पेति । यदा यक्षास्सृष्टाः ते तदाप्रभृत्यल्पवीर्याः श्रूयन्ते, अबला यक्षी नागसहस्रस्य बलं कथं धारयति केन कारणेन धारयति । पाठान्तरे यदा यस्माद्यक्षी अल्पवीर्या श्रूयते तस्मादबला नागसहस्रबलं कथं धारयति केन कारणेन धारयति  ॥  १।२५।२ ॥   

  

विश्वामित्र इति । अत्र बलमात्रेप्युत्तरत्वेन वक्तव्ये वीर्यस्याभिधानं वीर्यशौर्यादयो ऽन्येपि गुणाः सन्तीति ज्ञापयितुम्  ॥  १।२५।३ ॥   

  

वरप्रदानमेव विवृणोति पूर्वमासीदित्यादिना  ॥  १।२५।४६ ॥   

  

तामिति । विवर्द्धन्तीं विवर्द्धमानाम्, भार्यां भार्यात्वेन ददावित्यर्थः  ॥  १।२५।७ ॥   

  

कस्यचित्त्विति । दुर्धर्षं दुरासदम्  ॥  १।२५।८ ॥   

  

सुन्द इति । निहते । अगस्त्येनेति शेषः । प्रधर्षयितुं हन्तुम्  ॥  १।२५।९१० ॥   

  

आपन्तीमिति । स्पष्टो ऽर्थः  ॥  १।२५।१११२ ॥   

  

पुरुषादीत्यादौ राक्षसत्वं भजस्वेति चैतौ शब्दावनुषज्येते । यतः पुरुषादनादिगुणयुक्ता अतो राक्षसत्वं भजस्वेति शप्तवान् । विहाय त्यक्त्वा  ॥  १।२५।१३ ॥   

  

सैषेति । अमर्षा असहमाना  ॥  १।२५।१४१५ ॥   

  

नेति । शापसंस्पृष्टां शापेन व्याप्ताम्  ॥  १।२५।१६ ॥   

  

न हीति । स्त्रीवधकृते स्त्रीवधकरणे । घृणा जुगुप्सा । न कार्या  

प्रजारक्षणकारणादित्युत्तरेणान्वयः  ॥  १।२५।१७ ॥   

  

नृशंसमिति । कर्तव्यं कर्मेति शेषः । सदोषं सापवादम्  ॥  १।२५।१८ ॥   

  

राज्येति । सनातनः नित्यः  ॥  १।२५।१९२१ ॥   

  

एतैरिति । एतैरेतादृशैः  ॥  १।२५।२२ ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां बालकाण्डव्याख्यायां पञ्चविंशः सर्गः  ॥  २५  ॥   

  

  

