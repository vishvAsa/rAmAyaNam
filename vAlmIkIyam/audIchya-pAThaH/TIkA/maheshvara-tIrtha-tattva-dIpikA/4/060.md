+++
title = "०६०"

+++
तत इति । कृतोदकं जटायुर्निमित्तं कृतपारलौकिकक्रियामित्यर्थः गृध्रं परिवार्य उपविष्टा इति सम्बन्धः  ॥  ४।६०।१  ॥   

  

जनितप्रत्ययः निशाकरमुनिनोक्तप्रकारेण रामदूतवानरागमनदर्शनात् पक्षप्ररोहाच्च निशाकरोक्तार्थे जनितविश्वासः  ॥  ४।६०।२  ॥   

  

कृत्वेति । स्ववृत्तान्तकथनं सीतावृत्तान्तकथनोपयुक्तमिति द्योतयितुं यथा जानामि मैथिलीमित्युक्तम्  ॥  ४।६०।३  ॥   

  

अस्येति । निर्दग्धः निर्दग्धपक्षः । विवशः शरीरपारवश्ययुक्तः । विह्वलन् दीनः । इवशब्दो वाक्यालङ्कारे  ॥  ४।६०।४,५  ॥   

  

ततस्त्विति । सागरान् सागरम् । मतिः प्रत्यभिज्ञा  ॥  ४।६०।६  ॥   

  

तामेवाह हृष्टपक्षीति । निश्चितः निश्चितवान्  ॥  ४।६०।७,८  ॥   

  

अष्टाविति । निशाकरे स्वर्गते तेन ऋषिणा विना अस्मिन् गिरौ वसतो मम अष्टौ वर्षसहस्राणि, व्यतीतानीति शेषः  ॥  ४।६०।९  ॥   

  

ऋषेरवस्थानकाले मम पतनानन्तरम् ऋषिदर्शनप्रकारमाह अवतीर्येत्यादि  ॥  ४।६०।१०  ॥   

  

दर्शने निमित्तमाह जटायुषेति । बहुश इत्यनेन पूर्वपरिचितः सूच्यते  ॥  ४।६०।१११४  ॥   

  

तमिति । धातारं पोषकम् । ययुः प्रापुः  ॥  ४।६०।१५१७  ॥   

  

हे सौम्य ते रोम्णां वैकल्यतां विकलत्वं दृष्ट्वा नावगम्यते, त्वत्स्वरूपमिति शेषः । रोमविकलत्वे हेतुः अग्निदग्धाविति  ॥  ४।६०।१८२१  ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां किष्किन्धाकाण्डव्याख्यायां षष्टितमः सर्गः  ॥  ६०  ॥   

  

