+++
title = "०९७"

+++
सुसंरब्धं रणोद्युक्तम्  ॥  २।९७।१४  ॥   

  

एतत्प्रतिश्रृणोमि एतदुक्तार्थजातमुद्दिश्य प्रतिज्ञां करोमीत्यर्थः  ॥  २।९७।५  ॥   

  

उक्तार्थमेव शपथकरणेन द्रढयतिभ्रातृ़णामिति । सङ्ग्रार्थं सम्यक् ग्रहणार्थं तत्तदभिमतवस्तुप्रदानेन समुद्धरणार्थम् अत एव तेषां सुखार्थं चेति यावत्  ॥  २।९७।६८  ॥   

  

अयोध्यामागतः मतुलगृहादिति शेषः  ॥  २।९७।९१२  ॥   

  

एष भरतः अस्मान् द्रष्टमिच्छतीति यत् एतत्प्राप्तकालं कालोचितमित्यर्थः  ॥  २।९७।१३  ॥   

  

तेन भरतेन कदानु कदाचित् विप्रियं कृतपूर्वं किं ते ईदृशं भयं वा त्वदुक्तसदृशं भयजनकवाक्यं वा कृतपूर्वम् उक्तपूर्वं किम् ? यस्त्वमद्य अत्रार्थे अत्र स्थाने वा अत्र भरतं शङ्कस इति सम्बन्धः  ॥  २।९७।१४  ॥   

  

निष्ठुरं परुषं अतएवाप्रियं यथा तथा न वाच्यः । भरतस्याप्रिये अप्रियवचने कृते उक्ते सति अहं हि अहमेव अप्रियमुक्तः स्यामिति सम्बन्धः  ॥  २।९७।१५  ॥   

  

प्राणं प्राणभूतम्  ॥  २।९७।१६  ॥   

  

प्रदीयतामिति वक्ष्यामीति सम्बन्धः  ॥  २।९७।१७,१८  ॥   

  

गात्राणि अवयवान् प्रविवेश लज्जातिशयादत्यन्तसङ्कुचितो ऽभूदित्यर्थः  ॥  २।९७।१९  ॥   

  

व्रीडातिशयेन प्रसङ्गान्तरं प्रस्तौति त्वां मन्य इति  ॥  २।९७।२०  ॥   

  

भावज्ञो रामोप्यौचित्येन लक्ष्मणकृतप्रस्तावमेव प्रपञ्चयतिएष इत्यादिना  ॥  २।९७।२१२३  ॥   

  

गोत्रवन्तौ प्रशस्तनामानौ प्रशस्तकुलप्रसूतौ वा  ॥  २।९७।२४  ॥   

  

वृद्धः प्रवृद्धः । तातस्य शत्रुञ्जयो नाग इत्यनेन सुयत्राय रामेण दत्तादन्य इत्यर्थः  ॥  २।९७।२५२८  ॥   

  

सन्दिष्टा आज्ञप्ता  ॥  २।९७।२९,३०  ॥   

  

सेति । धर्मं पुरस्कृत्य दर्पं विधूय स्थितेनेति शेषः । प्रणीता आनीता  ॥  २।९७।३१  ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां अयोध्याकाण्डव्याख्यायां सप्तनवतितमः सर्गः  ॥  २।९७  ॥   

  

  

