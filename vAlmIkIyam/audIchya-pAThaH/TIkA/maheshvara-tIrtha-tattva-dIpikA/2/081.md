+++
title = "०८१"

+++
तत इति । नान्दीमुखीं रामानयनाभ्युदयप्रारम्भयुक्तां रात्रिम् । रात्रौ अपररात्र इति यावत्  ॥  २।८१।१  ॥   

  

सुवर्णेति । सुवर्णकोणाभिहतः सुवर्णदण्डाभिहतः । यामदुन्दुभिः यामनिर्गमनसूचको दुन्दुभिः । सान्ध्यान् मङ्गलादीन् । अरन्ध्रयत् व्यदलयत्  ॥  २।८१।२५  ॥   

  

तस्येति । राजपरम्परया आगता श्रीः । अकर्णिका कर्णधररहिता  ॥  २।८१।६९  ॥   

  

शातकुम्भेति । मणिरत्नसमाकुलां मणिश्रेष्ठनिबिडाम् । सगणः सशिष्यगणः  ॥   

२।८१।१०,११  ॥   

गणवल्लभान् सेनानायकान् । आत्ययिकम् अत्ययः कृच्छ्रं तत्र भवमात्ययिकम्, यत्नसाध्यमित्यर्थः  ॥  २।८१।१२  ॥   

  

ये हिता जनाः तानानयेति पूर्वेण सम्बन्धः । युधाजिदिति कश्चन मन्त्री  ॥  २।८१।१३१५  ॥   

  

ह्रद इवेति । शर्कराशब्देन स्थूल वालुका उच्यन्ते  ॥  २।८१।१६  ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां अयोध्याकाण्डव्याख्यायाम् एकाशीतितमः सर्गः  ॥  २।८१  ॥   

  

  

