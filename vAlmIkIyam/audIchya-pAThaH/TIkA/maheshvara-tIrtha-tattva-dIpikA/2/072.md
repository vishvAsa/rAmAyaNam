+++
title = "०७२"

+++
अद्येति । कतिचित् कतीत्यर्थः । च्युतस्य निर्गतस्य । आर्यकवेश्मनः । आर्यकः मातामहः  ॥  २।७२।५  ॥   

  

प्रवासात् मातुलगृहोद्देशेन गमनात्  ॥  २।७२।६,७  ॥   

  

अद्य मे सप्तमी रात्रिः अस्मादह्नः पूर्वरात्रिः सप्तमीरात्रिरित्यर्थः । अतः सप्तरात्रोषितः पथीत्यनेन न विरोधः  ॥  २।७२।८  ॥   

  

राजा मे यद्धनं रत्नं च ददौ तत्पारश्रान्तं सत्पथ्यभवत् । मार्गे स्थितम्, ततः कारणात् अहम् इह पूर्वमागत इति सम्बन्धः  ॥  २।७२।९  ॥   

  

तत्र हेतुःराजवाक्येति  ॥  २।७२।१०  ॥   

  

शून्यः शयनीयः शयनार्हः । इक्ष्वाकुजनः दशरथः  ॥  २।७२।११  ॥   

  

राजेति । भूयिष्ठं प्राचुर्येण  ॥  २।७२।१२,१३  ॥   

  

प्रियवत् प्रियमिव  ॥  २।७२।१४  ॥   

  

यायजूकः यज्ञशीलः  ॥  २।७२।१५  ॥   

  

धर्माभिजनवान् धर्मः धर्मयुक्तः अभिजनः अन्वयो यस्यास्तीति तथा  ॥  २।७२।१६,१७  ॥   

  

मरणदुःखितः मरणश्रवणेन सञ्जातदुःखः  ॥  २।७२।१८,१९  ॥   

  

अप्च्छुष्कः शुष्कापः । निष्ठायाः परनिपातः  ॥  २।७२।२०  ॥   

  

बाष्पमिति । वदनं वस्त्रेण प्रच्छाद्य कण्ठेन सस्वरेण बाष्पमुत्सृज्य सस्वरं रुदित्वेत्यर्थः । स्वार्तः अभवदिति शेषः  ॥  २।७२।२१२३  ॥   

  

राजपुत्रेति वा राजन्नत्रेतिवा पाठः  ॥  २।७२।२४  ॥   

  

अर्कस्य प्रभा मन्दर इवेत्युक्तिः अत्युन्नतमन्दरपर्वते अर्कप्रभायाः पर्वतान्तरापेक्षया चिरकालावस्थानात्  ॥  २।७२।२५,२६  ॥   

  

यक्ष्यते यागं करिष्यतीति । यात्रामयासिषं यात्रामकार्षमित्यर्थः  ॥  २।७२।२७३०  ॥   

  

परिमार्जति परिमार्ष्टि  ॥  २।७२।३१,३२  ॥   

  

धर्मं जानतः आर्यस्य श्रेष्ठस्य विवेकिनः पुरुषस्येत्यर्थः । ज्येष्ठभ्राता पिता भवति अतस्तस्य पादौ ग्रहीष्यामीति । कुतः ? स हि गतिः ममेति सम्बन्धः  ॥  २।७२।३३,३४  ॥   

  

आत्मनः सन्देशं नृपमरणसमये नृपेण मद्विषये वार्तामित्यर्थः  ॥  २।७२।३५  ॥   

  

रामादीन् स्मरन्नेव परं गत इत्याहरामेति  ॥  २।७२।३६  ॥   

  

इमामित्यादिश्लोकद्वयमेकं वाक्यम् । कालधर्मपरिक्षिप्तः मृत्युना व्याप्तः । सिद्धार्था नराः आगतं रामं द्रक्ष्यन्तीति इमां वाचं व्याजहारेतिसम्बन्धः  ॥  २।७२।३७,३८  ॥   

  

तच्छत्वेति । द्वितीयाप्रियशंसनात् राजमरणापेक्षया रामवनवासरूपाप्रियस्य द्वितीयत्वम्  ॥  २।७२।३९,४०  ॥   

  

विप्रियं रामविवासनप्रतिपादकं प्रियशङ्कया एतच्छ्रवणेन भरतस्य प्रियं भविष्यतीति तर्केण युगपत् राजमरणकथनसमकालमेव आख्यातुमुपचक्रम इति सम्बन्धः  ॥  २।७२।४१,४२  ॥   

  

चारित्रशङ्कया चरित्रं किमभूदिति शङ्कया । वंशस्य माहात्म्यात् । वंशस्य माहात्म्यं नाम असदाचारवैमुख्यपूर्वकसदाचारनिरतत्वम्  ॥  २।७२।४३  ॥   

  

ब्राह्मणधनं कस्य चित् कस्माच्चिद्धेतोर्न हृतं कच्चित्  ॥  २।७२।४४  ॥   

  

भ्रूणहा नाम एकशाखाध्यायी श्रोत्रियः, सर्वशाखाध्यायी भ्रूणहा तस्य हन्ता  ॥  २।७२।४५४८  ॥   

  

मया त्विति । ते राज्यं रामस्य विवासनं च पिता याचित इति सम्बन्धः  ॥  २।७२।४९  ॥   

  

स्ववृत्तिं स्वस्य प्रतिज्ञारूपम्  ॥  २।७२।५०  ॥   

  

पुत्रेति । पुत्रशोकपरिद्यूनः पुत्रशोकेन विलपन्नित्यर्थः  ॥  २।७२।५१  ॥   

  

धर्मज्ञ राजनीतिज्ञ  ॥  २।७२।५२  ॥   

  

अनामयं निरुपद्रवम्  ॥  २।७२।५३  ॥   

  

सङ्काल्य संस्कृत्य  ॥  २।७२।५४  ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायामयोध्याकाण्डव्याख्यायां द्विसप्ततितमः सर्गः  ॥  २।७२  ॥   

  

  

