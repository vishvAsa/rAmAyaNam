+++
title = "०५५"

+++
गङ्गायमुनयोः सन्धिं सङ्गमतीर्थं प्राप्य पश्चान्मुखाश्रितां गङ्गाजलवेगाभिहत्या किञ्चित्पश्चान्मुखं प्राप्तम्  ॥  २।५५।४  ॥   

  

अथेति । तीर्थम् अवतरणप्रदेशः । प्रचलितं गमनागमनाभ्यामतिक्षुण्णमित्यर्थः  ॥  २।५५।५  ॥   

  

तत्रेति । आंशुमतीं सूर्यतनयाम्  ॥  २।५५।६  ॥   

  

वृक्षैरुपलक्षितं श्यामं श्यामनामकम् । आशिषः प्रयुञ्जीत अस्माकं शीघ्रं पुनरागमनं भवन्त्विति सीता वृक्षं प्रार्थयेत् । ततः तत्र वसेद्वा अतिक्रमेत वेति सीताभिप्रायेणैकवचनम्  ॥  २।५५।७,८  ॥   

  

पलाशेति । यामुनैः यमुनातीरजैः  ॥  २।५५।९  ॥   

  

मार्दवयुक्तः कण्टकपाषाणादिरहितः । वनदावैः अरण्याग्निभिः, अतस्तेनैव मार्गेण गन्तव्यमित्यभिप्रायः  ॥  २।५५।१०,११  ॥   

  

इतीति । मन्त्रयित्वा मुनिकृतकृपामनुसन्धाय  ॥  २।५५।१२,१३  ॥   

  

ताविति । काष्ठसङ्घाटं काष्ठनिचयं प्लवं चक्रतुः । उशीरैः नलदैः  ॥  २।५५।१४१६  ॥   

  

पार्श्व इति । कठिनकाजम् । द्वन्द्वैकवद्भावः । कठिनकं खनित्रम्, आजं अजचर्मपिनद्धं पिटकम्  ॥  २।५५।१७  ॥   

  

आरोप्येति । सङ्घाटं प्लवम्  ॥  २।५५।१८  ॥   

  

पतिः व्रतं चतुर्दशवर्षावधिकं व्रतम् । पारयेत् समापयेदित्यर्थः  ॥  २।५५।१९२१  ॥   

  

वृक्षैरुपलक्षिताम्  ॥  २।५५।२२२४  ॥   

  

पर्यगच्छत् प्रदक्षिणं चकार  ॥  २।५५।२५,२६  ॥   

  

सीतामिति । भरताग्रजेति बहुव्रीहिः  ॥  २।५५।२७२९  ॥   

  

एकैकमिति । पप्रच्छ एषां नाम किमिति पप्रच्छ  ॥  २।५५।३०  ॥   

  

रमणीयानिति । पादपान् । स्तबकविशिष्टपादपावयवान् । सीतावचनसंरब्धः सीतावचने त्वरा यस्य सः तथा  ॥  २।५५।३१,३२  ॥   

  

क्रोशेति । चेरतुः भक्षितवन्तौ  ॥  २।५५।३३  ॥   

  

विहृत्येति । नदीवप्रं नदीतीरम्  ॥  २।५५।३४  ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां अयोध्याकाण्डव्याख्यायां पञ्चपञ्चाशः सर्गः  ॥  २।५५  ॥   

  

  

