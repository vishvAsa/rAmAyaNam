+++
title = "११५"

+++
नन्दिग्राममिति । राघवं विना दुःखं राघवं विना प्राप्तं दुःखम् । रामविश्लेषजनितदुःखमिति यावत् । सुभृशं श्लाघनीयं चेति पाठः । सदृशं श्लाघनीयमिति पाठे कुलस्य सदृशमित्यर्थः  ॥  २।११५।२५  ॥   

  

नित्यमिति । आर्यं श्रेष्ठं नानुमन्येत, तव वचनमिति शेषः  ॥  २।११५।६१३  ॥   

  

मातृवरव्याजेन पित्रा दत्तं राज्यं भरतः करोतीति जनापवादो माभूदित्याहएतदिति । संन्यासवत् सम्पङ्निक्षिप्तद्रव्यमिव । अनेन अनृणतया प्रत्यर्पणीयत्वं ध्वन्यते । निक्षिप्तवद्दत्तस्य राज्यस्य रक्षणादिस्वातन्त्र्यमपि स्वस्य नास्तीति दर्शयति योगक्षेमवहे चेति  ॥  २।११५।१४  ॥   

  

संन्यासं पादुके स्वप्रतिनिधित्वेन न्यस्तपादुके । छत्रमित्येतच्चामरादीनामुपलक्षणम् । मम गुरोराभ्यां पादुकाभ्यां राज्ये धर्मः स्थित इति सम्बन्धः  ॥  २।११५।१५,१६  ॥   

  

भ्रात्रेति । अयं संन्यासः पादुकाप्रतिनिधिः । तं पादुकाप्रतिनिधिं पालयिष्यामि रक्षिष्यामि  ॥  २।११५।१७,१८  ॥   

  

राघवेण समागतस्सङ्गतः गुरवे रामाय राज्यं निवेद्य प्रप्त्यर्प्य गुरुवृत्तितां भजिष्ये पितरीव शुश्रूषां करिष्यामीत्यर्थः  ॥  २।११५।१९  ॥   

  

राघवायेति । संन्यासं वरपादुके रामप्रतिनिधिरूपश्रेष्ठपादुके राज्यमयोध्यां च दत्त्वा धूतपापो भवामीति सम्बन्धः  ॥  २।११५।२०  ॥   

  

हृष्टे पुलकितगात्रे । मुदिते सञ्जातमानसहर्षे  ॥  २।११५।२१२४  ॥   

  

सर्वं शासनं सर्वं कृत्यमित्यर्थः । न्यवदेयत् विज्ञापयामास  ॥  २।११५।२५  ॥   

  

आर्यपादुके अभिषिच्य राज्याभिषेकमार्यपादुकयोः कृत्वेत्यर्थः । तदधीनः पादुकापरतन्त्रः  ॥  २।११५।२६  ॥   

  

यत्कार्यं राज्यपरिपालनकृत्यं यदुपायनं वस्त्रपुष्पफलादिकं पादुकाभ्यां प्रथमं निवेद्य पश्चाद्यथावच्चकार, सर्वं कृत्यमिति शेषः  ॥  २।११५।२७  ॥   

  

इति श्रीमहेश्वरतीर्थविरचितायां श्रीरामायणतत्त्वदीपिकाख्यायां अयोध्याकाण्डव्याख्यायां पञ्चदशोत्तरशततमः सर्गः  ॥  २।११५  ॥   

  

  

