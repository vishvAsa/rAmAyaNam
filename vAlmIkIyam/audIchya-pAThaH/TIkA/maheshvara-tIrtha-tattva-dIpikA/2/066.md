+++
title = "०६६"

+++
तमित्यादि । राज्ञः शिर उद्गृह्य अङ्के कृत्वेत्यर्थः  ॥  २।६६।१३  ॥   

  

विहायेति । विपथे दुर्गमार्गे । सार्थहीना सहायभूतपथिकसङ्घरहितेत्यर्थः  ॥  २।६६।४  ॥   

  

भर्तारमिति । त्यक्तधर्मणः त्यक्तधर्मायाः  ॥  २।६६।५  ॥   

  

कथमेवं साहसं कृतवतीत्याशङ्क्य लुब्धायास्तस्या अकार्यमस्तीति सदृष्टान्तमाहन लुब्ध इति । लुब्धः अर्थलिप्सुः । किम्पाकं विषमिश्रपाकम् । यद्वा किम्पाकं कुत्सितपाकम्, अभक्ष्यमिति यावत् । भक्षयन् जनः दोषान्न जानातीव कुब्जानिमित्तं राघवाणां कुलं कैकेय्या हतमिति सम्बन्धः  ॥  २।६६।६  ॥   

  

अनियोगेति । अनियोगे वरदानसमये वरस्य विशेषनिर्देशाभावेपि, विनियुक्तेन इदानीं भरताभिषेकरूपे रामविवासनरूपे च विशेषे कैकेय्या नियुक्तेन । जनकः वैदेहः  ॥  २।६६।७  ॥   

  

स मामिति । राघवः रघुवंशजः । इतः जीवन्नेव नाशं गतः अदर्शनं गतः । रामो मां विधवां न जानातीति सम्बन्धः । यद्वा जीवनाशमिति पाठेजीवनाशं, राज्ञ इति शेषः । मां विधवां च रामो न जानातीति सम्बन्धः  ॥  २।६६।८  ॥   

  

विदेहेति । पर्युद्विजिष्यति भयं प्राप्स्यति  ॥  २।६६।९  ॥   

  

नदतामिति । निशम्य, नादमिति शेषः  ॥  २।६६।१०  ॥   

  

वृद्ध इति । अल्पपुत्रः कन्यामात्रपुत्रः । सोपि जनकोपि  ॥  २।६६।११  ॥   

  

साहमिति । दिष्टान्तं मरणम्  ॥  २।६६।१२  ॥   

  

तामिति । व्यावहारिकाः अन्तःपुराध्यक्षस्त्रियः  ॥  २।६६।१३  ॥   

  

तैलेति । आदिष्टाः आज्ञप्ताः । वसिष्ठादिभिरिति शेषः । कर्मणि पौरकार्याणि  ॥  २।६६।१४  ॥   

  

न त्विति सङ्कलनं दहनादिक्रियाम्  ॥  २।६६।१५,१६  ॥   

  

बाहूनिति । नेत्रप्रस्रवणैर्मुखैरुपलक्षिताः  ॥  २।६६।१७२२  ॥   

  

ता बाष्पेणेति । राघवस्य दशरथस्य  ॥  २।६६।२३,२४  ॥   

  

यथापुरं यथापूर्वम्  ॥  २।६६।२५  ॥   

  

गते त्विति । शोकात् निवृत्तचारः निवृत्तकिरणसञ्चारः । गतः अस्तमिति शेषः  ॥  २।६६।२६  ॥   

  

ऋते त्विति । तस्मिन् शयने तैलद्रोण्याम्  ॥  २।६६।२७,२८  ॥   

  

नराश्चेति । नरदेवसङ्क्षये नगर्यां तदा नरा नार्यश्च सङ्घशः समेत्य भरतस्य मातरं विगर्हमाणा आर्ता बभूवुः । न शर्म लेभिरे चेति सम्बन्धः  ॥  २।६६।२९  ॥   

  

इति श्रीमहेश्वरतीर्थविरचितायां श्रीरामयणतत्त्वदीपिकाख्यायाम् अयोध्याकाण्डव्याख्यायां षट्षष्टितमः सर्गः  ॥  २।६६  ॥   

  

  

