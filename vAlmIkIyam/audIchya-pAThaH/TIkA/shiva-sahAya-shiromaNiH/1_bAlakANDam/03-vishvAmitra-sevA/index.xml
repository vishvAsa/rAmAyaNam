<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३-विश्वामित्र-सेवा on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/1_bAlakANDam/03-vishvAmitra-sevA/</link>
    <description>Recent content in &#43;०३-विश्वामित्र-सेवा on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/1_bAlakANDam/03-vishvAmitra-sevA/index.xml" rel="self" type="application/rss+xml" />
    <item>
      <title>०१९ विश्वामित्रकृत-रामयाचना</title>
      <link>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/1_bAlakANDam/03-vishvAmitra-sevA/019_vishvAmitrakRta-rAmayAchanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/1_bAlakANDam/03-vishvAmitra-sevA/019_vishvAmitrakRta-rAmayAchanA/</guid>
      <description>&lt;p&gt;राज्ञः वचनश्रवणानन्तरं विश्वामित्रोक्तिं वर्णयन्नाह तदित्यादिभिः ।&#xA;अद्भुतत्वसमानाधिकरणविस्तरत्वविशिष्टमित्यर्थः । राजसिंहस्य&#xA;महाराजाधिराजदशरथस्य तत्प्रसिद्धं वाक्यं श्रुत्वा हृष्टं रोम यस्य&#xA;हृष्टरोमा महातेजाः पारमतेजस्वी विश्वामित्रो ऽभ्यभाषत  ॥  १।१९।१  ॥&lt;/p&gt;&#xA;&lt;p&gt;तद्भाषणाकारमाह सदृशमिति । हे राजशार्दूल तवैतद्वचः भुवि पृथिव्यां&#xA;महाकुलप्रसूतस्य प्रशस्तकुलप्रादुर्भूतस्य वसिष्ठव्यपदेशिनः&#xA;वसिष्ठकृतोपदेशविशिष्टस्य तव सदृशं त्वदनुरूपं न अन्यथा अननुरूपं न  ॥&#xA;१।१९।२  ॥&lt;/p&gt;&#xA;&lt;p&gt;यदिति । हे राजशार्दूल राजश्रेष्ठ वाक्यं वक्तव्यं वाचा ज्ञाप्यं कार्यं&#xA;यन्मे हृद्गतं तस्य कार्यस्य निश्चयमवश्यमहं करिष्यामीत्यध्यवसायं कुरुष्व&#xA;। तस्मात्सत्यप्रतिश्रवः सत्यप्रतिज्ञस्त्वं भव  ॥  १।१९।३  ॥&lt;/p&gt;&#xA;&lt;p&gt;कार्यं बोधयन्नाह अहमिति । हे पुरुषर्षभ सिद्ध्यर्थं स्वाभीष्टसिद्धये अहं&#xA;नियमं यागदीक्षामातिष्ठे । तस्य नियमस्य विघ्नकरौ कामरूपिणौ द्वौ राक्ष्ासौ&#xA;स्तः । तुशब्दस्तदनुयायिराक्षससङ्ग्रहार्थः विध्यर्थमिति भट्टपाठः  ॥&#xA;१।१९।४  ॥&lt;/p&gt;</description>
    </item>
    <item>
      <title>०२० दशरथविज्ञापना</title>
      <link>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/1_bAlakANDam/03-vishvAmitra-sevA/020_dasharathavijnApanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/1_bAlakANDam/03-vishvAmitra-sevA/020_dasharathavijnApanA/</guid>
      <description>&lt;p&gt;तदिति । विश्वामित्रस्य तत् प्रसिद्धं भाषितं श्रुत्वा मुहूर्तं&#xA;निस्सञ्ज्ञः सञ्ज्ञानरहित एव राजशार्दूलः राजश्रेष्ठः दशरथः सञ्ज्ञावान्&#xA;प्राप्तपुनःसञ्ज्ञानः सन् इदं वक्ष्यमाणं वचनमब्रवीत् । इवशब्द एवार्थे  ॥&#xA;१।२०।१  ॥&lt;/p&gt;&#xA;&lt;p&gt;तद्वचनमेवाह ऊनेत्यादिभिः । राजीवलोचनः कमलायतनयनः मे रामः ऊनषोडशवर्षः ऊनः&#xA;अभावप्रतियोगी षोडशः षोडशानां सङ्ख्यापूरको वर्षो यस्य, पञ्चदशवार्षिक&#xA;इत्यर्थः । किञ्च ऊनयति स्वाधिकवयस्कमपि न्यूनयति स एव स इति कर्मधारयः ।&#xA;किञ्च ऊनयति स्वतपसा सर्वान् न्यूनीकरोतीत्यूनो विश्वामित्रः, तत्सम्बोधनम्&#xA;। अत्रान्तिमपक्षद्वये षोडशशब्दः&lt;/p&gt;&#xA;&lt;p&gt;प्रारम्भविषयीभूतषोडशसङ्ख्यापूरकवर्षपरः । अपूर्णषोडशवर्षक इत्यर्थः । अतः&#xA;अस्य बालस्य राक्षसैः सह युद्धयोग्यतां न पश्यामि । अत्र ऊनषोडशवर्षो मे&#xA;इत्युक्त्या विश्वामित्रसहगमनसमये रामस्य षोडशो वर्षं प्रविष्ट इति फलितम्&#xA;। तस्मिन्नेव वर्षे रामसीताविवाहस्य प्रसिद्धत्वेन षोडशवार्षिकस्य रामस्य&#xA;विवाह इति सिद्धम् । ऽसमा द्वादश तत्राहं राघवस्य निवेशनेऽ इति रावणं प्रति&#xA;वक्ष्यमाणसीतावचनाद्विवाहानन्तरं द्वादशवर्षपर्यन्तं राघवनिकेते सीतानिवासः&#xA;ततो वनप्रस्थानमिति वनगमनसमये ऽष्टाविशंतिवर्षको राम इति निष्पन्नम् ।&#xA;एतदनुरोधेन ऽदश सप्त च वर्षाणि जातस्य तव पुत्रकऽ इति&#xA;कौसल्योक्तिपद्यघटकीभूतदशशब्दस्यैकशेषेण विंशतिरर्थः । चशब्दस्य&#xA;चन्द्रवाचकत्वेनैकत्वलाभः । तथा च दश सप्त च युक्तान्येव&#xA;वर्षाणीत्यष्टाविंशतिलाभः । ऽचश्चण्डीशे पुमानुक्तः कच्छपे चन्द्रचौरयोःऽ&#xA;इति मेदिनी । ऽमम भर्ता महातेजा वयसा पञ्चविंशकःऽ इत्यपि न विरुद्धम् ।&#xA;पञ्चविंशयुक्ताः कास्त्रयो यस्येति तदर्थात् कशब्दस्य वह्निवाचकत्वेन&#xA;त्रित्वलाभः । कशब्दस्य वह्निवाचकत्वं तु ऽकः प्रजापतिरुद्दिष्टः को&#xA;ऽर्कवाय्वनलेष्वितिऽ कोशादवगन्तव्यम् । ऽऊनद्वादशवर्षोयमकृतास्त्रश्च&#xA;राघवःऽ इति मारीचपद्यघटकद्विशब्देनैकशेषात् षड्लाभस्तेनोनषोडशवार्षिक&#xA;इत्यर्थः सम्पन्नः । अत एव ऊनषोडशवर्षोयमिति भट्टोक्तपाठान्तरेण न विरोधः ।&#xA;किञ्च ऽमम भर्ता महातेजा वयसा पञ्चविंशकःऽ इति श्रुतानुरोधात् ऽऊनषोडशवर्षो&#xA;मेऽ इत्येतद्घटकीभूतोनशब्देन पादोनं गृह्यते । तेन तस्मिन्समये रामस्य&#xA;द्वादशवार्षिकत्वं फलितम् । ततस्त्रयोदशे वर्षे विवाहः । अत एव मारीचवचनं&#xA;सानुकूलम् । एवं चोक्तदिशा वनप्रवेशसमये रामस्य पञ्चविंशतिवार्षिकत्वं&#xA;सिद्धम् । दश सप्त च वर्षाणीत्यत्र सप्तशब्दस्यैवैकशेषेण चतुर्दशलाभ इति न&#xA;विरोधः । उपनयनादिप्रभृतिवर्षव्यवस्थापनया भूषणादिव्याख्यानं तु चिन्त्यमेव&#xA;। लोके अप्रसिद्धेः । क्वचिज्जन्मप्रभृतिवर्षपरिगणनम्, क्वचिदुपनयनात्&#xA;परिगणनमित्यत्र विनिगमनाविरहाच्चेति दिक् । न चेह कस्मान्न भवति एकश्च&#xA;एकश्च द्वावित्यर्थः । द्वौ च द्वौ च चत्वार इत्यर्थ इति प्रश्ने&#xA;&amp;ldquo;सङ्ख्याया अर्थासम्प्रत्ययात् अन्यपदार्थत्वाच्च नैकशेषः&amp;rdquo; इति&#xA;सरूपसूत्रस्थभाष्यं विरुध्येतेति वाच्यम् । यत्तावदुच्यते &amp;ldquo;सङ्ख्याया&#xA;अर्थासम्प्रत्ययात्&amp;rdquo; इति । अर्थासम्प्रत्यये ऽपि हि सति एकशेषो भवति ।&#xA;तद्यथा गार्ग्यश्च गार्ग्यायणश्च गार्ग्यौ न चोच्यते वृद्धयुवानाविति भवति&#xA;चैकशेषः । यदप्युच्यते अन्यपदार्थत्वाच्चेति । अन्यपदार्थेप्येकशेषो भवति ।&#xA;तद्यथा &amp;ldquo;विंशतिश्च विंशतिश्च विंशती चत्वारिंशदित्यर्थः&amp;rdquo; इति भाष्येण&#xA;हेतोर्बाधितत्वात् नहि हेतोर्बाधितत्वे साध्यसिद्धिः क्वचिद्दृष्टा । अत एव&#xA;ह्रदो वह्निमान् धूमादित्यादावनुमितिर्नोत्पद्यते धूमादेर्बाधितत्वात् ।&#xA;नहि विंशती एकौ इत्यनयोर्वैलक्षण्यमुपलभ्यते&#xA;ऽएकादिदशान्तसङ्ख्यावाचिनामेकशेषद्वन्द्वावनभिधानान्न भवतःऽ इति&#xA;शेखरग्रन्थस्तु प्रचुरतरप्रयोगदर्शनाभावमूलकः । अत एव एकद्वित्रिमात्राणां&#xA;क्रमेण प्रश्लेषनिर्देशो व्याख्यानादित्यादौ न क्लेशकल्पनेति दिक्  ॥&#xA;१।२०।२  ॥&lt;/p&gt;</description>
    </item>
    <item>
      <title>०२१ वसिष्ठवचनाद् रामप्रेषणम्</title>
      <link>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/1_bAlakANDam/03-vishvAmitra-sevA/021_vasiShThavachanAd_rAmapreShaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/1_bAlakANDam/03-vishvAmitra-sevA/021_vasiShThavachanAd_rAmapreShaNam/</guid>
      <description>&lt;p&gt;राजवचनश्रवणानन्तरकालिकं वृत्तमाह तदिति । स्नेहपर्याकुलाक्षरं&#xA;परमप्रीतिहेतुकसङ्कलिताक्षरविशिष्टं तस्य दशरथस्य तद्रामगमनाभावप्रतिपादकं&#xA;वचनं श्रुत्वा समन्युः क्रोधविशिष्टः कौशिकः महीपतिं दशरथं प्रत्युवाच  ॥&#xA;१।२१।१  ॥&lt;/p&gt;&#xA;&lt;p&gt;तदुक्तिमाह पूर्वमित्यादिभिः । पूर्वमर्थं याचितं प्रतिश्रुत्य दास्यामीति&#xA;प्रतिज्ञाय प्रतिज्ञां हातुं त्यक्तुं त्वमिच्छसि । अयं प्रतिज्ञात्यागः&#xA;राघवाणां कुलस्य राघवकुलोद्भवस्य अयुक्तः अनुचितः । तत्र हेतुः यतः&#xA;प्रतिज्ञात्यागादस्य तव विपर्ययः मिथ्यावादित्वं स्यात् । एतेन&#xA;सत्यवादिकुले ऽयं मिथ्यावादी उत्पन्नः इति तवाकीर्तिर्भवितेति सूचितम् ।&#xA;तेन ऽसम्भावितस्य चाकीर्तिर्मरणादतिरिच्यतेऽ इत्यादिन्यायेनातिदुःखं&#xA;भवितेति बोधितम्  ॥  १।२१।२  ॥&lt;/p&gt;&#xA;&lt;p&gt;यदीति । हे राजन् यदीदमकीर्त्तिजनितं दुःखं ते तव क्षमं सह्यं तर्हि&#xA;यथागतमागतमनतिक्रम्य गमिष्यामि । राममगृहीत्वैव स्वाश्रमं यास्यामीत्यर्थः&#xA;। हे काकुत्स्थ मिथ्याप्रतिज्ञः सबान्धवः बान्धवसहितः सुखी भव । एतेन&#xA;सत्यप्रतिज्ञत्वत्यागे ते दुःखमेव भविष्यतीति ध्वनितम् । तेन रामं देहीति&#xA;बोधितम्  ॥  १।२१।३  ॥&lt;/p&gt;</description>
    </item>
    <item>
      <title>०२२ रामलक्ष्मणनिष्क्रमणम्</title>
      <link>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/1_bAlakANDam/03-vishvAmitra-sevA/022_rAmalaxmaNaniShkramaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/1_bAlakANDam/03-vishvAmitra-sevA/022_rAmalaxmaNaniShkramaNam/</guid>
      <description>&lt;p&gt;तथेति । तथा तेन प्रकारेण वसिष्ठे ब्रुवति सति प्रहृष्टवदनः प्रसन्नमुखः&#xA;राजा दशरथः सलक्ष्मणं लक्ष्मणसहितं रामं सुतमाजुहाव । एतेन गुरुवाक्ये&#xA;राज्ञः श्रद्धातिशयः सूचितः  ॥  १।२२।१  ॥&lt;/p&gt;&#xA;&lt;p&gt;कृतेति । मात्रा तज्जनन्या दशरथेन पित्रा च कृतस्वस्त्ययनं&#xA;कृतमाङ्गलिकद्रव्यभोजनालङ्कारादिसमर्पणम्, वसिष्ठेन पुरोधसा पुरोहितेन&#xA;मङ्गलैर्मङ्गलजनकवेदवाक्यैरभिमन्त्रितम्  ॥  १।२२।२  ॥&lt;/p&gt;&#xA;&lt;p&gt;प्रियं परमप्रीतिविषयीभूतं पुत्रं मूर्ध्नि उपाघ्राय स राजा दशरथः&#xA;सुप्रीतेनान्तरात्मना मनसा कुशिकपुत्राय विश्वामित्राय ददौ ।&#xA;द्वयोरेकत्रान्वयः  ॥  १।२२।३  ॥&lt;/p&gt;&#xA;&lt;p&gt;मङ्गलसूचकं शकुनमाह तत इति त्रिभिः । तदा गमनसमये राजीवलोचनं&#xA;विश्वामित्रसहितं रामं दृष्ट्वा ततः सर्वत्र परिपूर्णः सुखस्पर्शः&#xA;सुखप्रदस्पर्शविशिष्टः विरजस्कः रजोरहितो वायुर्ववौ  ॥  १।२२।४  ॥&lt;/p&gt;</description>
    </item>
    <item>
      <title>०२३ बलातिबलप्राप्तिः</title>
      <link>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/1_bAlakANDam/03-vishvAmitra-sevA/023_balAtibalaprAptiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/1_bAlakANDam/03-vishvAmitra-sevA/023_balAtibalaprAptiH/</guid>
      <description>&lt;p&gt;रात्रिव्यतीतानन्तरकालिकं वृत्तमाह प्रभातायामिति । शर्वर्यां रात्रौ&#xA;प्रभातायां प्रभातत्वं प्राप्तायां महामुनिः विश्वामित्रः पर्णसंस्तरे&#xA;तृणमिश्रपर्णकल्पितासने शयानं काकुत्स्थमभ्यभाषत । संस्तरस्य&#xA;तृणपर्णोभयनिर्मितत्वेन तृणशयने इति पूर्वोक्त्या न विरोधः  ॥  १।२३।१  ॥&lt;/p&gt;&#xA;&lt;p&gt;तद्भाषणमेवाह कौसल्येति । कौसल्यासुप्रजराम कौसल्यायाः सुप्रजासु&#xA;प्रादुर्भूतः स एव राम इति कर्मधारयः तत्सम्बोधनम् हे नरशार्दूल&#xA;पुरुषश्रेष्ठ पूर्वा सन्ध्या प्रातःसन्ध्या प्रवर्तते अतः त्वमुत्तिष्ठ&#xA;दैवं देवसम्बन्धि आह्निकमहःसन्ध्यानिर्वर्त्यं स्वशक्तिस्मरणादि त्वया&#xA;कर्तव्यम्  ॥  १।२३।२  ॥&lt;/p&gt;&#xA;&lt;p&gt;तस्येति । तस्य प्रसिद्धस्य ऋषेः विश्वामित्रस्य परमोदारं वचो वचनं&#xA;श्रुत्वा स्नात्वा कृतोदकौ कृतमुदकमुदकसम्बन्ध्यर्घ्यप्रदानादिकं याभ्यां&#xA;तौ वीरौ नरोत्तमौ रामलक्ष्मणौ परमं सर्वश्रेष्ठं जपं जपनीयं गायत्र्यादि&#xA;जेपतुः  ॥  १।२३।३  ॥&lt;/p&gt;</description>
    </item>
    <item>
      <title>०२४ कामाश्रमदर्शनम्</title>
      <link>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/1_bAlakANDam/03-vishvAmitra-sevA/024_kAmAshramadarshanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/1_bAlakANDam/03-vishvAmitra-sevA/024_kAmAshramadarshanam/</guid>
      <description>&lt;p&gt;निवासानन्तरकालिकं वृत्तमाह ततः इति । प्रभाते प्रातःकाले विमले&#xA;समूलमलनिवर्तकगङ्गाजले कृतमाह्निकं येन तं विश्वामित्रं पुरस्कृत्य&#xA;अरिन्दमौ रामलक्ष्मणौ ततः महेश्वराश्रमात् ऩद्याः गङ्गायाः तीरमुपागतौ&#xA;प्राप्तौ पूर्वमाश्रमसमीपघट्टे स्नानादिक्रियाः निर्वर्त्य तरणार्थं&#xA;तरणघट्टे समायाता इत्यर्थः  ॥  १।२४।१  ॥&lt;/p&gt;&#xA;&lt;p&gt;ते इति । अथानन्तरमेव महात्मानः पूजनीयस्वरूपाः संशितव्रताः ते&#xA;उग्राश्रमनिवासिनः सर्वे मुनयः शुभां दृढां नावमुपस्थाप्य तत्सम्मुखं&#xA;प्रापय्य विश्वामित्रमब्रुवन् । तुशब्द एवार्थे  ॥  १।२४।२  ॥&lt;/p&gt;&#xA;&lt;p&gt;तदुक्तिमाह आरोहत्विति । राजपुत्रपुरस्कृतः राजपुत्राग्रेसरः भवान् शुभां&#xA;नावमारोहतु । अरिष्टं निर्विघ्नं यथा भवति तथा पन्थानं त्वं गच्छ ।&#xA;कालविपर्ययः कालविलम्बो माभूत्  ॥  १।२४।३  ॥&lt;/p&gt;</description>
    </item>
    <item>
      <title>०२५ ताटकावधप्रेरणा</title>
      <link>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/1_bAlakANDam/03-vishvAmitra-sevA/025_tATakAvadhapreraNA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/1_bAlakANDam/03-vishvAmitra-sevA/025_tATakAvadhapreraNA/</guid>
      <description>&lt;p&gt;मुनिवचनश्रवणानन्तरकालिकं वृत्तमाह अथेति । पुरुषशार्दूलः महापुरुषः&#xA;अप्रमेयस्य इयत्तारहितप्रभावस्य तस्य मुनेः विश्वामित्रस्य अथ&#xA;मङ्गलमूलमुत्तमं वचनं श्रुत्वा शुभां गिरं प्रत्युवाच  ॥  १।२५।१  ॥&lt;/p&gt;&#xA;&lt;p&gt;तदुक्तिमेवाह अल्पवीर्येति । हे मुनिपुङ्गव यदा यतः यक्षी ताटका अबला&#xA;श्रूयते भवदुक्त्या ज्ञायते अतः अल्पवीर्या भवितुमर्हतीति शेषः । अतः&#xA;नागसहस्रस्य बलं कथं धारयति  ॥  १।२५।२  ॥&lt;/p&gt;&#xA;&lt;p&gt;इतीति । अमितौजसः इयत्तारहितबलविशिष्टस्य राघवस्य इति अनेन प्रकारेण उक्तं&#xA;वचनं श्रुत्वा येन हेतुना बलोत्कटा तं हेतुं त्वं शृणु इति वाक्यं&#xA;विश्वामित्रो ऽब्रवीत् । अमितौजस इत्यस्याग्रे ऽहर्षयन् श्लक्ष्णया वाचा&#xA;सलक्ष्मणमरिन्दमम्ऽ इत्यपि श्लोकार्धं क्वचिद्दृश्यते  ॥  १।२५।३  ॥&lt;/p&gt;</description>
    </item>
    <item>
      <title>०२६ ताटकावधः</title>
      <link>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/1_bAlakANDam/03-vishvAmitra-sevA/026_tATakAvadhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/1_bAlakANDam/03-vishvAmitra-sevA/026_tATakAvadhaH/</guid>
      <description>&lt;p&gt;मुनेरिति । अक्लीबं क्लीबतानिवर्तकं मुनेर्वचनं दृढव्रतः अप्रच्युतसङ्कल्पः&#xA;नरवरात्मजः महाराजपुत्रो राघवः श्रुत्वा प्राञ्जलिर्भूत्वा पितुर्जनकस्य&#xA;वचनगौरवाद्वचनस्य आज्ञापनस्य गौरवाद्गुरुत्वेनात्याज्यत्वादित्यर्थः&#xA;पितुर्वचननिर्देशाद्वचनेन साक्षादुक्त्या यो निर्देशः कौशिकवचनमवश्यं&#xA;कर्तव्यमित्याज्ञापनं तस्मात्कौशिकस्य विश्वामित्रस्य वचनमविशङ्कया&#xA;कर्तव्यमिति निश्चित्य प्रत्युवाचेति द्वयोरेकत्रान्वयः ।&#xA;निश्चित्येत्यध्याहारलभ्यम्  ॥  १।२६।१,२  ॥&lt;/p&gt;&#xA;&lt;p&gt;विश्वामित्रं प्रति रामोक्तिमेवाह अनुशिष्ट इत्यादिश्लोकत्रयेण ।&#xA;अयोध्यायां गुरुमध्ये वसिष्ठवामदेवादिसन्निधौ महात्मना दशरथेन पित्रा&#xA;तद्वचो विश्वामित्रवचनं त्वया नावज्ञेयमित्यहमनुशिष्टः शिक्षितो ऽस्मि ।&#xA;चशब्दः इत्यर्थे  ॥  १।२६।३  ॥&lt;/p&gt;&#xA;&lt;p&gt;स इति । पितुर्वचो वचनं श्रुत्वा आगतः सः भवद्वचनविषयकश्रद्धावानहं&#xA;ब्रह्मवादिनो भवतः शासनात् आज्ञातः उत्तमं ताटकावधं करिष्यामि सन्देहो&#xA;नास्मिन् कृत्ये संशयो न कार्य इत्यर्थः  ॥  १।२६।४  ॥&lt;/p&gt;</description>
    </item>
    <item>
      <title>०२७ रामायास्त्रप्रदानम्</title>
      <link>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/1_bAlakANDam/03-vishvAmitra-sevA/027_rAmAyAstrapradAnam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/1_bAlakANDam/03-vishvAmitra-sevA/027_rAmAyAstrapradAnam/</guid>
      <description>&lt;p&gt;अथेति । महायशाः विश्वामित्रः तां रजनीमथोष्य समङ्गलं निवासं कृत्वा&#xA;प्रहस्य मधुराक्षरं मधुराक्षरयुक्तं वाक्यं राघवमुवाच । अथशब्दो मङ्गलार्थः&#xA;। ल्यबार्षः  ॥  १।२७।१  ॥&lt;/p&gt;&#xA;&lt;p&gt;तद्वचनमेवाह परीत्यादिभिः । हे महायशः राजपुत्र अहं परितुष्टः प्रसन्नो&#xA;ऽस्मि । अतस्ते भद्रं कल्याणमस्तु । अत एव परमया अत्युत्कृष्टया प्रीत्या&#xA;त्वद्विषयकप्रेम्णा युक्तो ऽहं सर्वशः&lt;/p&gt;&#xA;&lt;p&gt;निखिलान्यस्त्राणि ते ददामि । ते इत्युभयान्वयि  ॥  १।२७।२  ॥&lt;/p&gt;&#xA;&lt;p&gt;अस्त्रग्रहणे प्रयोजनं बोधयन्नाह देवेत्यादि । यैः अस्त्रैः&#xA;सगन्धर्वोरगान्गन्धर्वोरगसहितान्देवासुरगणान् अपिना मनुष्यादीनपि&#xA;अमित्राञ्छत्रून् आजौ सङ्ग्रामे प्रसह्य हठात् वशीकृत्य जयिष्यसि । तानि&#xA;सर्वशो निखिलानि दिव्यानि अस्त्राणि ते तुभ्यं ददामि । अतस्ते भद्रं&#xA;कल्याणमेवास्तु सार्धश्लोक एकान्वयी । वाशब्द एको ऽपिशब्दश्च एवार्थे  ॥&#xA;१।२७।३  ॥&lt;/p&gt;</description>
    </item>
    <item>
      <title>०२८ अस्त्रसंहारोपदेशः</title>
      <link>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/1_bAlakANDam/03-vishvAmitra-sevA/028_astrasaMhAropadeshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/1_bAlakANDam/03-vishvAmitra-sevA/028_astrasaMhAropadeshaH/</guid>
      <description>&lt;p&gt;गमिष्यतो रामस्य वृत्तमाह प्रतीतिश्लोकद्वयेन । प्रहृष्टवदनः शुचिः&#xA;काकुत्स्थो रामः अस्त्राणि प्रतिगृह्य ततः ताटकावनाद्गच्छन् गमिष्यन्नेव&#xA;विश्वामित्रमथ समङ्गलमब्रवीत् । माङ्गलिकं वचनमुच्चारयामासेत्यर्थः ।&#xA;गच्छन्नित्यत्र वर्तमानसामीप्ये भविष्यति लट्  ॥  १।२८।१  ॥&lt;/p&gt;&#xA;&lt;p&gt;तदाकारमाह गृहीतेति । हे भगवन् सकलसामर्थ्यविशिष्ट हे मुनिपुङ्गव&#xA;गृहीतास्त्रः गृहीतमस्त्रं येन सो ऽहमस्मि अत एव सुरासुरैः दुराधर्षः&#xA;अहमस्त्राणां संहारं ज्ञातुमिच्छामि । ज्ञातुमित्यध्याहृतम्  ॥  १।२८।२  ॥&lt;/p&gt;&#xA;&lt;p&gt;एवमिति । महायशाः धृतिमान् प्रशस्तधैर्यविशिष्टः सुव्रतः सत्यसङ्कल्पः&#xA;शुचिः नित्यं पूतो विश्वामित्रः काकुत्स्थे रामे एवमनेन प्रकारेण ब्रुवति&#xA;कथयति सति संहारमथ मङ्गलं यथा स्यात्तथा व्याजहार उवाच  ॥  १।२८।३  ॥&lt;/p&gt;</description>
    </item>
    <item>
      <title>०२९ सिद्धाश्रमगमनम्</title>
      <link>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/1_bAlakANDam/03-vishvAmitra-sevA/029_siddhAshramagamanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/1_bAlakANDam/03-vishvAmitra-sevA/029_siddhAshramagamanam/</guid>
      <description>&lt;p&gt;अथेति । अथ रामप्रश्नानन्तरमप्रमेयस्य इयत्तारहितप्रभावादिमतः तत्&#xA;पर्वतनिकटवर्ति वनं परिपृच्छतो रामस्य महातेजा विश्वामित्रो&#xA;व्याख्यातुमुपचक्रमे प्रारेभे । सम्बन्धसामान्यविवक्षया षष्ठी । सम्मुख&#xA;इत्यध्याहारो वा अप्रमेयस्येत्युक्त्या लीलार्थमेव प्रश्नादिक्रिया&#xA;रामस्येति ध्वनितम्  ॥  १।२९।१  ॥&lt;/p&gt;&#xA;&lt;p&gt;तद्वचनमेवाह इहेति । त्रयोविंशत्या श्लोकैः । हे महाबाहो हे राम देववरप्रभः&#xA;देववरस्येन्द्रस्य प्रभा यस्मात् सः सुमहातपाः विष्णुः इहास्मिन् वने&#xA;युगशतानि तथा सुबहूनि वर्षाणि अन्यान्यपि तपश्चरणयोगार्थं तपश्चरणानां&#xA;तपस्विनां यो योगस्त्वयि चित्तवृत्तिनिरोधस्तदर्थमुवास । चशब्दोप्यर्थे ।&#xA;एतेन विष्णो रामोपासकशिरोमणित्वं ध्वनितम् । तेन विष्णोरयं पूर्वाश्रम इति&#xA;ध्वनितम्  ॥  १।२९।२  ॥&lt;/p&gt;</description>
    </item>
    <item>
      <title>०३० यज्ञरक्षणम्</title>
      <link>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/1_bAlakANDam/03-vishvAmitra-sevA/030_yajnaraxaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/1_bAlakANDam/03-vishvAmitra-sevA/030_yajnaraxaNam/</guid>
      <description>&lt;p&gt;रामकर्तृकविश्वामित्रकर्मकवन्दनोत्तरकालिकरामोक्तिमाह अथेत्यादि&#xA;श्लोकद्वयेन । अथ प्रणामानन्तरं देशकालज्ञौ देशकालोचितकर्तव्यताया वेदितारौ&#xA;अरिन्दमौ स्वाश्रितारिनिवर्तकौ देशकालेषु वाक्यज्ञौ देशेषु कालेषु च&#xA;यद्वाक्यं वक्तव्यं तस्य ज्ञातारौ राजपुत्रौ रामलक्ष्मणौ कौशिकं&#xA;विश्वामित्रमब्रूताम्  ॥  १।३०।१  ॥&lt;/p&gt;&#xA;&lt;p&gt;तद्वचनमेवाह भगवन्निति । हे भगवन् हे ब्रह्मन् यस्मिन्काले तौ प्रसिद्धौ&#xA;निशाचरौ सुबाहुमारीचौ संरक्षणीयौ संरक्ष्यते याग आभ्यामिति अपादाने अनीयर्&#xA;। किञ्च संरक्षणीयौ दुष्टकर्महेतुकनरकपातादितो निवर्तनीयौ तं कालं&#xA;श्रोतुमिच्छावः यतः तत्क्षणो नातिवर्तेत नाति क्रमेत्  ॥  १।३०।२  ॥&lt;/p&gt;&#xA;&lt;p&gt;एवमिति । एवमुक्तप्रकारेण ब्रुवाणौ कथयन्तौ युयुत्सया त्वरमाणौ वेगवन्तौ&#xA;नृपात्मजौ दशरथसूनू काकुत्स्थौ रामलक्ष्मणौ प्रीतास्ते सर्वे मुनयः&#xA;प्रशशंसुः  ॥  १।३०।३  ॥&lt;/p&gt;</description>
    </item>
  </channel>
</rss>
