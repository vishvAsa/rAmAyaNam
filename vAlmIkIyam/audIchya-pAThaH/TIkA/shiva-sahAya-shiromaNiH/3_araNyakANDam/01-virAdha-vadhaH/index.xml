<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१-विराध-वधः on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/3_araNyakANDam/01-virAdha-vadhaH/</link>
    <description>Recent content in &#43;०१-विराध-वधः on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/3_araNyakANDam/01-virAdha-vadhaH/index.xml" rel="self" type="application/rss+xml" />
    <item>
      <title>००१ ऋषीणाम् अभयप्रार्थनम्</title>
      <link>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/3_araNyakANDam/01-virAdha-vadhaH/001_RShINAm_abhayaprArthanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/3_araNyakANDam/01-virAdha-vadhaH/001_RShINAm_abhayaprArthanam/</guid>
      <description>&lt;p&gt;रामायणशिरोमणिः ।&lt;/p&gt;&#xA;&lt;p&gt;सदा सीतारामं परममभिरामं श्रुतिदृशां&lt;/p&gt;&#xA;&lt;p&gt;मुनीनां संसेव्यं विविधवनवासैकमनसम् ।&lt;/p&gt;&#xA;&lt;p&gt;नमामः सौमित्रिं रघुपतिपदाब्जैकनिरतं&lt;/p&gt;&#xA;&lt;p&gt;प्रयागं तीर्थानां नृपतिमभिवन्दे ऽतिशरणम्  ॥  १ ॥&lt;/p&gt;&#xA;&lt;p&gt;हनूमन्तं वन्दे सकलसुखवन्तं सुरनुतं&lt;/p&gt;&#xA;&lt;p&gt;सदा संखेलन्तं पवनतनयं रामहृदयम् ।&lt;/p&gt;&#xA;&lt;p&gt;उदारं संवन्दे गुरुचरणकमलानि सततं&lt;/p&gt;&#xA;&lt;p&gt;यतः संप्राप्तव्याः सकलपुरुषार्थाः सुमनसाम्  ॥  २  ॥&lt;/p&gt;&#xA;&lt;p&gt;वाल्मीकिरामायणकाण्डयुग्मे&lt;/p&gt;&#xA;&lt;p&gt;कृत्वाशु टीकां शुभवेणिकातटे ।&lt;/p&gt;&#xA;&lt;p&gt;आरण्यकाण्डस्य करोमि सेव्यं&lt;/p&gt;&#xA;&lt;p&gt;रामायणाद्यं हि शिरोमणिं मुदा  ॥  ३  ॥&lt;/p&gt;&#xA;&lt;p&gt;यद्दर्शनाद्रामपदारविन्दे&lt;/p&gt;&#xA;&lt;p&gt;भक्तिः परा स्यात्सकलार्थमूलम् ।&lt;/p&gt;&#xA;&lt;p&gt;विष्ण्वादिवन्द्ये ऽखिलविश्वनन्द्ये&lt;/p&gt;&#xA;&lt;p&gt;स्वतेजसा द्योतितसूर्यचन्द्रे  ॥  ४  ॥&lt;/p&gt;&#xA;&lt;p&gt;सीतारामसमारम्भां शुकाचार्यादिमध्यगाम् ।&lt;/p&gt;&#xA;&lt;p&gt;अस्मदाचार्यपर्यन्तां वन्दे गुरुपरम्पराम्  ॥  ५  ॥&lt;/p&gt;&#xA;&lt;p&gt;रामकर्तृकदण्डकारण्यप्रवेशं वदन् तद्वृत्तान्तमाह&amp;ndash;प्रविश्येति ।&#xA;दण्डकारण्यं दण्डकारण्यसंज्ञकं महदेव अरण्यं वनं प्रविश्य दुर्धर्षः&#xA;धर्षयितुमशक्यो रामस्तु तापसाश्रममण्डलं तापसानां&#xA;परमात्मविचारशीलानामाश्रममण्डलं पर्णशालासमूहं ददर्श । तत्संज्ञायां&#xA;निमित्तं तु दण्डकाभिधराजस्य देशः शुक्रशापवशादरण्यत्वं प्राप्त इति ।&#xA;ऽदुर्धर्षम्ऽ इति पाठे रक्षोयुतत्वादशक्यप्रवेशमित्यर्थ इति भट्टाः  ॥&#xA;३।१।१  ॥&lt;/p&gt;</description>
    </item>
    <item>
      <title>००२ विराधेन सीतापहरणम्</title>
      <link>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/3_araNyakANDam/01-virAdha-vadhaH/002_virAdhena_sItApaharaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/3_araNyakANDam/01-virAdha-vadhaH/002_virAdhena_sItApaharaNam/</guid>
      <description>&lt;p&gt;रामवृत्तान्तमाह&amp;ndash;कृतातिथ्य इत्यादिभिः । कृतातिथ्यो रामस्तु सूर्यस्य&#xA;उदयनं प्रति उदयकाले सर्वान् मुनीन् आमन्त्र्य आपृच्छय वनमेव अन्वगाहत  ॥&#xA;३।२।१  ॥&lt;/p&gt;&#xA;&lt;p&gt;नानेति । मृगगणैः आकीर्णं व्याप्तम् ऋक्षादिभिः सेवितं ध्वस्ताः&#xA;राक्षसातिसंचारेण परिमर्दिताः वृक्षादयो यस्मिन् दुर्दर्शाः&#xA;राक्षसातिसंचारवशाद्द्रष्टुमशक्याः सलिलाशयाः कूपादयो यस्मिन् तं,&#xA;निष्कूजाः राक्षसभिया शब्दरहिताः नानाशकुनाः अनेकविधपक्षिणः यस्मिन् ।&#xA;अदन्तो ऽपि शकुनशब्दः तथाहि ऽशकुन्तिपक्षिशकुनिशकुन्तशकुनद्विजाःऽ&#xA;इत्यमरसिंहः । झिल्लिकानां गणैर्नादितं वनमध्यं लक्ष्मणानुचरः लक्ष्मणः&#xA;अनुचरो यस्य स रामः ददर्श । झिल्लिकागणनादितमित्यनेन झिल्लिकाशब्दस्य&#xA;राक्षसप्रियत्वं सूचितम् । श्लोकद्वयमेकान्वयि  ॥  ३।१।२३  ॥&lt;/p&gt;&#xA;&lt;p&gt;सीतयेति । घोरमृगाः व्याघ्रादयस्तैः आयुते व्याप्ते तस्मिन् वने काकुत्स्थो&#xA;रामः गिरिश्रृङ्गाभं पर्वतश्रृङ्गसदृशं गभीराक्षं गभीरे अन्धकूपसदृशे&#xA;अक्षिणी यस्य, विकटं विशालशरीरं, विकटोदरं विशालोदरविशिष्टं बीभत्सं&#xA;कुत्सितावयवत्वेन कुत्सितं विषमं निम्नोन्नतावयवसंस्थानं&#xA;दीर्घमत्युन्नतशरीरं विकृतं नानाविकारविशिष्टशरीरविशिष्टमत एव घोरं भयङ्करं&#xA;दर्शनं यस्य  ॥  ३।२।४५  ॥&lt;/p&gt;</description>
    </item>
    <item>
      <title>००३ राम-विराधयुद्धम्</title>
      <link>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/3_araNyakANDam/01-virAdha-vadhaH/003_rAma-virAdhayuddham/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/3_araNyakANDam/01-virAdha-vadhaH/003_rAma-virAdhayuddham/</guid>
      <description>&lt;p&gt;विराधं ज्ञातुकामस्य लक्ष्मणस्योक्तिमाह इतीति । श्रीमान् लक्ष्मणः इति वचः&#xA;उक्त्वा रामं प्रतीति शेषः, वनमभ्येत्य प्राप्य यथामुखं यः चरिष्यति चरति स&#xA;भवान् कः इति वचः प्रहसन्निव विराधमाहेति शेषः  ॥  ३।३।१  ॥&lt;/p&gt;&#xA;&lt;p&gt;अथेति । अथ लक्ष्मणवचनश्रवणानन्तरं विराधः पुनर्वाक्यमुवाच ।&#xA;तद्वचनाकारमाह&amp;ndash;युवां कौ किं जात्यादि क्व च गमिष्यथः इति पृछतो मम ब्रूतम्&#xA;॥  ३।३।२  ॥&lt;/p&gt;&#xA;&lt;p&gt;तमिति । ततः राक्षसवचःश्रवणानन्तरं पृच्छन्तं राक्षसं सुमहातेजाः रामः उवाच&#xA;। तद्वचनाकारमाह&amp;ndash;आत्मनो मम इक्ष्वाकुकुलं विद्धि अत एव वृत्तसंपन्नौ&#xA;स्वकुलोचितवृत्तविशिष्टौ अत एव वनगोचरौ वनं प्राप्तौ क्षत्रियौनौ आवां&#xA;विद्धि जानीहि यस्त्वं दण्डकान् चरसि तं त्वां तु वेदितुं ज्ञातुमिच्छावः ।&#xA;श्लोकद्वयमेकान्वयि  ॥  ३।३।३४  ॥&lt;/p&gt;</description>
    </item>
    <item>
      <title>००४ विराधवधः</title>
      <link>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/3_araNyakANDam/01-virAdha-vadhaH/004_virAdhavadhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/audIchya-pAThaH/TIkA/shiva-sahAya-shiromaNiH/3_araNyakANDam/01-virAdha-vadhaH/004_virAdhavadhaH/</guid>
      <description>&lt;p&gt;रामलक्ष्मणहरणानन्तरकालिकं सीतावृत्तान्तमाह&amp;ndash;ह्रियमाणाविति । रघूत्तमौ&#xA;ह्रियमाणौ दृष्ट्वा सुमहाभुजौ सुमहान्तौ स्वबाहू प्रगृह्य समुत्थाप्य&#xA;उच्चैः स्वरेण चुक्रोश, सुमहाभुजौ काकुत्स्थौ प्रगृह्य ह्रियमाणौ दृष्ट्वा&#xA;चुक्रोशेत्यन्वयो वा  ॥  ३।४।१  ॥&lt;/p&gt;&#xA;&lt;p&gt;क्रोशनाकारमाह&amp;ndash;एष इति । सहलक्ष्मण एष रामः रौद्ररूपेण रक्षसा ह्रियते  ॥&#xA;३।४।२  ॥&lt;/p&gt;&#xA;&lt;p&gt;मामिति । मां वृकाः शार्दूलद्वीपिनो वा भक्षयिष्यन्ति । तत्र शार्दूलाः&#xA;सबिन्दवो व्याघ्राः द्वीपिनस्तु बिन्दुरहिता इति भेदः । तत्र&#xA;सहायान्तराण्यदृष्ट्वाह&amp;ndash;हे राक्षसोत्तम मां काकुत्स्थौ च हर उत्सृज वा ते&#xA;नमः । काकुत्स्थहरणस्य सिद्धत्वे ऽपि स्वहरणस्याभावादेकसत्त्वे ऽपि द्वयं&#xA;नास्तीति प्रतीतेः न प्रार्थनानुपपत्तिः  ॥  ३।४।३  ॥&lt;/p&gt;</description>
    </item>
  </channel>
</rss>
