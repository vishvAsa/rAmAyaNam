+++
title = "०२५ ताटकावधप्रेरणा"
title_english = "025 The legend of deomoness tATaka contd"

+++
<details open><summary>वाचनम्</summary>
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-025-ThaataKaavadha_Preranaa.mp3"></div>
</details>

<details><summary>भागसूचना</summary>

25. श्रीरामके पूछनेपर विश्वामित्रजीका उनसे ताटकाकी उत्पत्ति, विवाह एवं शाप आदिका प्रसंग सुनाकर उन्हें ताटका-वधके लिये प्रेरित करना
</details>

<details><summary>त्र्यम्बकः - धर्माकूतम्</summary>

पञ्चविंशे — 

अथ मुनि-वाक्य-श्रवण-समनन्तरम् अबलायाः यक्षिण्याः कथं नाग-सहस्र-बलम् इति रामेण पृष्टो विश्वामित्रः सुतार्थं तप्यमान-सुकेतु-तोषित-पितामह-वर-लब्ध-मदावल-सहस्र-बलावलेपात् सुन्द-संजात-निज-तनय-मारीचेन सह अगस्त्य-शाप-प्राप्त्या राक्षस-भाव-शाप-जनित-क्रोधेन देव-ब्राह्मण-देशान् उत्सादयन्तीं ताडकां जहीति रामभद्रम् अवादीत् । यत् तु स्त्री-वधे पापं गौतमधर्मे 'अनात्रेय्यां चैवम्' इति । अनात्रेयी-स्त्री-वधे 'शूद्रे संवत्सरम् ऋषभैकादशाश् च मा दद्यात्' इति शूद्र-वधोक्त-प्रायश्चित्तातिदेशात् । युद्ध-काण्डे ऽपि माया-सीता-वधोद्युक्तम् इन्द्रजितं प्रति हनुमद्-वाक्यम् —

> ये च स्त्री-घातिनां लोका वीर-लोकेषु कुत्सिताः ।  
> इह जीवितम् उत्सृज्य प्रेत्य तान् प्रतिपत्स्यसे ॥

इति । भारते महा-प्रस्थाने ऽपि — 

> प्रतिप्रदानं शरणागतस्य स्त्रियो वधो ब्राह्मण-स्वापहारः । 
> मित्रद्रोहस्तानि चत्वारि शक्र भृत्यत्यागश् चैव समं मतो मे । 

इति ।
</details>

<details open><summary>विश्वास-प्रस्तुतिः</summary>

अथ तस्याप्रमेयस्य मुनेर्वचनमुत्तमम् ।  
श्रुत्वा पुरुषशार्दूलः प्रत्युवाच शुभां गिरम् ॥ १ ॥
</details>

<details><summary>मूलम्</summary>

अथ तस्याप्रमेयस्य मुनेर्वचनमुत्तमम् ।  
श्रुत्वा पुरुषशार्दूलः प्रत्युवाच शुभां गिरम् ॥ १ ॥
</details>

<details><summary>अनुवाद (हिन्दी)</summary>

अपरिमित प्रभावशाली विश्वामित्र मुनिका यह उत्तम वचन सुनकर पुरुषसिंह श्रीरामने यह शुभ बात कही— ॥ १ ॥
</details>

<details open><summary>विश्वास-प्रस्तुतिः</summary>

अल्पवीर्या यदा यक्षी श्रूयते मुनिपुङ्गव ।  
कथं नागसहस्रस्य धारयत्यबला बलम् ॥ २ ॥
</details>

<details><summary>मूलम्</summary>

अल्पवीर्या यदा यक्षी श्रूयते मुनिपुङ्गव ।  
कथं नागसहस्रस्य धारयत्यबला बलम् ॥ २ ॥
</details>

<details><summary>अनुवाद (हिन्दी)</summary>

‘मुनिश्रेष्ठ! जब वह यक्षिणी एक अबला सुनी जाती है, तब तो उसकी शक्ति थोड़ी ही होनी चाहिये; फिर वह एक हजार हाथियोंका बल कैसे धारण करती है?’ ॥ २ ॥
</details>

<details open><summary>विश्वास-प्रस्तुतिः</summary>

इत्युक्तं वचनं श्रुत्वा राघवस्यामितौजसः ।  
हर्षयन् श्लक्ष्णया वाचा सलक्ष्मणमरिन्दमम् ॥ ३ ॥  
विश्वामित्रोऽब्रवीद् वाक्यं शृणु येन बलोत्कटा ।  
वरदानकृतं वीर्यं धारयत्यबला बलम् ॥ ४ ॥
</details>

<details><summary>मूलम्</summary>

इत्युक्तं वचनं श्रुत्वा राघवस्यामितौजसः ।  
हर्षयन् श्लक्ष्णया वाचा सलक्ष्मणमरिन्दमम् ॥ ३ ॥  
विश्वामित्रोऽब्रवीद् वाक्यं शृणु येन बलोत्कटा ।  
वरदानकृतं वीर्यं धारयत्यबला बलम् ॥ ४ ॥
</details>

<details><summary>अनुवाद (हिन्दी)</summary>

अमित तेजस्वी श्रीरघुनाथके कहे हुए इस वचनको सुनकर विश्वामित्रजी अपनी मधुर वाणीद्वारा लक्ष्मणसहित शत्रुदमन श्रीरामको हर्ष प्रदान करते हुए बोले—‘रघुनन्दन! जिस कारणसे ताटका अधिक बलशालिनी हो गयी है, वह बताता हूँ, सुनो । उसमें वरदानजनित बलका उदय हुआ है; अतः वह अबला होकर भी बल धारण करती है (सबला हो गयी है) ॥ ३-४ ॥
</details>

<details open><summary>विश्वास-प्रस्तुतिः</summary>

पूर्वमासीन्महायक्षः सुकेतुर्नाम वीर्यवान् ।  
अनपत्यः शुभाचारः स च तेपे महत्तपः ॥ ५ ॥
</details>

<details><summary>मूलम्</summary>

पूर्वमासीन्महायक्षः सुकेतुर्नाम वीर्यवान् ।  
अनपत्यः शुभाचारः स च तेपे महत्तपः ॥ ५ ॥
</details>

<details><summary>अनुवाद (हिन्दी)</summary>

‘पूर्वकालकी बात है, सुकेतु नामसे प्रसिद्ध एक महान् यक्ष थे । वे बड़े पराक्रमी और सदाचारी थे; परंतु उन्हें कोई संतान नहीं थी; इसलिये उन्होंने बड़ी भारी तपस्या की ॥ ५ ॥
</details>

<details open><summary>विश्वास-प्रस्तुतिः</summary>

पितामहस्तु सुप्रीतस्तस्य यक्षपतेस्तदा ।  
कन्यारत्नं ददौ राम ताटकां नाम नामतः ॥ ६ ॥
</details>

<details><summary>मूलम्</summary>

पितामहस्तु सुप्रीतस्तस्य यक्षपतेस्तदा ।  
कन्यारत्नं ददौ राम ताटकां नाम नामतः ॥ ६ ॥
</details>

<details><summary>अनुवाद (हिन्दी)</summary>

‘श्रीराम! यक्षराज सुकेतुकी उस तपस्यासे ब्रह्माजीको बड़ी प्रसन्नता हुई । उन्होंने सुकेतुको एक कन्यारत्न प्रदान किया, जिसका नाम ताटका था ॥ ६ ॥
</details>

<details open><summary>विश्वास-प्रस्तुतिः</summary>

ददौ नागसहस्रस्य बलं चास्याः पितामहः ।  
न त्वेव पुत्रं यक्षाय ददौ चासौ महायशाः ॥ ७ ॥
</details>

<details><summary>मूलम्</summary>

ददौ नागसहस्रस्य बलं चास्याः पितामहः ।  
न त्वेव पुत्रं यक्षाय ददौ चासौ महायशाः ॥ ७ ॥
</details>

<details><summary>अनुवाद (हिन्दी)</summary>

ब्रह्माजीने ही उस कन्याको एक हजार हाथियोंके समान बल दे दिया; परंतु उन महायशस्वी पितामहने उस यक्षको पुत्र नहीं ही दिया (उसके संकल्पके अनुसार पुत्र प्राप्त हो जानेपर उसके द्वारा जनताका अत्यधिक उत्पीड़न होता, यही सोचकर ब्रह्माजीने पुत्र नहीं दिया) ॥ ७ ॥
</details>

<details open><summary>विश्वास-प्रस्तुतिः</summary>

तां तु बालां विवर्धन्तीं रूपयौवनशालिनीम् ।  
जम्भपुत्राय सुन्दाय ददौ भार्यां यशस्विनीम् ॥ ८ ॥
</details>

<details><summary>मूलम्</summary>

तां तु बालां विवर्धन्तीं रूपयौवनशालिनीम् ।  
जम्भपुत्राय सुन्दाय ददौ भार्यां यशस्विनीम् ॥ ८ ॥
</details>

<details><summary>अनुवाद (हिन्दी)</summary>

‘धीरे-धीरे वह यक्ष-बालिका बढ़ने लगी और बढ़कर रूप-यौवनसे सुशोभित होने लगी । उस अवस्थामें सुकेतुने अपनी उस यशस्विनी कन्याको जम्भपुत्र सुन्दके हाथमें उसकी पत्नीके रूपमें दे दिया ॥ ८ ॥
</details>

<details open><summary>विश्वास-प्रस्तुतिः</summary>

कस्यचित्त्वथ कालस्य यक्षी पुत्रं व्यजायत ।  
मारीचं नाम दुर्धर्षं यः शापाद् राक्षसोऽभवत् ॥ ९ ॥
</details>

<details><summary>मूलम्</summary>

कस्यचित्त्वथ कालस्य यक्षी पुत्रं व्यजायत ।  
मारीचं नाम दुर्धर्षं यः शापाद् राक्षसोऽभवत् ॥ ९ ॥
</details>

<details><summary>अनुवाद (हिन्दी)</summary>

‘कुछ कालके बाद उस यक्षी ताटकाने मारीच नामसे प्रसिद्ध एक दुर्जय पुत्रको जन्म दिया, जो अगस्त्य मुनिके शापसे राक्षस हो गया ॥ ९ ॥
</details>

<details open><summary>विश्वास-प्रस्तुतिः</summary>

सुन्दे तु निहते राम अगस्त्यमृषिसत्तमम् ।  
ताटका सहपुत्रेण प्रधर्षयितुमिच्छति ॥ १० ॥
</details>

<details><summary>मूलम्</summary>

सुन्दे तु निहते राम अगस्त्यमृषिसत्तमम् ।  
ताटका सहपुत्रेण प्रधर्षयितुमिच्छति ॥ १० ॥
</details>

<details><summary>अनुवाद (हिन्दी)</summary>

‘श्रीराम! अगस्त्यने ही शाप देकर ताटकापति सुन्दको भी मार डाला । उसके मारे जानेपर ताटका पुत्रसहित जाकर मुनिवर अगस्त्यको भी मौतके घाट उतार देनेकी इच्छा करने लगी ॥ १० ॥
</details>

<details open><summary>विश्वास-प्रस्तुतिः</summary>

भक्षार्थं जातसंरम्भा गर्जन्ती साभ्यधावत ।  
आपतन्तीं तु तां दृष्ट्वा अगस्त्यो भगवानृषिः ॥ ११ ॥  
राक्षसत्वं भजस्वेति मारीचं व्याजहार सः ।
</details>

<details><summary>मूलम्</summary>

भक्षार्थं जातसंरम्भा गर्जन्ती साभ्यधावत ।  
आपतन्तीं तु तां दृष्ट्वा अगस्त्यो भगवानृषिः ॥ ११ ॥  
राक्षसत्वं भजस्वेति मारीचं व्याजहार सः ।
</details>

<details><summary>अनुवाद (हिन्दी)</summary>

‘वह कुपित हो मुनिको खा जानेके लिये गर्जना करती हुई दौड़ी । उसे आती देख भगवान् अगस्त्य मुनिने मारीचसे कहा—‘तू देवयोनि-रूपका परित्याग करके राक्षसभावको प्राप्त हो जा’ ॥ ११ १/२ ॥
</details>

<details open><summary>विश्वास-प्रस्तुतिः</summary>

अगस्त्यः परमामर्षस्ताटकामपि शप्तवान् ॥ १२ ॥  
पुरुषादी महायक्षी विकृता विकृतानना ।  
इदं रूपं विहायाशु दारुणं रूपमस्तु ते ॥ १३ ॥
</details>

<details><summary>मूलम्</summary>

अगस्त्यः परमामर्षस्ताटकामपि शप्तवान् ॥ १२ ॥  
पुरुषादी महायक्षी विकृता विकृतानना ।  
इदं रूपं विहायाशु दारुणं रूपमस्तु ते ॥ १३ ॥
</details>

<details><summary>अनुवाद (हिन्दी)</summary>

‘फिर अत्यन्त अमर्षमें भरे हुए ऋषिने ताटकाको भी शाप दे दिया—‘तू विकराल मुखवाली नरभक्षिणी राक्षसी हो जा । तू है तो महायक्षी; परंतु अब शीघ्र ही इस रूपको त्यागकर तेरा भयङ्कर रूप हो जाय’ ॥ १२-१३ ॥
</details>

<details open><summary>विश्वास-प्रस्तुतिः</summary>

सैषा शापकृतामर्षा ताटका क्रोधमूर्च्छिता ।  
देशमुत्सादयत्येनमगस्त्याचरितं शुभम् ॥ १४ ॥
</details>

<details><summary>मूलम्</summary>

सैषा शापकृतामर्षा ताटका क्रोधमूर्च्छिता ।  
देशमुत्सादयत्येनमगस्त्याचरितं शुभम् ॥ १४ ॥
</details>

<details><summary>अनुवाद (हिन्दी)</summary>

‘इस प्रकार शाप मिलनेके कारण ताटकाका अमर्ष और भी बढ़ गया । वह क्रोधसे मूर्च्छित हो उठी और उन दिनों अगस्त्यजी जहाँ रहते थे, उस सुन्दर देशको उजाड़ने लगी ॥ १४ ॥
</details>

<details><summary>त्र्यम्बकः - धर्माकूतम्</summary>

यत् तद् दुष्ट-स्त्री-वध-विषयम् इति स्पष्टी-कुर्वन् विश्वामित्रो रामम् आह —
</details>

<details open><summary>विश्वास-प्रस्तुतिः</summary>

एनां राघव दुर्वृत्तां यक्षीं परमदारुणाम् ।  
गोब्राह्मणहितार्थाय जहि दुष्टपराक्रमाम् ॥ १५ ॥
</details>

<details><summary>मूलम्</summary>

एनां राघव दुर्वृत्तां यक्षीं परमदारुणाम् ।  
गोब्राह्मणहितार्थाय जहि दुष्टपराक्रमाम् ॥ १५ ॥
</details>

<details><summary>अनुवाद (हिन्दी)</summary>

‘रघुनन्दन! तुम गौओं और ब्राह्मणोंका हित करनेके लिये दुष्ट पराक्रमवाली इस परम भयङ्कर दुराचारिणी यक्षीका वध कर डालो ॥ १५ ॥
</details>

<details open><summary>विश्वास-प्रस्तुतिः</summary>

नह्येनां शापसंसृष्टां कश्चिदुत्सहते पुमान् ।  
निहन्तुं त्रिषु लोकेषु त्वामृते रघुनन्दन ॥ १६ ॥
</details>

<details><summary>मूलम्</summary>

नह्येनां शापसंसृष्टां कश्चिदुत्सहते पुमान् ।  
निहन्तुं त्रिषु लोकेषु त्वामृते रघुनन्दन ॥ १६ ॥
</details>

<details><summary>अनुवाद (हिन्दी)</summary>

‘रघुकुलको आनन्दित करनेवाले वीर! इस शापग्रस्त ताटकाको मारनेके लिये तीनों लोकोंमें तुम्हारे सिवा दूसरा कोई पुरुष समर्थ नहीं है ॥ १६ ॥
</details>

<details open><summary>विश्वास-प्रस्तुतिः</summary>

नहि ते स्त्रीवधकृते घृणा कार्या नरोत्तम ।  
चातुर्वर्ण्यहितार्थं हि कर्तव्यं राजसूनुना ॥ १७ ॥
</details>

<details><summary>मूलम्</summary>

नहि ते स्त्रीवधकृते घृणा कार्या नरोत्तम ।  
चातुर्वर्ण्यहितार्थं हि कर्तव्यं राजसूनुना ॥ १७ ॥
</details>

<details><summary>मूलम् - त्र्यम्बकः</summary>

न हि ते स्त्री-वध-कृते घृणा कार्या नरोत्तम ।  
चातुर्वर्ण्य-हितार्थाय कर्तव्यं राज-सूनुना ॥
</details>

<details><summary>अनुवाद (हिन्दी)</summary>

‘नरश्रेष्ठ! तुम स्त्री-हत्याका विचार करके इसके प्रति दया न दिखाना । एक राजपुत्रको चारों वर्णोंके हितके लिये स्त्रीहत्या भी करनी पड़े तो उससे मुँह नहीं मोड़ना चाहिये ॥ १७ ॥
</details>

<details open><summary>विश्वास-प्रस्तुतिः</summary>

नृशंसमनृशंसं वा प्रजारक्षणकारणात् ।  
पातकं वा सदोषं वा कर्तव्यं रक्षता सदा ॥ १८ ॥
</details>

<details><summary>मूलम्</summary>

नृशंसमनृशंसं वा प्रजारक्षणकारणात् ।  
पातकं वा सदोषं वा कर्तव्यं रक्षता सदा ॥ १८ ॥
</details>

<details><summary>अनुवाद (हिन्दी)</summary>

‘प्रजापालक नरेशको प्रजाजनोंकी रक्षाके लिये क्रूरतापूर्ण या क्रूरतारहित, पातकयुक्त अथवा सदोष कर्म भी करना पड़े तो कर लेना चाहिये । यह बात उसे सदा ही ध्यानमें रखनी चाहिये ॥ १८ ॥
</details>

<details open><summary>विश्वास-प्रस्तुतिः</summary>

राज्यभारनियुक्तानामेष धर्मः सनातनः ।  
अधर्म्यां जहि काकुत्स्थ धर्मो ह्यस्यां न विद्यते ॥ १९ ॥
</details>

<details><summary>मूलम्</summary>

राज्यभारनियुक्तानामेष धर्मः सनातनः ।  
अधर्म्यां जहि काकुत्स्थ धर्मो ह्यस्यां न विद्यते ॥ १९ ॥
</details>

<details><summary>अनुवाद (हिन्दी)</summary>

‘जिनके ऊपर राज्यके पालनका भार है, उनका तो यह सनातन धर्म है । ककुत्स्थकुलनन्दन! ताटका महापापिनी है । उसमें धर्मका लेशमात्र भी नहीं है; अतः उसे मार डालो ॥ १९ ॥
</details>

<details><summary>त्र्यम्बकः - धर्माकूतम्</summary>

इति दुष्ट-स्त्री-वधे दोषो नास्ति इति शास्त्रेण न्यायेन चोक्त्वा स्वोक्तार्थे महतां संमतिम् अप्य् आह —
</details>

<details open><summary>विश्वास-प्रस्तुतिः</summary>

श्रूयते हि पुरा शक्रो विरोचनसुतां नृप ।  
पृथिवीं हन्तुमिच्छन्तीं मन्थरामभ्यसूदयत् ॥ २० ॥
</details>

<details><summary>मूलम्</summary>

श्रूयते हि पुरा शक्रो विरोचनसुतां नृप ।  
पृथिवीं हन्तुमिच्छन्तीं मन्थरामभ्यसूदयत् ॥ २० ॥
</details>

<details><summary>अनुवाद (हिन्दी)</summary>

‘नरेश्वर! सुना जाता है कि पूर्वकालमें विरोचनकी पुत्री मन्थरा सारी पृथ्वीका नाश कर डालना चाहती थी । उसके इस विचारको जानकर इन्द्रने उसका वध कर डाला ॥ २० ॥
</details>

<details open><summary>विश्वास-प्रस्तुतिः</summary>

विष्णुना च पुरा राम भृगुपत्नी पतिव्रता ।  
अनिन्द्रं लोकमिच्छन्ती काव्यमाता निषूदिता ॥ २१ ॥
</details>

<details><summary>मूलम्</summary>

विष्णुना च पुरा राम भृगुपत्नी पतिव्रता ।  
अनिन्द्रं लोकमिच्छन्ती काव्यमाता निषूदिता ॥ २१ ॥
</details>

<details><summary>मूलम् - त्र्यम्बकः</summary>

विष्णुना च पुरा राम भृगु-पत्नी दृढ-व्रता ।  
अनिन्द्रं लोकम् इच्छन्ती काव्य-माता निषूदिता ॥  
</details>

<details><summary>अनुवाद (हिन्दी)</summary>

‘श्रीराम! प्राचीन कालमें शुक्राचार्यकी माता तथा भृगुकी पतिव्रता पत्नी त्रिभुवनको इन्द्रसे शून्य कर देना चाहती थीं । यह जानकर भगवान् विष्णुने उनको मार डाला ॥
</details>

<details open><summary>विश्वास-प्रस्तुतिः</summary>

एतैश्चान्यैश्च बहुभी राजपुत्रैर्महात्मभिः ।  
अधर्मसहिता नार्यो हताः पुरुषसत्तमैः ।  
तस्मादेनां घृणां त्यक्त्वा जहि मच्छासनान्नृप ॥ २२ ॥
</details>

<details><summary>मूलम्</summary>

एतैश्चान्यैश्च बहुभी राजपुत्रैर्महात्मभिः ।  
अधर्मसहिता नार्यो हताः पुरुषसत्तमैः ।  
तस्मादेनां घृणां त्यक्त्वा जहि मच्छासनान्नृप ॥ २२ ॥
</details>

<details><summary>मूलम् - त्र्यम्बकः</summary>

एतैर् अन्यैश् च बहुभी राज-पुत्र महात्मभिः ।  
अधर्म-निरता नार्यो हताः पुरुष-सत्तमैः ॥
</details>

<details><summary>अनुवाद (हिन्दी)</summary>

‘इन्होंने तथा अन्य बहुत-से महामनस्वी पुरुषप्रवर राजकुमारोंने पापचारिणी स्त्रियोंका वध किया है । नरेश्वर! अतः तुम भी मेरी आज्ञासे दया अथवा घृणाको त्यागकर इस राक्षसीको मार डालो’ ॥ २२ ॥
</details>

<details><summary>त्र्यम्बकः - धर्माकूतम्</summary>

एवमधर्मिष्ठाया लोकोपद्रव-कारिण्याः स्त्रिया वधे दोषो नास्ति इति विश्वामित्रेण प्रतिपादितम् । विष्णु-पुराणे तु एतादृश्या वधस्य पुण्य-प्रदत्वम् अप्य् उक्तम् । तथा हि पृथोर् अननुकूला पृथ्वी वधार्थम् उद्युक्तं पृथुं प्राह — 

> स्त्री-वधे त्वं महा-पापं किं नरेन्द्र न पश्यसि ।  
> येन मां हन्तुम् अत्यर्थं प्रकरोषि नृपोद्यमम् ।। 

पृथुर् उवाच — 

> एकस्मिन् यत्र निधनं प्रापिते दुष्ट-चारिणि ।  
> बहूनां भवति क्षेमस् तस्य पुण्य-प्रदो वधः ।।

इति । अनेन धर्म-विचार-पूर्वकं ताडका-वधे दोषो नास्ति, पुण्यम् एव भविष्यतीति तात्पर्येण महर्षि-विश्वामित्रेणोक्तम् । इदानींतनैर् अपि बहूनां क्षेमार्थम् एकस्य हनने दोषो नास्ति इति ज्ञेयम् । विशेषतो राज्ञा जनपद-रक्षण-दीक्षितेन अवश्य-वधो ऽपि कर्तव्य इत्य् अपि सूचितम् । 
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये बालकाण्डे पञ्चविंशः सर्गः ॥ २५ ॥  
इस प्रकार श्रीवाल्मीकिनिर्मित आर्षरामायण आदिकाव्यके बालकाण्डमें पचीसवाँ सर्ग पूरा हुआ ॥ २५ ॥
</details>

