<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ ४ किष्किन्धाकाण्डम् on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/</link>
    <description>Recent content in &#43;०४ ४ किष्किन्धाकाण्डम् on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/index.xml" rel="self" type="application/rss+xml" />
    <item>
      <title>०१ ०१ रामसुग्रीवयोः मैत्री</title>
      <link>https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/01_rAmasugrIvayoH_maitrI/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/01_rAmasugrIvayoH_maitrI/</guid>
      <description>&lt;p&gt;१. स तां पुष्करिणीं गत्वा पद्मोत्पलझषाकुलाम् ।&lt;br&gt;&#xA;२. रामः सौमित्रिसहितो विललापाकुलेन्द्रियः ॥&lt;br&gt;&#xA;३. स कामवशमापन्नः सौमित्रिमिदमब्रवीत् ।&lt;br&gt;&#xA;४. भरतस्य च दुःखेन वैदेह्या हरणेन च ।&lt;br&gt;&#xA;५. शोकार्तस्यापि मे पम्पा शोभते चित्रकानना ॥&lt;br&gt;&#xA;६. व्यवकीर्णा बहुविधैः पुष्पैः शीतोदकैः शिवा ॥&lt;br&gt;&#xA;७. सुखानिलोऽयं सौमित्रे कालः प्रचुरमन्मथः ।&lt;br&gt;&#xA;८. गन्धवान् सुरभिर्मासो जातपुष्पफलद्रुमः ॥&lt;br&gt;&#xA;९. पश्य रूपाणि सौमित्रे वनानां पुष्पशालिनाम् ।&lt;br&gt;&#xA;१०. सृजतां पुष्पवर्षाणि वर्षं तोयमुचामिव ॥&lt;br&gt;&#xA;११. स एव सुखसंस्पर्शो वाति चन्दनशीतलः ।&lt;br&gt;&#xA;१२. गन्धमभ्यवहन् पुण्यं श्रमापनयनोऽनिलः ॥&lt;br&gt;&#xA;१३. पुष्पसन्छन्नशिखराः मारुतोत्क्षेपचञ्चलाः ।&lt;br&gt;&#xA;१४. अमी मधुकरोत्तम्साः प्रगीता इव पादपाः ॥&lt;br&gt;&#xA;१५. अयं वसन्तः सौमित्रे नानाविहगनादितः ।&lt;br&gt;&#xA;१६. सीतया विप्रहीणस्य शोकसन्दीपनो मम ॥&lt;br&gt;&#xA;१७. एष दात्यूहको हृष्टो रम्ये मां वननिर्झरे ।&lt;br&gt;&#xA;१८. प्रणदन् मन्मथाविष्टं शोचयिष्यति लक्ष्मण ॥&lt;br&gt;&#xA;१९. श्रुत्वैतस्य पुरा शब्दमाश्रमस्था ममप्रिया ।&lt;br&gt;&#xA;२०. मामाहूय प्रमुदिता परमं प्रत्यनन्दत ॥&lt;br&gt;&#xA;२१. दात्यूहरतिविक्रन्दैः पुम्स्कोकिलरुतैरपि ।&lt;br&gt;&#xA;२२. स्वनन्ति पादपाश्चेमे ममानङ्गप्रदीपकाः ॥&lt;br&gt;&#xA;२३. अशोकस्तबकाङ्गारः षट्पदस्वननिस्वनः ।&lt;br&gt;&#xA;२४. मां हि पल्लवताम्रार्चिः वसन्ताग्निः प्रधक्ष्यति ॥&lt;br&gt;&#xA;२५. न हि तां सूक्ष्मपक्ष्माक्षीं सुकेशीं मृदुभाषिणीम् ।&lt;br&gt;&#xA;२६. अपश्यतो मे सौमित्रे जीवितेऽस्ति प्रयोजनम् ॥&lt;br&gt;&#xA;२७. अपश्यतस्तां वनितां पश्यतो रुचिरद्रुमान् ।&lt;br&gt;&#xA;२८. ममायमात्मप्रभवो भूयस्त्वमुपयास्यति ॥&lt;br&gt;&#xA;२९. पश्य लक्ष्मण नृत्यन्तं मयूरमुपनृत्यति ।&lt;br&gt;&#xA;३०. शिखिनी मन्मथार्तैषा भर्तारं गिरिसानुषु ॥&lt;br&gt;&#xA;३१. मयूरस्य वने नूनं रक्षसा न हृता प्रिया ।&lt;br&gt;&#xA;३२. तस्मान्नृत्यति रम्येषु वनेषु सह कान्तया ॥&lt;br&gt;&#xA;३३. वसन्तो यदि तत्रापि यत्र मे वसति प्रिया ।&lt;br&gt;&#xA;३४. नूनं परवशा सीता सापि शोचत्यहं यथा ॥&lt;br&gt;&#xA;३५. नूनं न तु वसन्तस्तं देशं स्पृशति यत्र सा ।&lt;br&gt;&#xA;३६. कथं ह्यसितपद्माक्षी वर्तयेत् सा मया विना ॥&lt;br&gt;&#xA;३७. अथवा वर्तते तत्र वसन्तो यत्र मे प्रिया ।&lt;br&gt;&#xA;३८. श्यामा पद्मपलाशाक्षी मृदुभाषा च मे प्रिया ।&lt;br&gt;&#xA;३९. नूनं वसन्तमासाद्य परित्यक्षति जीवितम् ॥&lt;br&gt;&#xA;४०. एष पुष्पवहो वायुः सुखस्पर्शो हिमावहः ।&lt;br&gt;&#xA;४१. तां विचिन्तयतः कान्तां पावकप्रतिमो मम ॥&lt;br&gt;&#xA;४२. विक्षिप्तां पवनेनैतामसौ तिलकमञ्जरीम् ।&lt;br&gt;&#xA;४३. षट्पदः सहसाभ्यैति मदोद्धूतामिव प्रियाम् ॥&lt;br&gt;&#xA;४४. कामिनामयमत्यन्तमशोकः शोकवर्धनः ।&lt;br&gt;&#xA;४५. स्तबकैः पवनोत्क्षिप्तैः तर्जयन्निव मां स्थितः ॥&lt;br&gt;&#xA;४६. एषा प्रसन्नसलिला पद्मनीलोत्पलायुता ।&lt;br&gt;&#xA;४७. जले तरुणसूर्याभैः षट्पदाहतकेसरैः ।&lt;br&gt;&#xA;४८. पङ्कजैः शोभते पम्पा समन्तादभिसंवृता ॥&lt;br&gt;&#xA;४९. पद्मपत्रविशालाक्षीं सततं प्रियपङ्कजाम् ।&lt;br&gt;&#xA;५०. अपश्यतो मे वैदेहीं जीवितं नाभिरोचते ॥&lt;br&gt;&#xA;५१. अहो कामस्य वामत्वं यो गतामपि दुर्लभाम् ।&lt;br&gt;&#xA;५२. स्मारयिष्यति कल्याणीं कल्याणतरवादिनीम् ॥&lt;br&gt;&#xA;५३. शक्यो धारयितुं कामो भवेदभ्यागतो मया ।&lt;br&gt;&#xA;५४. यदि भूयो वसन्तो मां न हन्यात् पुष्पितद्रुमः ॥&lt;br&gt;&#xA;५५. यानि स्म रमणीयानि तया सह भवन्ति मे ।&lt;br&gt;&#xA;५६. तान्येवारमणीयानि जायन्ते मे तया विना ॥&lt;br&gt;&#xA;५७. पद्मकोशपलाशानि द्रष्टुं दृष्टिर्हि मन्यते ।&lt;br&gt;&#xA;५८. सीताया नेत्रकोशाभ्यां सदृशानीति लक्ष्मण ॥&lt;br&gt;&#xA;५९. पद्मकेसरसंसृष्टो वृक्षान्तरविनिःसृतः ।&lt;br&gt;&#xA;६०. निःश्वास इव सीतायाः वाति वायुर्मनोहरः ॥&lt;br&gt;&#xA;६१. वातविक्षिप्तविटपान् यथासन्नान् द्रुमानिमान् ।&lt;br&gt;&#xA;६२. लता समनुवर्तन्ते मत्ता इव वरस्त्रियः ॥&lt;br&gt;&#xA;६३. इदं मृष्टमिदं स्वादु प्रफुल्लमिदमित्यपि ।&lt;br&gt;&#xA;६४. रागरक्तो मधुकरः कुसुमेष्ववलीयते ॥&lt;br&gt;&#xA;६५. निलीय पुनरुत्पत्य सहसान्यत्र गच्छति ।&lt;br&gt;&#xA;६६. मधुलुब्धो मधुकरः पम्पातीरद्रुमेष्वसौ ॥&lt;br&gt;&#xA;६७. हिमान्ते पश्य सौमित्रे वृक्षाणां पुष्पसम्भवम् ।&lt;br&gt;&#xA;६८. पुष्पमासे हि तरवः सङ्घर्षादिव पुष्पिताः ॥&lt;br&gt;&#xA;६९. यदि दृश्येत सा साध्वी यदि चेह वसेमहि ।&lt;br&gt;&#xA;७०. स्पृहयेऽहं न शक्राय नायोध्यायै रघूत्तम ॥&lt;br&gt;&#xA;७१. श्यामा पद्मपलाशाक्षी प्रिया विरहिता मया ।&lt;br&gt;&#xA;७२. कथं धारयति प्राणान् विवशा जनकात्मजा ॥&lt;br&gt;&#xA;७३. किं नु वक्ष्यामि धर्मज्ञं राजानं सत्यवादिनम् ।&lt;br&gt;&#xA;७४. जनकं पृष्टसीतं तं कुशलं जनसंसदि ॥&lt;br&gt;&#xA;७५. किं नु वक्ष्याम्ययोध्यायां कौसल्यां हि नृपात्मज ।&lt;br&gt;&#xA;७६. क्व सा स्नुषेति पृच्छन्तीं कथं चापि मनस्विनीम् ॥&lt;br&gt;&#xA;७७. गच्छ लक्ष्मण पश्य त्वं भरतं भ्रातृवत्सलम् ।&lt;br&gt;&#xA;७८. न ह्यहं जीवितुं शक्तः तामृते जनकात्मजाम् ॥&lt;br&gt;&#xA;७९. इति रामं महात्मानं विलपन्तमनाथवत् ।&lt;br&gt;&#xA;८०. उवाच लक्ष्मणो भ्राता वचनं युक्तमव्ययम् ॥&lt;br&gt;&#xA;८१. संस्तम्भ राम भद्रं ते मा शुचः पुरुषोत्तम ।&lt;br&gt;&#xA;८२. नेदृशानां मतिः मन्दा भवत्यकलुषितात्मनाम् ॥&lt;br&gt;&#xA;८३. स्मृत्वा वियोगजं दुःखं त्यज स्नेहं प्रिये जने ।&lt;br&gt;&#xA;८४. अतिस्नेहपरिष्वङ्गात् वर्तिरार्द्रापि दह्यते ॥&lt;br&gt;&#xA;८५. यदि याति दितेर्गर्भं रावणो सह सीतया ।&lt;br&gt;&#xA;८६. तत्राप्येनं हनिष्यामि न चेत् दास्यति मैथिलीम् ॥&lt;br&gt;&#xA;८७. स्वास्थ्यं धैर्यं भजस्वार्य त्यज्यतां कृपणा मतिः ।&lt;br&gt;&#xA;८८. उत्साहो बलवान् आर्य नास्त्युत्साहात् परं बलम् ॥&lt;br&gt;&#xA;८९. उत्साहमात्रमाश्रित्य प्रतिलप्स्याम जानकीम् ॥&lt;br&gt;&#xA;९०. एवं सम्बोधितस्तेन शोकोपहतचेतनः ।&lt;br&gt;&#xA;९१. त्यज्य शोकं च मोहं च रामो धैर्यमुपागमत् ॥&lt;br&gt;&#xA;९२. तं मत्तमातङ्गविलासगामी&lt;br&gt;&#xA;९३. गच्छन्तमव्यग्रमना महात्मा ।&lt;br&gt;&#xA;९४. स लक्ष्मणो राघवमिष्टचेष्टो&lt;br&gt;&#xA;९५. ररक्ष धर्मेण बलेन चैव ॥&lt;br&gt;&#xA;९६. तौ ऋष्यमूकस्य समीपचारी&lt;br&gt;&#xA;९७. चरन् ददर्शाद्भुतदर्शनीयौ ।&lt;br&gt;&#xA;९८. शाखामृगाणामधिपस्तरस्वी&lt;br&gt;&#xA;९९. वितत्रसे नैव चिचेष्ट किञ्चित् ॥&lt;br&gt;&#xA;१००. तौ तु दृष्ट्वा महात्मानौ भ्रातरौ रामलक्ष्मणौ ।&lt;br&gt;&#xA;१०१. वरायुधधरौ वीरौ सुग्रीवः शङ्कितोऽभवत् ॥&lt;br&gt;&#xA;१०२. ततः स सचिवेभ्यस्तु सुग्रीवः प्लवगाधिपः ।&lt;br&gt;&#xA;१०३. शशम्स परमोद्विग्नः पश्यन्तौ रामलक्ष्मणौ ॥&lt;br&gt;&#xA;१०४. एतौ वनमिदं दुर्गं वालिप्रणिहितौ ध्रुवम् ।&lt;br&gt;&#xA;१०५. छद्मना चीरवसनौ प्रचरन्तौ इहागतौ ॥&lt;br&gt;&#xA;१०६. ततः सुग्रीवसचिवाः दृष्ट्वा परमधन्विनौ ।&lt;br&gt;&#xA;१०७. जग्मुः गिरितटादस्मात् अन्यच्छिखरमुत्तमम् ॥&lt;br&gt;&#xA;१०८. ते क्षिप्रमभिगम्याथ यूथपा यूथपर्षभम् ।&lt;br&gt;&#xA;१०९. हरयो वानरश्रेष्ठं परिवार्योपतस्थिरे ॥&lt;br&gt;&#xA;११०. ततस्तं भयसंविग्नं वालिकिल्बिषशङ्कितम् ।&lt;br&gt;&#xA;१११. उवाच हनुमान् वाक्यं (सुग्रीवसचिवस्तदा) ॥&lt;br&gt;&#xA;११२. सम्भ्रमस्त्यज्यतामेष सर्वैर्वालिकृते महान् ।&lt;br&gt;&#xA;११३. मलयोऽयं गिरिवरो भयं नेहास्ति वालिनः ॥&lt;br&gt;&#xA;११४. यस्मादुद्विग्नचेतास्त्वं विद्रुतो हरिपुङ्गव ।&lt;br&gt;&#xA;११५. तं क्रूरदर्शनं क्रूरं नेह पश्यामि वालिनम् ॥&lt;br&gt;&#xA;११६. अहो शाखामृगत्वं ते व्यक्तमेव प्लवङ्गम ।&lt;br&gt;&#xA;११७. लघुचित्ततयात्मानं न स्थापयसि यो मतौ ॥&lt;br&gt;&#xA;११८. बुद्धिविज्ञानसंपन्न इङ्गितैः सर्वमाचर ॥&lt;br&gt;&#xA;११९. सुग्रीवस्तु शुभं वाक्यं श्रुत्वा सर्वं हनूमतः ।&lt;br&gt;&#xA;१२०. ततः शुभतरं वाक्यं हनूमन्तमुवाच ह ॥&lt;br&gt;&#xA;१२१. दीर्घबाहू विशालाक्षौ शरचापासिधारिणौ ।&lt;br&gt;&#xA;१२२. कस्य न स्यात् भयं दृष्ट्वा ह्येतौ सुरसुतोपमौ ॥&lt;br&gt;&#xA;१२३. वालिप्रणिहितौ एतौ शङ्केऽहं पुरुषोत्तमौ ।&lt;br&gt;&#xA;१२४. राजानो बहुमित्राश्च विश्वासो नात्र हि क्षमः ॥&lt;br&gt;&#xA;१२५. तौ त्वया प्राकृतेनेव गत्वा ज्ञेयौ प्लवङ्गम ।&lt;br&gt;&#xA;१२६. इङ्गितानां प्रकारैश्च रूपव्याभाषणेन च ॥&lt;br&gt;&#xA;१२७. लक्षयस्व तयोर्भावं प्रहृष्टमनसौ यदि ।&lt;br&gt;&#xA;१२८. विश्वासयन् प्रशम्साभिः इङ्गितैश्च पुनः पुनः ॥&lt;br&gt;&#xA;१२९. ममैवाभिमुखं स्थित्वा पृच्छ त्वं हरिपुङ्गव ।&lt;br&gt;&#xA;१३०. प्रयोजनं प्रवेशस्य वनस्यास्य धनुर्धरौ ॥&lt;br&gt;&#xA;१३१. शुद्धात्मानौ यदि त्वेतौ जानीहि त्वं प्लवङ्गम ।&lt;br&gt;&#xA;१३२. व्याभाषितैर्वा रूपैर्वा विज्ञेया दुष्टतानयोः ॥&lt;br&gt;&#xA;१३३. इत्येवं कपिराजेन सन्दिष्टो मारुतात्मजः ।&lt;br&gt;&#xA;१३४. चकार गमने बुद्धिं यत्र तौ रामलक्ष्मणौ ॥&lt;br&gt;&#xA;१३५. पर्वतात् ऋष्यमूकात्तु पुप्लुवे यत्र राघवौ ।&lt;br&gt;&#xA;१३६. भिक्षुरूपं ततो भेजे शठबुद्धितया कपिः ॥&lt;br&gt;&#xA;१३७. विनीतवदुपागम्य राघवौ प्रणिपत्य च ।&lt;br&gt;&#xA;१३८. आबभाषे च तौ वीरौ यथावत् प्रशशम्स च ॥&lt;br&gt;&#xA;१३९. राजर्षिदेवप्रतिमौ तापसौ शम्सितव्रतौ ।&lt;br&gt;&#xA;१४०. देशं कथमिमं प्राप्तौ भवन्तौ वरवर्णिनौ ॥&lt;br&gt;&#xA;१४१. धैर्यवन्तौ सुवर्णाभौ कौ युवां चीरवाससौ ।&lt;br&gt;&#xA;१४२. पद्मपत्रेक्षणौ वीरौ जटामण्डलधारिणौ ॥&lt;br&gt;&#xA;१४३. सिंहस्कन्धौ महोत्साहौ मानुषौ देवरूपिणौ ।&lt;br&gt;&#xA;१४४. उभौ योग्यावहं मन्ये रक्षितुं पृथिवीमिमाम् ।&lt;br&gt;&#xA;१४५. ससागरवनां कृत्स्नां विन्ध्यमेरुविभूषिताम् ॥&lt;br&gt;&#xA;१४६. सुग्रीवो नाम धर्मात्मा कश्चित् वानरपुङ्गवः ।&lt;br&gt;&#xA;१४७. वीरो विनिकृतो भ्रात्रा जगद्भ्रमति दुःखितः ॥&lt;br&gt;&#xA;१४८. प्राप्तोऽहं प्रेषितस्तेन सुग्रीवेण महात्मना ।&lt;br&gt;&#xA;१४९. राज्ञा वानरमुख्यानां हनुमान् नाम वानरः ॥&lt;br&gt;&#xA;१५०. युवाभ्यां स हि धर्मात्मा सुग्रीवः सख्यमिच्छति ।&lt;br&gt;&#xA;१५१. तस्य मां सचिवं वित्तं वानरं पवनात्मजम् ।&lt;br&gt;&#xA;१५२. भिक्षुरूपप्रतिच्छन्नं सुग्रीवप्रियकारणात् ॥&lt;br&gt;&#xA;१५३. एतच्छ्रुत्वा वचस्तस्य रामो लक्ष्मणमब्रवीत् ।&lt;br&gt;&#xA;१५४. प्रहृष्टवदनः श्रीमान् भ्रातरं पार्श्वतः स्थितम् ॥&lt;br&gt;&#xA;१५५. सचिवोऽयं कपीन्द्रस्य सुग्रीवस्य महात्मनः ।&lt;br&gt;&#xA;१५६. तमेव काङ्क्षमाणस्य ममान्तिकमिहागतः ॥&lt;br&gt;&#xA;१५७. तमभ्यभाष सौमित्रे सुग्रीवसचिवं कपिम् ।&lt;br&gt;&#xA;१५८. वाक्यज्ञं मधुरैर्वाक्यैः स्नेहयुक्तमरिन्दम ॥&lt;br&gt;&#xA;१५९. नानृक्वेदविनीतस्य नायजुर्वेदधारिणः ।&lt;br&gt;&#xA;१६०. न सामवेदविदुषः शक्यमेवं विभाषितुम् ॥&lt;br&gt;&#xA;१६१. नूनं व्याकरणं कृत्स्नमनेन बहुधा श्रुतम् ।&lt;br&gt;&#xA;१६२. बहुव्याहरतानेन न किञ्चिदपशब्दितम् ॥&lt;br&gt;&#xA;१६३. अविस्तरमसन्दिग्धमविलम्बितमव्यथम् ।&lt;br&gt;&#xA;१६४. उरःस्थं कण्ठगं वाक्यं वर्तते मध्यमस्वरम् ॥&lt;br&gt;&#xA;१६५. संस्कारक्रमसंपन्नामद्रुतामविलम्बिताम् ।&lt;br&gt;&#xA;१६६. उच्चारयति कल्याणीं वाचं हृदयहारिणीम् ॥&lt;br&gt;&#xA;१६७. अनया चित्रया वाचा त्रिस्थानव्यञ्जनस्थया ।&lt;br&gt;&#xA;१६८. कस्य नाराध्यते चित्तमुद्यतासेररेरपि ॥&lt;br&gt;&#xA;१६९. एवं विधो यस्य दूतो न भवेत् पार्थिवस्य तु ।&lt;br&gt;&#xA;१७०. सिद्ध्यन्ति हि कथं तस्य कार्याणां गतयोऽनघ ॥&lt;br&gt;&#xA;१७१. एवमुक्तस्तु सौमित्रिः सुग्रीवसचिवं कपिम् ।&lt;br&gt;&#xA;१७२. अभ्यभाषत वाक्यज्ञो वाक्यज्ञं पवनात्मजम् ॥&lt;br&gt;&#xA;१७३. विदिता नौ गुणा विद्वन् सुग्रीवस्य महात्मनः ।&lt;br&gt;&#xA;१७४. तमेव चावां मार्गावः सुग्रीवं प्लवगेश्वरम् ॥&lt;br&gt;&#xA;१७५. यथा ब्रवीषि हनुमन् सुग्रीववचनादिह ।&lt;br&gt;&#xA;१७६. तत् तथा हि करिष्यावो वचनात् तव सत्तम ॥&lt;br&gt;&#xA;१७७. ततः परमसन्तुष्टो हनूमान् प्लवगोत्तमः ।&lt;br&gt;&#xA;१७८. प्रत्युवाच ततो वाक्यं रामं वाक्यविशारदः ॥&lt;br&gt;&#xA;१७९. किमर्थं त्वं वनं घोरं पम्पाकाननमण्डितम् ।&lt;br&gt;&#xA;१८०. आगतः सानुजो दुर्गं नानाव्यालमृगायुतम् ॥&lt;br&gt;&#xA;१८१. तस्य तद्वचनं श्रुत्वा लक्ष्मणो रामचोदितः ।&lt;br&gt;&#xA;१८२. आचचक्षे महात्मानं रामं दशरथात्मजम् ॥&lt;br&gt;&#xA;१८३. राज्याद् भ्रष्टो मया वस्तुं वने सार्धमिहागतः ।&lt;br&gt;&#xA;१८४. भार्यया च महातेजाः सीतयानुगतो वशी ।&lt;br&gt;&#xA;१८५. दिनक्षये महातेजाः प्रभयेव दिवाकरः ॥&lt;br&gt;&#xA;१८६. अहमस्यावरो भ्राता गुणैर्दास्यमुपागतः ।&lt;br&gt;&#xA;१८७. कृतज्ञस्य बहुज्ञस्य लक्ष्मणो नाम नामतः ॥&lt;br&gt;&#xA;१८८. ऐश्वर्येण विहीनस्य वनवासे रतस्य च ।&lt;br&gt;&#xA;१८९. रक्षसापहृता भार्या रहिते कामरूपिणा ।&lt;br&gt;&#xA;१९०. तच्च न ज्ञायते रक्षः पत्नी येनास्य वा हृता ॥&lt;br&gt;&#xA;१९१. दनुर्नाम दितेः पुत्रः शापात् राक्षसतां गतः ।&lt;br&gt;&#xA;१९२. आख्यातस्तेन सुग्रीवः समर्थो वानराधिपः ॥&lt;br&gt;&#xA;१९३. एतत्ते सर्वमाख्यातं यातातथ्येन पृच्छतः ।&lt;br&gt;&#xA;१९४. अहं चैव च रामश्च सुग्रीवं शरणं गतौ ॥&lt;br&gt;&#xA;१९५. सर्वलोकस्य धर्मात्मा शरण्यः शरणं पुरा ।&lt;br&gt;&#xA;१९६. गुरुर्मे राघवः सोऽयं सुग्रीवं शरणं गतः ॥&lt;br&gt;&#xA;१९७. यस्य प्रसादे सततं प्रसीदेयुरिमाः प्रजाः ।&lt;br&gt;&#xA;१९८. स रामो वानरेन्द्रस्य प्रसादमभिकाङ्क्षते ॥&lt;br&gt;&#xA;१९९. एवं ब्रुवाणं सौमित्रिं करुणं साश्रुपातनम् ।&lt;br&gt;&#xA;२००. हनूमान् प्रत्युवाचेदं वाक्यं वाक्यविशारदः ॥&lt;br&gt;&#xA;२०१. ईदृशा बुद्धिसंपन्ना जितक्रोधा जितेन्द्रियाः ।&lt;br&gt;&#xA;२०२. द्रष्टव्या वानरेन्द्रेण दिष्ट्या दर्शनमागताः ॥&lt;br&gt;&#xA;२०३. करिष्यति स साहाय्यं युवयोर्भास्करात्मजः ।&lt;br&gt;&#xA;२०४. सुग्रीवः सह चास्माभिः सीतायाः परिमार्गणे ॥&lt;br&gt;&#xA;२०५. इत्येवमुक्त्वा हनुमान् श्लक्ष्णं मधुरया गिरा ।&lt;br&gt;&#xA;२०६. बभाषे साधु गच्छामः सुग्रीवमिति राघवम् ॥&lt;br&gt;&#xA;२०७. एवं ब्रुवन्तं धर्मात्मा हनूमन्तं स लक्ष्मणः ।&lt;br&gt;&#xA;२०८. प्रतिपूज्य यथान्यायमिदं प्रोवाच राघवम् ॥&lt;br&gt;&#xA;२०९. कपिः कथयते हृष्टो यथायं मारुतात्मजः ।&lt;br&gt;&#xA;२१०. कृत्यवान् सोऽपि संप्राप्तः कृतकृत्योऽसि राघव ॥&lt;br&gt;&#xA;२११. प्रसन्नमुखवर्णश्च व्यक्तं हृष्टश्च भाषते ।&lt;br&gt;&#xA;२१२. नानृतं वक्ष्यते वीरो हनूमान् मारुतात्मजः ॥&lt;br&gt;&#xA;२१३. ततः स तु महाप्राज्ञो हनूमान् मारुतात्मजः ।&lt;br&gt;&#xA;२१४. जगामादाय तौ वीरौ हरिराजाय राघवौ ॥&lt;br&gt;&#xA;२१५. ऋष्यमूकात् तु हनुमान् गत्वा तं मलयं गिरिम् ।&lt;br&gt;&#xA;२१६. आचचक्षे तदा वीरौ कपिराजाय राघवौ ॥&lt;br&gt;&#xA;२१७. इक्ष्वाकूणां कुले जातो रामो दशरथात्मजः ।&lt;br&gt;&#xA;२१८. लक्ष्मणेन सह भ्रात्रा संप्राप्तो दृढविक्रमः ॥&lt;br&gt;&#xA;२१९. धर्मे निगदितश्चैव पितुर्निर्देशकारकः ।&lt;br&gt;&#xA;२२०. स्त्रीहेतोः (सत्यवाक्योऽयम्) रामोऽरण्यं समागतः ॥&lt;br&gt;&#xA;२२१. तस्यास्य वसतोऽरण्ये नियतस्य महात्मनः ।&lt;br&gt;&#xA;२२२. रावणेन हृता भार्या स त्वां शरणमागतः ॥&lt;br&gt;&#xA;२२३. भवता सत्यकामौ तौ भ्रातरौ रामलक्ष्मणौ ।&lt;br&gt;&#xA;२२४. प्रगृह्य चार्चनीयौ तौ पूजनीयतमौ उभौ ॥&lt;br&gt;&#xA;२२५. श्रुत्वा हनुमतो वाक्यं सुग्रीवो वानराधिपः ।&lt;br&gt;&#xA;२२६. दर्शनीयतमो भूत्वा प्रीत्योवाच च राघवम् ॥&lt;br&gt;&#xA;२२७. आख्याता वायुपुत्रेण तत्त्वतो मे भवद्गुणाः ।&lt;br&gt;&#xA;२२८. रोचते यदि मे सख्यं बाहुरेष प्रसारितः ।&lt;br&gt;&#xA;२२९. गृह्यतां पाणिना पाणिः मर्यादा बध्यतां ध्रुवा ॥&lt;br&gt;&#xA;२३०. एतत्तु वचनं श्रुत्वा (रामो सुग्रीवभाषितं) ।&lt;br&gt;&#xA;२३१. संप्रहृष्टमना हस्तं पीडयामास पाणिना ॥&lt;br&gt;&#xA;२३२. ततो हनूमान् सन्त्यज्य भिक्षुरूपमरिन्दमः ।&lt;br&gt;&#xA;२३३. काष्ठयोः स्वेन रूपेण जनयामास पावकम् ॥&lt;br&gt;&#xA;२३४. ततोऽग्निं दीप्यमानौ तौ चक्रतुश्च प्रदक्षिणम् ।&lt;br&gt;&#xA;२३५. सुग्रीवो राघवश्चैव वयस्यत्वमुपागतौ ॥&lt;br&gt;&#xA;२३६. ततः सुप्रीतमनसौ तौ उभौ हरिराघवौ ।&lt;br&gt;&#xA;२३७. अन्योन्यमभिवीक्षन्तौ न तृप्तिमभिजग्मतुः ॥&lt;br&gt;&#xA;२३८. ततः प्रहृष्टः सुग्रीवः श्लक्ष्णं मधुरया गिरा ।&lt;br&gt;&#xA;२३९. प्रत्युवाच तदा रामं हर्षव्याकुललोचनः ॥&lt;br&gt;&#xA;२४०. त्वं वयस्योऽसि हृद्यो मे ह्येकं दुःखं सुखं च नौ ।&lt;br&gt;&#xA;२४१. अहं विनिकृतो राम चरामीह भयार्दितः ॥&lt;br&gt;&#xA;२४२. हृतभार्यो वने त्रस्तो दुर्गमेतदुपाश्रितः ।&lt;br&gt;&#xA;२४३. वालिना निकृतो भ्रात्रा कृतवैरश्च राघव ॥&lt;br&gt;&#xA;२४४. वालिनो मे महाभाग भयं मे न भवेद्यथा ।&lt;br&gt;&#xA;२४५. कर्तुमर्हसि काकुत्स्थ भयार्तस्याभयं कुरु ॥&lt;br&gt;&#xA;२४६. प्रत्यभाषत काकुत्स्थः सुग्रीवं प्रहसन्निव ।&lt;br&gt;&#xA;२४७. उपकारफलं मित्रं विदितं नो महाकपे ॥&lt;br&gt;&#xA;२४८. तमद्य वालिनं पश्य तीक्ष्णैराशीविषोपमैः ।&lt;br&gt;&#xA;२४९. शरैर्विनिहतं भूमौ प्रकीर्णमिव पर्वतम् ॥&lt;br&gt;&#xA;२५०. सीताकपीन्द्रक्षणदाचराणाम्&lt;br&gt;&#xA;२५१. राजीवहेमज्वलनोपमानि ।&lt;br&gt;&#xA;२५२. सुग्रीवरामप्रणयप्रसङ्गे&lt;br&gt;&#xA;२५३. वामानि नेत्राणि समं स्फुरन्ति ॥&lt;br&gt;&#xA;२५४. स तु तद्वचनं श्रुत्वा राघवस्यात्मनो हितम् ।&lt;br&gt;&#xA;२५५. सुग्रीवः परमप्रीतः सुमहद् वाक्यमब्रवीत् ॥&lt;br&gt;&#xA;२५६. भार्यावियोगजं दुःखं न चिरात् त्वं विमोक्ष्यसे ।&lt;br&gt;&#xA;२५७. रसातले वा वर्तन्तीं वर्तन्तीं वा नभःस्थले ।&lt;br&gt;&#xA;२५८. अहमानीय दास्यामि तव भार्यामरिन्दम ॥&lt;br&gt;&#xA;२५९. अनुमानात् तु जानामि मैथिली सा न संशयः ।&lt;br&gt;&#xA;२६०. ह्रियमाणा मया दृष्टा रक्षसा रौद्रकर्मणा ।&lt;br&gt;&#xA;२६१. क्रोशन्ती रामरामेति लक्ष्मणेति च विस्वरम् ।&lt;br&gt;&#xA;२६२. स्फुरन्ती रावणस्यांके पन्नगेन्द्रवधूर्यथा ॥&lt;br&gt;&#xA;२६३. आत्मना पञ्चमं मां हि दृष्ट्वा शैलतले स्थितम् ।&lt;br&gt;&#xA;२६४. उत्तरीयं तया त्यक्तं शुभान्याभरणानि च ॥&lt;br&gt;&#xA;२६५. तान्यस्माभिर्गृहीतानि निहितानि च राघव ।&lt;br&gt;&#xA;२६६. आनयिष्याम्यहं तानि प्रत्यभिज्ञातुमर्हसि ॥&lt;br&gt;&#xA;२६७. तमब्रवीत् ततो रामः सुग्रीवं प्रियवादिनम् ।&lt;br&gt;&#xA;२६८. आनयस्व सखे शीघ्रं किमर्थं प्रविलम्बसे ॥&lt;br&gt;&#xA;२६९. एवमुक्तस्तु सुग्रीवः शैलस्य गहनां गुहाम् ।&lt;br&gt;&#xA;२७०. प्रविवेश ततः शीघ्रं राघवप्रियकाम्यया ॥&lt;br&gt;&#xA;२७१. उत्तरीयं गृहीत्वा तु स तान्याभरणानि च ।&lt;br&gt;&#xA;२७२. इदं पश्येति रामाय दर्शयामास वानरः ॥&lt;br&gt;&#xA;२७३. ततो गृहीत्वा वासस्तु शुभान्याभरणानि च ।&lt;br&gt;&#xA;२७४. अभवत् बाष्पसंरुद्धो नीहारेणेव चन्द्रमाः ॥&lt;br&gt;&#xA;२७५. सीतास्नेहप्रवृत्तेन स तु बाष्पेण दूषितः ।&lt;br&gt;&#xA;२७६. हा प्रियेति रुदन् धैर्यमुत्सृज्य न्यपतत् क्षितौ ॥&lt;br&gt;&#xA;२७७. हृदि कृत्वा स बहुशः तमलङ्कारमुत्तमम् ।&lt;br&gt;&#xA;२७८. निशश्वास भृशं सर्पो बिलस्थ इव रोषितः ॥&lt;br&gt;&#xA;२७९. अविच्छिनाश्रुवेगस्तु सौमित्रिं प्रेक्ष्य पार्श्वतः ।&lt;br&gt;&#xA;२८०. परिदेवयितुं दीनं रामः समुपचक्रमे ॥&lt;br&gt;&#xA;२८१. पश्य लक्ष्मण वैदेह्या सन्त्यक्तं ह्रियमाणया ।&lt;br&gt;&#xA;२८२. उत्सृष्टं भूषणमिदं तथा रूपं हि दृश्यते ॥&lt;br&gt;&#xA;२८३. एवमुक्तस्तु रामेण लक्ष्मणो वाक्यमब्रवीत् ।&lt;br&gt;&#xA;२८४. नाहं जानामि केयूरे नाहं जानामि कुण्डले ।&lt;br&gt;&#xA;२८५. नूपुरे त्वभिजानामि नित्यं पादाभिवन्दनात् ॥&lt;br&gt;&#xA;२८६. ततस्तु राघवो वाक्यं सुग्रीवमिदमब्रवीत् ।&lt;br&gt;&#xA;२८७. ब्रूहि सुग्रीव तं देशं ह्रियन्ती लक्षिता त्वया ।&lt;br&gt;&#xA;२८८. रक्षसा रौद्ररूपेण मम प्राणप्रिया हृता ॥&lt;br&gt;&#xA;२८९. मम दयिततमा हृता वनात्&lt;br&gt;&#xA;२९०. रजनिचरेण विमथ्य येन सा ।&lt;br&gt;&#xA;२९१. कथय मम रिपुं तमद्य वै&lt;br&gt;&#xA;२९२. प्लवगपते यमसन्निधिं नयामि ॥&lt;br&gt;&#xA;२९३. एवमुक्तस्तु सुग्रीवो रामेणार्तेन वानरः ।&lt;br&gt;&#xA;२९४. अब्रवीत् प्राञ्जलिर्वाक्यं सबाष्पं बाष्पगद्गदः ॥&lt;br&gt;&#xA;२९५. करिष्यामि तथा यत्नं यथा प्राप्स्यसि मैथिलीम् ।&lt;br&gt;&#xA;२९६. रावणं सगणं हत्वा परितोष्यात्मपौरुषम् ।&lt;br&gt;&#xA;२९७. तथास्मि कर्ता न चिरात् यथा प्रीतो भविष्यसि ॥&lt;br&gt;&#xA;२९८. अलं वैक्लव्यमालम्ब्य धैर्यमात्मगतं स्मर ।&lt;br&gt;&#xA;२९९. त्वद्विधानां न सदृशमीदृशं बुद्धिलाघवम् ॥&lt;br&gt;&#xA;३००. ममापि व्यसनं प्राप्तं भार्याविरहजं महत् ।&lt;br&gt;&#xA;३०१. नाहं तामनुशोचामि प्राकृतो वानरोऽपि सन् ॥&lt;br&gt;&#xA;३०२. महात्मा च विनीतश्च किं पुनर्धृतिमान् महान् ।&lt;br&gt;&#xA;३०३. व्यसने वार्थकृच्छ्रे वा भये वा जीवितान्तगे ।&lt;br&gt;&#xA;३०४. विमृशन्श्च स्वयं बुद्ध्या धृतिमान् नावसीदति ॥&lt;br&gt;&#xA;३०५. बालिशस्तु नरो नित्यं वैक्लव्यं योऽनुवर्तते ।&lt;br&gt;&#xA;३०६. स मज्जत्यवशः शोके भाराक्रान्तेव नौर्जले ॥&lt;br&gt;&#xA;३०७. एषोऽञ्जलिर्मया बद्धः प्रणयात् त्वां प्रसादये ।&lt;br&gt;&#xA;३०८. पौरुषं श्रय शोकस्य नान्तरं दातुमर्हसि ॥&lt;br&gt;&#xA;३०९. हितं वयस्यभावेन ब्रूमि नोपदिशामि ते ।&lt;br&gt;&#xA;३१०. वयस्यतां पूजयन् मे न त्वं शोचितुमर्हसि ॥&lt;br&gt;&#xA;३११. मधुरं सान्त्वितस्तेन सुग्रीवेण स राघवः ।&lt;br&gt;&#xA;३१२. मुखमश्रुपरिक्लिन्नं वस्त्रान्तेन प्रमार्जयत् ॥&lt;br&gt;&#xA;३१३. प्रकृतिस्थस्तु काकुत्स्थः सुग्रीववचनात् प्रभुः ।&lt;br&gt;&#xA;३१४. संपरिष्वज्य सुग्रीवमिदं वचनमब्रवीत् ॥&lt;br&gt;&#xA;३१५. अनुरूपं च युक्तं च कृतं सुग्रीव तत्त्वया ।&lt;br&gt;&#xA;३१६. कर्तव्यं यद् वयस्येन स्निग्धेन च हितेन च ॥&lt;br&gt;&#xA;३१७. एष च प्रकृतिस्थोऽहमनुनीतस्त्वया सखे ।&lt;br&gt;&#xA;३१८. दुर्लभो हीदृशो बन्धुः अस्मिन् काले विशेषतः ॥&lt;br&gt;&#xA;३१९. किन्तु यत्नस्त्वया कार्यो मैथिल्याः परिमार्गणे ।&lt;br&gt;&#xA;३२०. राक्षसस्य च रौद्रस्य रावणस्य दुरात्मनः ॥&lt;br&gt;&#xA;३२१. मया च यदनुष्ठेयं विस्रब्धेन तदुच्यताम् ।&lt;br&gt;&#xA;३२२. वर्षास्विव च सुक्षेत्रे सर्वं संपद्यते तव ॥&lt;br&gt;&#xA;३२३. अनृतं नोक्तपूर्वं मे न च वक्ष्ये कदाचन ।&lt;br&gt;&#xA;३२४. एतत्ते प्रतिजानामि सत्येनैव शपाम्यहम् ॥&lt;br&gt;&#xA;३२५. महानुभावस्य वचो निशम्य&lt;br&gt;&#xA;३२६. हरिर्नृपाणामधिपस्य तस्य ।&lt;br&gt;&#xA;३२७. कृतं स मेने हरिवीरमुख्यह्&lt;br&gt;&#xA;३२८. तदा स्वकार्यं हृदयेन विद्वान् ॥&lt;br&gt;&#xA;३२९. परितुष्टस्तु सुग्रीवस्तेन वाक्येन हर्षितः ।&lt;br&gt;&#xA;३३०. लक्ष्मणस्याग्रजं शूरमिदं वचनमब्रवीत् ॥&lt;br&gt;&#xA;३३१. शक्यं खलु भवेद् राम सहायेन त्वयानघ ।&lt;br&gt;&#xA;३३२. सुरराज्यमपि प्राप्तुं स्वराज्यं किमुत प्रभो ॥&lt;br&gt;&#xA;३३३. सोऽहं सभाज्यं बन्धूनां सुहृदां चैव राघव ।&lt;br&gt;&#xA;३३४. यस्याग्निसाक्षिकं मित्रं लब्धं राघववंशजम् ॥&lt;br&gt;&#xA;३३५. अहमप्यनुरूपस्ते वयस्यो ज्ञास्यसे शनैः ।&lt;br&gt;&#xA;३३६. न तु वक्तुं समर्थोऽहं स्वयमात्मगतान् गुणान् ॥&lt;br&gt;&#xA;३३७. रजतं वा सुवर्णं वा शुभान्याभरणानि च ।&lt;br&gt;&#xA;३३८. अविभक्तानि साधूनामवगच्छन्ति साधवः ॥&lt;br&gt;&#xA;३३९. आढ्यो वापि दरिद्रो वा दुःखितः सुखितोऽपि वा ।&lt;br&gt;&#xA;३४०. निर्दोषश्च सदोषश्च वयस्यः परमा गतिः ॥&lt;br&gt;&#xA;३४१. धनत्यागः सुखत्यागो देशत्यागोऽपि वानघ ।&lt;br&gt;&#xA;३४२. वयस्यार्थे प्रवर्तन्ते स्नेहं दृष्ट्वा तथाविधम् ॥&lt;br&gt;&#xA;३४३. एवमुक्तस्तु तेजस्वी धर्मज्ञो धर्मवत्सलः ।&lt;br&gt;&#xA;३४४. प्रत्युवाच स काकुत्स्थः सुग्रीवं प्रहसन्निव ॥&lt;br&gt;&#xA;३४५. उपकारफलं मित्रं अपकारोऽरिलक्षणम् ।&lt;br&gt;&#xA;३४६. अद्यैव तं वधिष्यामि तव भार्यापहारिणम् ॥&lt;br&gt;&#xA;३४७. राघवस्य वचो श्रुत्वा सुग्रीवो वाहिनीपतिः ।&lt;br&gt;&#xA;३४८. प्रहर्षमतुलं लेभे साधु साध्विति चाब्रवीत् ॥&lt;br&gt;&#xA;३४९. राम शोकाभिभूतोऽहं शोकार्तानां भवान् गतिः ।&lt;br&gt;&#xA;३५०. वयस्य इति कृत्वा हि त्वय्यहं परिदेवये ॥&lt;br&gt;&#xA;३५१. दुःखमन्तर्गतं तन्मे मनो हरति नित्यशः ।&lt;br&gt;&#xA;३५२. एतावदुक्त्वा वचनं बाष्पदूषितलोचनः ।&lt;br&gt;&#xA;३५३. बाष्पदूषितया वाचा नोच्चैः शक्नोति भाषितुम् ॥&lt;br&gt;&#xA;३५४. बाष्पवेगं तु सहसा नदीवेगमिवागतम् ।&lt;br&gt;&#xA;३५५. धारयामास धैर्येण सुग्रीवो रामसन्निधौ ॥&lt;br&gt;&#xA;३५६. स निगृह्य तु तं बाष्पं प्रमृज्य नयने शुभे ।&lt;br&gt;&#xA;३५७. विनिःश्वस्य च तेजस्वी राघवं पुनरूचिवान् ॥&lt;br&gt;&#xA;३५८. पुराहं वालिना राम राज्यात् स्वात् अवरोपितः ।&lt;br&gt;&#xA;३५९. परुषाणि च संश्राव्य निर्धूतोऽस्मि बलीयसः ॥&lt;br&gt;&#xA;३६०. सुहृदश्च मदीया ये संयता बन्धनेषु ते ।&lt;br&gt;&#xA;३६१. बहुशः तत्प्रयुक्ताश्च वानरा निहता मया ॥&lt;br&gt;&#xA;३६२. शङ्कया त्वेतयाहं च दृष्ट्वा त्वामपि राघव ।&lt;br&gt;&#xA;३६३. नोपसर्पाम्यहं भीतो भये सर्वे हि बिभ्यति ॥&lt;br&gt;&#xA;३६४. केवलं हि सहाया मे हनुमत्प्रमुखास्त्विमे ।&lt;br&gt;&#xA;३६५. अतोऽहं धारयाम्यद्य प्राणान् कृच्छ्रगतोऽपि सन् ॥&lt;br&gt;&#xA;३६६. एते हि कपयः स्निग्धा मां रक्षन्ति समन्ततः ।&lt;br&gt;&#xA;३६७. सह गच्छन्ति गन्तव्ये नित्यं तिष्ठन्ति च स्थिते ॥&lt;br&gt;&#xA;३६८. श्रुत्वैतच्च वचो रामः सुग्रीवमिदमब्रवीत् ।&lt;br&gt;&#xA;३६९. किं निमित्तमभूत् वैरं श्रोतुमिच्छामि तत्त्वतः ॥&lt;br&gt;&#xA;३७०. सुखं हि कारणं श्रुत्वा वैरस्य तव वानर ।&lt;br&gt;&#xA;३७१. आनन्तर्यं विधास्यामि संप्रधार्य बलाबलम् ॥&lt;br&gt;&#xA;३७२. ततः प्रहृष्टवदनः सुग्रीवो लक्ष्मणाग्रजे ।&lt;br&gt;&#xA;३७३. वैरस्य कारणं तत्त्वमाख्यातुमुपचक्रमे ॥&lt;/p&gt;</description>
    </item>
    <item>
      <title>०२ ०२ वालिवधः</title>
      <link>https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/02_vAlivadhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/02_vAlivadhaH/</guid>
      <description>&lt;p&gt;१. वाली नाम मम भ्राता ज्येष्ठः शत्रुनिषूदनः ॥&lt;br&gt;&#xA;२. राज्यं प्रशातस्तस्य पितृपैतामहं महत् ।&lt;br&gt;&#xA;३. अहं सर्वेषु कालेषु प्रणतः प्रेष्यवत् स्थितः ॥&lt;br&gt;&#xA;४. मायावी नाम तेजस्वी पूर्वजो दुन्दुभेः सुतः ।&lt;br&gt;&#xA;५. तेन तस्य महद्वैरं वालिनः स्त्रीकृतं पुरा ॥&lt;br&gt;&#xA;६. स तु सुप्ते जने रात्रौ किष्किन्धाद्वारमागतः ।&lt;br&gt;&#xA;७. नर्दति स्म सुसंरब्धो वालिनं चाह्वयद् रणे ॥&lt;br&gt;&#xA;८. प्रसुप्तस्तु मम भ्राता नर्दतो भैरवस्वनम् ।&lt;br&gt;&#xA;९. श्रुत्वा न ममृषे वाली निष्पपात जवात् तदा ॥&lt;br&gt;&#xA;१०. ततोऽहमपि सौहार्दात् निःसृतो वालिना सह ॥&lt;br&gt;&#xA;११. स तु मे भ्रातरं दृष्ट्वा मां च दूरादवस्थितम् ।&lt;br&gt;&#xA;१२. असुरो जातसन्त्रासः धरण्या विवरं महत् ।&lt;br&gt;&#xA;१३. प्रविवेश (तदा) वेगात् आवामासाद्य विष्ठितौ ॥&lt;br&gt;&#xA;१४. मामुवाच ततो वाली वचनं क्षुभितेन्द्रियः ।&lt;br&gt;&#xA;१५. इह तिष्ठाद्य सुग्रीव बिलद्वारि समाहितः ।&lt;br&gt;&#xA;१६. यावदत्र प्रविश्याहं निहन्मि समरे रिपुम् ॥&lt;br&gt;&#xA;१७. तस्य प्रविष्टस्य बिलं साग्रः संवत्सरो गतः ।&lt;br&gt;&#xA;१८. भ्रातरं न प्रपश्यामि पापशङ्कि च मे मनः ॥&lt;br&gt;&#xA;१९. अथ दीर्घस्य कालस्य बिलात् तस्मात् विनिःसृतम् ।&lt;br&gt;&#xA;२०. सफेनं सुधिरं दृष्ट्वा ततोऽहं भृशदुःखितः ॥&lt;br&gt;&#xA;२१. नर्दतामसुराणां च ध्वनिर्मे श्रोत्रमागतः ।&lt;br&gt;&#xA;२२. न रतस्य च सङ्ग्रामे क्रोशतोऽपि स्वनो गुरोः ॥&lt;br&gt;&#xA;२३. अहं त्ववगतो बुद्ध्या चिःनैस्तैः भ्रातरं हतम् ।&lt;br&gt;&#xA;२४. पिधाय च बिलद्वारं शिलया गिरिमात्रया ।&lt;br&gt;&#xA;२५. शोकार्तश्चोदकं कृत्वा किष्किन्धामागतः सखे ॥&lt;br&gt;&#xA;२६. गूहमानस्य मे तत्त्वं यत्नतो मन्त्रिभिः श्रुतम् ।&lt;br&gt;&#xA;२७. ततोऽहं तैः समागम्य समेतैरभिषेचितः ॥&lt;br&gt;&#xA;२८. राज्यं प्रशासतस्तस्य न्यायतो मम राघव ।&lt;br&gt;&#xA;२९. आजगाम रिपुं हत्वा दानवं स तु वानरः ॥&lt;br&gt;&#xA;३०. मानयम्स्तं महात्मानं यथावच्चाभ्यवादयम् ॥&lt;br&gt;&#xA;३१. अभिषिक्तं तु मां दृष्ट्वा क्रोधात् संरक्तलोचनः ।&lt;br&gt;&#xA;३२. मदीयान् मन्त्रिणो बद्ध्वा बहु तत्तदुवाच ह ॥&lt;br&gt;&#xA;३३. धिक् त्वामिति च मामुक्त्वा वस्त्रेणैकेन वानरः ।&lt;br&gt;&#xA;३४. निर्वासयामास तदा वाली विगतसाध्वसः ॥&lt;br&gt;&#xA;३५. तेनाहमपविद्धश्च हृतदारश्च राघव ।&lt;br&gt;&#xA;३६. तद्भयाच्च मही कृत्स्ना क्रान्तेयं सवनार्णवा ॥&lt;br&gt;&#xA;३७. ऋष्यमूकं गिरिवरं भार्याहरणदुःखितः ।&lt;br&gt;&#xA;३८. प्रविष्टोऽस्मि दुराधर्षं वालिनः कारणान्तरे ॥&lt;br&gt;&#xA;३९. वालिनस्तु भयार्तस्य सर्वलोकाभयङ्कर ।&lt;br&gt;&#xA;४०. कर्तुमर्हसि मे वीर प्रसादं तस्य निग्रहात् ॥&lt;br&gt;&#xA;४१. एवमुक्तस्तु तेजस्वी धर्मज्ञो धर्मसंहितम् ।&lt;br&gt;&#xA;४२. वचनं वक्तुमारेभे सुग्रीवं प्रहसन्निव ॥&lt;br&gt;&#xA;४३. अमोघाः सूर्यसङ्काशा ममैते निशिताः शराः ।&lt;br&gt;&#xA;४४. तस्मिन् वालिनि दुर्वृत्ते निपतिष्यन्ति वेगिताः ॥&lt;br&gt;&#xA;४५. यावत्तं नाभिपश्यामि तव भार्यापहारिणम् ।&lt;br&gt;&#xA;४६. तावत् स जीवेत् पापात्मा वाली चारित्रदूषकः ॥&lt;br&gt;&#xA;४७. रामस्य वचनं श्रुत्वा हर्षपौरुषवर्धनम् ।&lt;br&gt;&#xA;४८. सुग्रीवः पूजयाञ्चक्रे राघवं प्रशशम्स च ॥&lt;br&gt;&#xA;४९. असंशयं प्रज्वलितैः तीक्ष्णैः मर्मातिगैः शरैः ।&lt;br&gt;&#xA;५०. त्वं दहेः कुपितो लोकान् युगान्त इव भास्करः ॥&lt;br&gt;&#xA;५१. वालिनः पौरुषं यत्तद् यच्च वीर्यं धृतिश्च या ।&lt;br&gt;&#xA;५२. तन्ममैकमनाः श्रुत्वा विधत्स्व यदनन्तरम् ॥&lt;br&gt;&#xA;५३. समुद्रात् पश्चिमात् पूर्वं दक्षिणादपि चोत्तरम् ।&lt;br&gt;&#xA;५४. क्रामत्यनुदिते सूर्ये वाली व्यपगतक्लमः ॥&lt;br&gt;&#xA;५५. अग्राण्यारुह्य शैलानां शिखराणि महान्त्यपि ।&lt;br&gt;&#xA;५६. ऊर्ध्वमुत्पात्य तरसा प्रतिगृःणाति वीर्यवान् ॥&lt;br&gt;&#xA;५७. महिषो दुन्दुभिर्नाम कैलासशिखरप्रभः ।&lt;br&gt;&#xA;५८. बलं नागसहस्रस्य धारयामास वीर्यवान् ॥&lt;br&gt;&#xA;५९. स वीर्योत्सेकदुष्टात्मा वरदानेन मोहितः ।&lt;br&gt;&#xA;६०. जगाम तां पुरीं तस्य किष्किन्धां वालिनः (कपेह्) ॥&lt;br&gt;&#xA;६१. ततस्तद् द्वारमागम्य किष्किन्धाया महाबलः ।&lt;br&gt;&#xA;६२. ननर्द कम्पयन् भूमिं दुन्दुभिः दुन्दुभिर्यथा ॥&lt;br&gt;&#xA;६३. अन्तह्पुरगतो वाली श्रुत्वा शब्दममर्षणः ।&lt;br&gt;&#xA;६४. निष्पपात सह स्त्रीभिः ताराभिरिव चन्द्रमाः ॥&lt;br&gt;&#xA;६५. उवाच दुन्दुभिः वाक्यं रोषात् संरक्तलोचनः ।&lt;br&gt;&#xA;६६. मम युद्धं प्रयच्छाद्य ततो ज्ञास्यामि ते बलम् ॥&lt;br&gt;&#xA;६७. अथवा धारयिष्यामि क्रोधमद्य निशामिमाम् ।&lt;br&gt;&#xA;६८. गृह्यतामुदयः स्वैरं कामभोगेषु वानर ॥&lt;br&gt;&#xA;६९. विसृज्य ताः स्त्रियः सर्वाः ताराप्रभृतिकास्तदा ।&lt;br&gt;&#xA;७०. विषाणयोः गृहीत्वा तं दुन्दुभिं गिरिसन्निभम् ।&lt;br&gt;&#xA;७१. आविध्यत तदा वाली विनदन् कपिकुञ्जरः ॥&lt;br&gt;&#xA;७२. परस्परं घ्नतोस्तत्र वानरासुरयोस्तदा ।&lt;br&gt;&#xA;७३. आसीददसुरो युद्धे शक्रसूनुर्व्यवर्धत ॥&lt;br&gt;&#xA;७४. व्यापारवीर्यधैर्यैश्च परिक्षीणं पराक्रमैः ।&lt;br&gt;&#xA;७५. तं तु दुन्दुभिमुत्पाट्य धरण्यामभ्यपातयत् ॥&lt;br&gt;&#xA;७६. युद्धे प्राणहरे तस्मिन् निष्पिष्टो दुन्दुभिस्तदा ।&lt;br&gt;&#xA;७७. पपात च महाकायः क्षितौ पञ्चत्वमागतः ॥&lt;br&gt;&#xA;७८. तं तोलयित्वा बाहुभ्यां गतसत्त्वमचेतनम् ।&lt;br&gt;&#xA;७९. चिक्षेप बलवान् वाली वेगेनैकेन योजनम् ॥&lt;br&gt;&#xA;८०. तस्य वेगप्रविद्धस्य वक्त्रात् क्षतजबिन्दवः ।&lt;br&gt;&#xA;८१. प्रपेतुर्मारुतोत्क्षिप्ता मतङ्गस्याश्रमं प्रति ॥&lt;br&gt;&#xA;८२. तान् दृष्ट्वा पतितान् तस्य मुनिः शोणितविप्रुषः ।&lt;br&gt;&#xA;८३. उत्ससर्ज महाशापं क्षेप्तारं वालिनं प्रति ॥&lt;br&gt;&#xA;८४. इह तेनाप्रवेष्टव्यं प्रविष्टस्य वधो भवेत् ।&lt;br&gt;&#xA;८५. वनं मत्संश्रयं येन दूषितं रुधिरस्रवैः ॥&lt;br&gt;&#xA;८६. ततः शापभयात् भीतः ऋष्यमूकं महागिरिम् ।&lt;br&gt;&#xA;८७. प्रवेष्टुं नेच्छति हरिः द्रष्टुं वापि नरेश्वर ॥&lt;br&gt;&#xA;८८. तस्याप्रवेशं ज्ञात्वाहमिदं राम महावनम् ।&lt;br&gt;&#xA;८९. विचरामि सहामात्यो विषादेन विवर्जितः ॥&lt;br&gt;&#xA;९०. एषोऽस्थिनिचयस्तस्य दुन्दुभेः संप्रकाशते ।&lt;br&gt;&#xA;९१. वीर्योत्सेकान्निरस्तस्य गिरिकूटोपमो महान् ॥&lt;br&gt;&#xA;९२. इमे च विपुलाः सालाः सप्त शाखावलम्बिनः ।&lt;br&gt;&#xA;९३. यत्रैकं घटते वाली निष्पत्रयितुमोजसा ॥&lt;br&gt;&#xA;९४. एतदस्यासमं वीर्यं मया राम प्रकीर्तितम् ।&lt;br&gt;&#xA;९५. कथं तं वालिनं हन्तुं समरे शक्ष्यसे नृप ॥&lt;br&gt;&#xA;९६. उपलब्धं च मे श्लाघ्यं सन्मित्रं मित्रवत्सल ।&lt;br&gt;&#xA;९७. त्वामहं पुरुषव्याघ्र हिमवन्तमिवाश्रितः ॥&lt;br&gt;&#xA;९८. किन्तु तस्य बलज्ञोऽहं दुर्भ्रातुः बलशालिनः ।&lt;br&gt;&#xA;९९. अप्रत्यक्षं तु मे वीर्यं समरे तव राघव ॥&lt;br&gt;&#xA;१००. न खल्वहं त्वां तुलये नावमन्ये न भीषये ।&lt;br&gt;&#xA;१०१. कर्मभिः तस्य भीमैस्तु कातर्यं जनितं मम ॥&lt;br&gt;&#xA;१०२. कामं राघव ते वाणी प्रमाणं धैर्यमाकृतिः ।&lt;br&gt;&#xA;१०३. सूचयन्ति परं तेजो भस्मच्छन्नमिवानलम् ॥&lt;br&gt;&#xA;१०४. तस्य तद्वचनं श्रुत्वा सुग्रीवस्य महात्मनः ।&lt;br&gt;&#xA;१०५. स्मितपूर्वमथो रामः प्रत्युवाच हरिं प्रभुः ॥&lt;br&gt;&#xA;१०६. यदि न प्रत्ययोऽस्मासु विक्रमे तव वानर ।&lt;br&gt;&#xA;१०७. प्रत्ययं समरे श्लाघ्यमहमुत्पादयामि ते ॥&lt;br&gt;&#xA;१०८. एवमुक्त्वा तु सुग्रीवं सान्त्वं लक्ष्मणपूर्वजः ।&lt;br&gt;&#xA;१०९. राघवो दुन्दुभेः कायं पादाङ्गुष्ठेन लीलया ।&lt;br&gt;&#xA;११०. तोलयित्वा महाबाहुः चिक्षेप दशयोजनम् ॥&lt;br&gt;&#xA;१११. असुरस्य तनुं शुष्कं पादाम्गुष्ठेन वीर्यवान् ।&lt;br&gt;&#xA;११२. क्षिप्तं दृष्ट्वा ततः कायं सुग्रीवः पुनरब्रवीत् ॥&lt;br&gt;&#xA;११३. आर्द्रः समाम्सः प्रत्यग्रः क्षिप्तः कायः पुरा सखे ।&lt;br&gt;&#xA;११४. लघुः संप्रति निर्माम्सः तृणभूतश्च राघव ॥&lt;br&gt;&#xA;११५. नात्र शक्यं बलं ज्ञातुं तव वा तस्य वाधिकम् ।&lt;br&gt;&#xA;११६. आर्द्रं शुष्कमिति ह्येतत् सुमहद्राघवान्तरम् ।&lt;br&gt;&#xA;११७. सालमेकं तु निर्भिन्द्या भवेद्व्यक्तिर्बलाबले ॥&lt;br&gt;&#xA;११८. एतच्च वचनं श्रुत्वा सुग्रीवेण सुभाषितम् ।&lt;br&gt;&#xA;११९. प्रत्ययार्थं महातेजा रामो जग्राह कार्मुकम् ॥&lt;br&gt;&#xA;१२०. स गृहीत्वा धनुर्घोरं शरमेकं च मानदः ।&lt;br&gt;&#xA;१२१. सालमुद्दिश्य चिक्षेप ज्यास्वनैः पूरयन् दिशः ॥&lt;br&gt;&#xA;१२२. स विसृष्टो बलवता बाणः स्वर्णपरिष्कृतः ।&lt;br&gt;&#xA;१२३. भित्त्वा सालान् गिरिप्रस्थे सप्त भूमिं विवेश ह ॥&lt;br&gt;&#xA;१२४. तान् दृष्ट्वा सप्त निर्भिन्नान् सालान् वानरपुङ्गवः ।&lt;br&gt;&#xA;१२५. रामस्य शरवेगेन विस्मयं परमं गतः ॥&lt;br&gt;&#xA;१२६. सुग्रीवः परमप्रीतो राघवाय कृताञ्जलिः ।&lt;br&gt;&#xA;१२७. स मूर्ध्ना न्यपतत् भूमौ प्रलम्बीकृतभूषणः ॥&lt;br&gt;&#xA;१२८. इदं चोवाच धर्मज्ञं कर्मणा तेन हर्षितः ।&lt;br&gt;&#xA;१२९. सेन्द्रानपि सुरान् सर्वान् त्वं बाणैः पुरुषर्षभ ।&lt;br&gt;&#xA;१३०. समर्थः समरे हन्तुं किं पुनर्वालिनं प्रभो ॥&lt;br&gt;&#xA;१३१. येन सप्त महासाला गिरिर्भूमिश्च दारिताः ।&lt;br&gt;&#xA;१३२. बाणेनैकेन काकुत्स्थ स्थाता ते को रणाग्रतः ॥&lt;br&gt;&#xA;१३३. तमद्यैव प्रियार्थं मे वैरिणं भ्रातृरूपिणम्&lt;br&gt;&#xA;१३४. वालिनं जहि काकुत्स्थ मया बद्धोऽयमञ्जलिः ॥&lt;br&gt;&#xA;१३५. ततो रामः परिष्वज्य सुग्रीवं प्रियदर्शनम् ।&lt;br&gt;&#xA;१३६. प्रत्युवाच महाप्राज्ञो लक्ष्मणानुमतं वचः ॥&lt;br&gt;&#xA;१३७. अस्माद् गच्छाम किष्किन्धां क्षिप्रं गच्छ त्वमग्रतः ।&lt;br&gt;&#xA;१३८. गत्वा चाह्वय सुग्रीव वालिनं भ्रातृगन्धिनम् ॥&lt;br&gt;&#xA;१३९. सर्वे ते त्वरितं गत्वा किष्किन्धां वालिनः पुरीम् ।&lt;br&gt;&#xA;१४०. वृक्षैरात्मानमावृत्य ह्यतिष्ठन् गहने वने ॥&lt;br&gt;&#xA;१४१. सुग्रीवोऽप्यनदद् घोरं वालिनोऽह्वानकारणात् ।&lt;br&gt;&#xA;१४२. तं श्रुत्वा निनदं भ्रातुः क्रुद्धो वाली महाबलः ।&lt;br&gt;&#xA;१४३. निष्पपात सुसंक्रुद्धो भास्करोऽस्ततटादिव ॥&lt;br&gt;&#xA;१४४. ततः सुतुमुलं युद्धं वालिसुग्रीवयोरभूत् ।&lt;br&gt;&#xA;१४५. गगने गृःअयोर्घोरं बुधाङ्गारकयोरिव ॥&lt;br&gt;&#xA;१४६. ततो रामो धनुष्पाणिः तावुभौ समुदैक्षत ।&lt;br&gt;&#xA;१४७. अन्योन्यसदृशौ वीरौ उभौ देवौ इवाश्विनौ ॥&lt;br&gt;&#xA;१४८. यन्नावगच्छत् सुग्रीवं वालिनं वापि राघवः ।&lt;br&gt;&#xA;१४९. ततो न कृतवान् बुद्धिं मोक्तुमन्तकरं शरम् ॥&lt;br&gt;&#xA;१५०. एतस्मिन्नन्तरे भग्नः सुग्रीवस्तेन वालिना ।&lt;br&gt;&#xA;१५१. अपश्यन् राघवं नाथं ऋष्यमूकं प्रदुद्रुवे ॥&lt;br&gt;&#xA;१५२. क्लान्तो रुधिरसिक्ताङ्गः प्रहारैः जर्जरीकृतः ।&lt;br&gt;&#xA;१५३. वालिनाभिद्रुतः क्रोधात् प्रविवेश महावनम् ॥&lt;br&gt;&#xA;१५४. तं प्रविष्टं वनं दृष्ट्वा वाली शापभयात् ततः ।&lt;br&gt;&#xA;१५५. मुक्तोऽह्यसि त्वमित्युक्त्वा स निवृत्तो महाबलः ॥&lt;br&gt;&#xA;१५६. राघवोऽपि सह भ्रात्रा सह चैव हनूमता ।&lt;br&gt;&#xA;१५७. तदेव वनमागच्छत् सुग्रीवो यत्र वानरः ॥&lt;br&gt;&#xA;१५८. तं समीक्ष्यागतं रामं सुग्रीवः सहलक्ष्मणम् ।&lt;br&gt;&#xA;१५९. ह्रीमान् दीनमुवाचेदं वसुधामवलोकयन् ॥&lt;br&gt;&#xA;१६०. आह्वयस्वेति मामुक्त्वा दर्शयित्वा च विक्रमम् ।&lt;br&gt;&#xA;१६१. वैरिणा घातयित्वा च किमिदानीं त्वया कृतम् ॥&lt;br&gt;&#xA;१६२. तामेव वेलां वक्तव्यं त्वया राघव तत्त्वतः ।&lt;br&gt;&#xA;१६३. वालिनं न निहन्मीति ततो नाहमितो व्रजे ॥&lt;br&gt;&#xA;१६४. तस्य चैवं ब्रुवाणस्य सुग्रीवस्य महात्मनः ।&lt;br&gt;&#xA;१६५. करुणं दीनया वाचा राघवः पुनरब्रवीत् ॥&lt;br&gt;&#xA;१६६. सुग्रीव श्रूयतां तात क्रोधश्च व्यपनीयताम् ।&lt;br&gt;&#xA;१६७. कारणं येन बाणोऽयं स मया न विसर्जितः ॥&lt;br&gt;&#xA;१६८. अलङ्कारेण वेषेण प्रमाणेन गतेन च ।&lt;br&gt;&#xA;१६९. स्वरेण वर्चसा चैव प्रेक्षितेन च वानर ।&lt;br&gt;&#xA;१७०. विक्रमेण च वाक्यैश्च व्यक्तिं वां नोपलक्षये ॥&lt;br&gt;&#xA;१७१. ततोऽहं रूपसादृश्यात् मोहितो वानरोत्तम ।&lt;br&gt;&#xA;१७२. नोत्सृजामि महावेगं शरं शत्रुनिबर्हणम् ॥&lt;br&gt;&#xA;१७३. त्वयि वीर विपन्ने हि अज्ञानात् लाघवान्मया ।&lt;br&gt;&#xA;१७४. मौढ्यं च मम बाल्यं च स्थापितं स्यात् कपीश्वर ॥&lt;br&gt;&#xA;१७५. तस्माद् युद्ध्यस्व भूयस्त्वं मा मा शङ्कीश्च वानर ।&lt;br&gt;&#xA;१७६. अभिज्ञानं कुरुष्व त्वमात्मनो वानरेश्वर ।&lt;br&gt;&#xA;१७७. येन त्वामभिजानीयां द्वन्द्वयुद्धमुपागतम् ॥&lt;br&gt;&#xA;१७८. एतन्मुहूर्ते तु मया पश्य वालिनमाहवे ।&lt;br&gt;&#xA;१७९. निरस्तमिषुणैकेन चेष्टमानं महीतले ॥&lt;br&gt;&#xA;१८०. गजपुष्पीमिमां फुल्लामुत्पाट्य शुभलक्षणाम् ।&lt;br&gt;&#xA;१८१. कुरु लक्ष्मण कण्ठेऽस्य सुग्रीवस्य महात्मनः ॥&lt;br&gt;&#xA;१८२. ततो गिरितटे जातामुत्पाट्य कुसुमायुताम् ।&lt;br&gt;&#xA;१८३. लक्ष्मणो गजपुष्पीं तां तस्य कण्ठे व्यसर्जयत् ॥&lt;br&gt;&#xA;१८४. स तया शुशुभे श्रीमान् लतया कण्ठसक्तया ।&lt;br&gt;&#xA;१८५. मालयेव बलाकानां ससन्ध्य इव तोयदः ॥&lt;br&gt;&#xA;१८६. ऋष्यमूकात् स धर्मात्मा किष्किन्धां लक्ष्मणाग्रजः ।&lt;br&gt;&#xA;१८७. जगाम सह सुग्रीवो वालिविक्रमपालिताम् ।&lt;br&gt;&#xA;१८८. समुद्यम्य महच्चापं रामः काञ्चनभूषितम् ।&lt;br&gt;&#xA;१८९. शराम्श्चादित्यसङ्काशान् गृहीत्वा रणसाधकान् ॥&lt;br&gt;&#xA;१९०. अग्रतस्तु ययौ तस्य राघवस्य महात्मनः ।&lt;br&gt;&#xA;१९१. सुग्रीवः संहतग्रीवो लक्ष्मणश्च महाबलः ॥&lt;br&gt;&#xA;१९२. पृष्ठतो हनुमान् वीरो नलो नीलश्च वीर्यवान् ।&lt;br&gt;&#xA;१९३. तारश्चैव महातेजा हरियूथपयूथपः ॥&lt;br&gt;&#xA;१९४. सर्वे ते त्वरितं गत्वा किष्किन्धां वालिनः पुरीम् ।&lt;br&gt;&#xA;१९५. वृक्षैरात्मानमावृत्य व्यतिष्ठन् गहने वने ॥&lt;br&gt;&#xA;१९६. अथ बालार्कसदृशो दृप्तसिंहगतिस्ततः ।&lt;br&gt;&#xA;१९७. दृष्ट्वा रामं क्रियादक्षं सुग्रीवो वाक्यमब्रवीत् ॥&lt;br&gt;&#xA;१९८. हरिवागुरया व्याप्तां तप्तकाञ्चनतोरणाम् ।&lt;br&gt;&#xA;१९९. प्राप्ताः स्म ध्वजयन्त्राढ्यां किष्किन्धां वालिनः पुरीम् ॥&lt;br&gt;&#xA;२००. प्रतिज्ञा या कृता वीर त्वया वालिवधे पुरा ।&lt;br&gt;&#xA;२०१. सफलां कुरु तां क्षिप्रं लतां काल इवागतः ॥&lt;br&gt;&#xA;२०२. एवमुक्तस्तु धर्मात्मा सुग्रीवेण स राघवः ।&lt;br&gt;&#xA;२०३. तमेवोवाच वचनं सुग्रीवं शत्रुसूदनः ॥&lt;br&gt;&#xA;२०४. कृताभिज्ञानचिःनस्त्वमनया गजसाह्वया ।&lt;br&gt;&#xA;२०५. शोभसेऽप्यधिकं वीर लतया कण्ठसक्तया ।&lt;br&gt;&#xA;२०६. विपरीत इवाकाशे सूर्यो नक्षत्रमालया ॥&lt;br&gt;&#xA;२०७. अद्य वालिसमुत्थं ते भयं वैरं च वानर ।&lt;br&gt;&#xA;२०८. एकेनाहं प्रमोक्ष्यामि बाणमोक्षेण संयुगे ॥&lt;br&gt;&#xA;२०९. अनृतं नोक्तपूर्वं मे चिरं कृच्छ्रेऽपि तिष्ठता ।&lt;br&gt;&#xA;२१०. धर्मलोभपरीतेन न च वक्ष्ये कथञ्चन ॥&lt;br&gt;&#xA;२११. सफलां च करिष्यामि प्रतिज्ञां जहि सम्भ्रमम् ।&lt;br&gt;&#xA;२१२. प्रसूतं कलमक्षेत्रं वर्षेणेव शतक्रतुः ॥&lt;br&gt;&#xA;२१३. सुग्रीव कुरु तं शब्दं निष्पतेद् येन वानरः ॥&lt;br&gt;&#xA;२१४. रिपूणां धर्षितं श्रुत्वा मर्षयन्ति न संयुगे ।&lt;br&gt;&#xA;२१५. जानन्तस्तु स्वकं वीर्यं स्त्रीसमक्षं विशेषतः ॥&lt;br&gt;&#xA;२१६. स तु रामवचः श्रुत्वा सुग्रीवो हेमपिङ्गलः ।&lt;br&gt;&#xA;२१७. ननर्द क्रूरनादेन विनिर्भिन्दन् इवाम्बरम् ॥&lt;br&gt;&#xA;२१८. तत्र शब्देन वित्रस्ता गावो यान्ति हतप्रभाः ।&lt;br&gt;&#xA;२१९. राजदोषपरामृष्टा कुलस्त्रिय इवाकुलाः ॥&lt;br&gt;&#xA;२२०. द्रवन्ति च मृगाः शीघ्रं भग्ना इव रणे हयाः ।&lt;br&gt;&#xA;२२१. पतन्ति च खगा भूमौ क्षीणपुण्य इव ग्रहाः ॥&lt;br&gt;&#xA;२२२. अथ तस्य निनादं तं सुग्रीवस्य महात्मनः ।&lt;br&gt;&#xA;२२३. शुश्रावान्तह्पुरगतो वाली भ्रातुरमर्षणः ॥&lt;br&gt;&#xA;२२४. श्रुत्वा तु तस्य निनदं सर्वभूतप्रकम्पनम् ।&lt;br&gt;&#xA;२२५. मदश्चैकपदे नष्टः क्रोधश्चापादितो महान् ॥&lt;br&gt;&#xA;२२६. ततो रोषपरीताङ्गो वाली स कनकप्रभः ।&lt;br&gt;&#xA;२२७. उपरक्त इवादित्यो सद्यो निष्प्रभतां गतः ॥&lt;br&gt;&#xA;२२८. वाली दंष्‍ट्राकरालस्तु क्रोधात् दीप्ताग्निलोचनः ।&lt;br&gt;&#xA;२२९. भात्युत्पतितपद्माभः समृणाल इव ह्रदः ॥&lt;br&gt;&#xA;२३०. शब्दं दुर्मर्षणं श्रुत्वा निष्पपात ततो हरिः ।&lt;br&gt;&#xA;२३१. वेगेन च पदन्यासैः दारयन्निव मेदिनीम् ॥&lt;br&gt;&#xA;२३२. तं तु तारा परिष्वज्य स्नेहात् दर्शितसौहृदा ।&lt;br&gt;&#xA;२३३. उवाच त्रस्तसम्भ्रान्ता हितोदर्कमिदं वचः ॥&lt;br&gt;&#xA;२३४. साधु क्रोधमिमं वीर नदीवेगमिवागतम् ।&lt;br&gt;&#xA;२३५. शयनादुत्थितः काल्यं त्यज भुक्तामिव स्रजम् ॥&lt;br&gt;&#xA;२३६. काल्यमेतेन सम्ग्रामं करिष्यसि च वानर ।&lt;br&gt;&#xA;२३७. वीर ते शत्रुबाहुल्यं फल्गुता वा न विद्यते ॥&lt;br&gt;&#xA;२३८. सहसा तव निष्क्रामो मम तावन्नरोचते ।&lt;br&gt;&#xA;२३९. श्रूयतामभिधास्यामि यन्निमित्तं निवार्यते ॥&lt;br&gt;&#xA;२४०. त्वया तस्य निरस्तस्य पीडितस्य विशेषतः ।&lt;br&gt;&#xA;२४१. इहैत्य पुनराह्वानं शङ्कां जनयतीव मे ॥&lt;br&gt;&#xA;२४२. नासहायमहं मन्ये सुग्रीवं तमिहागतम् ।&lt;br&gt;&#xA;२४३. अवष्टब्धसहायश्च यमाश्रित्यैष गर्जति ॥&lt;br&gt;&#xA;२४४. प्रकृत्या निपुणश्चैव बुद्धिमान्श्चैव वानरः ।&lt;br&gt;&#xA;२४५. नापरीक्षितवीर्येण सुग्रीवः सख्यमेष्यति ॥&lt;br&gt;&#xA;२४६. पूर्वमेव मया वीर श्रुतं कथयतो वचः ।&lt;br&gt;&#xA;२४७. अङ्गदस्य कुमारस्य वक्ष्यामि त्वा हितं वचः ॥&lt;br&gt;&#xA;२४८. प्रवृत्तिस्तेन कथिता चारैरासीन्निवेदिता ॥&lt;br&gt;&#xA;२४९. अयोध्याधिपतेः पुत्रौ शूरौ समरदुर्जयौ ।&lt;br&gt;&#xA;२५०. इक्ष्वाकूणां कुले जातौ प्रथितौ रामलक्ष्मणौ ॥&lt;br&gt;&#xA;२५१. सुग्रीवप्रियकामार्थं प्राप्तौ तत्र दुरासदौ ॥&lt;br&gt;&#xA;२५२. स ते भ्रातुर्हि विख्यातः सहायो रणकर्मणि ।&lt;br&gt;&#xA;२५३. निवासवृक्षः साधूनामापन्नानां परागतिः ।&lt;br&gt;&#xA;२५४. आर्तानां संश्रयश्चैव यशसश्चैव भाजनम् ।&lt;br&gt;&#xA;२५५. ज्ञानविज्ञानसंपन्नो निदेशे निरतः पितुः ।&lt;br&gt;&#xA;२५६. धातूनामिव शैलेन्द्रो गुणानामाकरो महान् ॥&lt;br&gt;&#xA;२५७. तत्क्षमो न विरोधस्ते सह तेन महात्मना ।&lt;br&gt;&#xA;२५८. श्रूयतां क्रियतां चैव तव वक्ष्यामि यद् हितम् ॥&lt;br&gt;&#xA;२५९. यौवराज्येन सुग्रीवं तूर्णं साध्वभिषेचय ।&lt;br&gt;&#xA;२६०. विग्रहं मा कृथा वीर भ्रात्रा राजन् यवीयसा ॥&lt;br&gt;&#xA;२६१. अहं हि ते क्षमं मन्ये तेन रामेण सौहृदम् ।&lt;br&gt;&#xA;२६२. लालनीयो हि ते भ्राता यवीयानेष वानरः ।&lt;br&gt;&#xA;२६३. तत्र वा सन्निहस्थो वा सर्वथा बन्धुरेव ते ।&lt;br&gt;&#xA;२६४. न हि तेन समं बन्धुं भुवि पश्यामि कञ्चन ॥&lt;br&gt;&#xA;२६५. यदि ते मत्प्रियं कार्यं यदि चावैहि मां हिताम् ।&lt;br&gt;&#xA;२६६. याच्यमानः प्रियत्वेन साधु वाक्यं कुरुष्व मे ॥&lt;br&gt;&#xA;२६७. तामेवं ब्रुवतीं तारां ताराधिपनिभाननाम् ।&lt;br&gt;&#xA;२६८. वाली निर्भर्त्सयामास वचनं चेदमब्रवीत् ॥&lt;br&gt;&#xA;२६९. गर्जतोऽस्य सुसंरब्धं भ्रातुः शत्रोः विशेषतः ।&lt;br&gt;&#xA;२७०. मर्षयिष्यामि केनापि कारणेन वरानने ॥&lt;br&gt;&#xA;२७१. सोढुं न च समर्थोऽहं युद्धकामस्य संयुगे ।&lt;br&gt;&#xA;२७२. सुग्रीवस्य च संरम्भं हीनग्रीवस्य गर्जितम् ॥&lt;br&gt;&#xA;२७३. न च कार्यो विषादस्ते राघवं प्रति मत्कृते ।&lt;br&gt;&#xA;२७४. धर्मज्ञश्च कृतज्ञश्च कथं पापं करिष्यति ॥&lt;br&gt;&#xA;२७५. प्रतियोत्स्याम्यहं गत्वा सुग्रीवं जहि सम्भ्रमम् ।&lt;br&gt;&#xA;२७६. दर्पं चास्य विनेष्यामि न च प्राणैर्विमोक्ष्यते ॥&lt;br&gt;&#xA;२७७. कृतं तारे सहायत्वं दर्शितं सौहृदं मयि ।&lt;br&gt;&#xA;२७८. शापितासि मम प्राणैः निवर्तस्व जनेन च ॥&lt;br&gt;&#xA;२७९. तं तु तारा परिष्वज्य वालिनं प्रियवादिनी ।&lt;br&gt;&#xA;२८०. चकार रुदती मन्दं दक्षिणा सा प्रदक्षिणम् ॥&lt;br&gt;&#xA;२८१. ततः स्वस्त्ययनं कृत्वा मन्त्रविद् विजयैषिणी ।&lt;br&gt;&#xA;२८२. अन्तह्पुरं सह स्त्रीभिः प्रविष्टा शोकमोहिता ॥&lt;br&gt;&#xA;२८३. प्रविष्टायां तु तारायां सह स्त्रीभिः स्वमालयम् ।&lt;br&gt;&#xA;२८४. नगर्या निर्ययौ (वाली) महासर्प इव श्वसन् ।&lt;br&gt;&#xA;२८५. सर्वतः चारयन् दृष्टिं शत्रुदर्शनकाङ्क्षया ॥&lt;br&gt;&#xA;२८६. स ददर्श ततः श्रीमान् सुग्रीवं हेमपिङ्गलम् ॥&lt;br&gt;&#xA;२८७. तं स दृष्ट्वा महाबाहुः सुग्रीवं पर्यवस्थितम् ।&lt;br&gt;&#xA;२८८. गाढं परिदधे वासो वाली परमकोपनः ॥&lt;br&gt;&#xA;२८९. स वाली गाढसंवीतो मुष्टिमुद्यम्य वीर्यवान् ।&lt;br&gt;&#xA;२९०. सुग्रीवमेवाभिमुखो ययौ योद्धुं कृतक्षणः ।&lt;br&gt;&#xA;२९१. श्लक्ष्णं मुष्टिं समुद्यम्य संरब्धतरमागतः ॥&lt;br&gt;&#xA;२९२. तौ भीमबलविक्रान्तौ सुपर्णसमवेगिनौ ।&lt;br&gt;&#xA;२९३. प्रवृद्धौ घोरवपुषौ चन्द्रसूर्याविवाम्बरे ॥&lt;br&gt;&#xA;२९४. परस्परममित्रघ्नौ छिद्रान्वेषणतत्परौ ।&lt;br&gt;&#xA;२९५. तौ शोणिताक्षौ युद्ध्येतां वानरौ वनचारिणौ ॥&lt;br&gt;&#xA;२९६. मेघाविव महाशब्दैः तर्जमानौ परस्परम् ।&lt;br&gt;&#xA;२९७. मुष्टिभिः जानुभिः पद्भिः बाहुभिश्च पुनः पुनः ॥&lt;br&gt;&#xA;२९८. तयोर्युद्धमभूत् घोरं वृत्रवासवयोरिव ।&lt;br&gt;&#xA;२९९. ततोऽवर्धत वाली तु बलवीर्यसमन्वितः ।&lt;br&gt;&#xA;३००. वालिना भग्नदर्पस्तु सुग्रीवो परिहीयत ॥&lt;br&gt;&#xA;३०१. हीयमानमथापश्यत् सुग्रीवं वानरेश्वरम् ।&lt;br&gt;&#xA;३०२. प्रेक्षमाणं दिशश्चैव राघवः स मुहुर्मुहुः ॥&lt;br&gt;&#xA;३०३. ततो रामो महातेजा आर्तं दृष्ट्वा हरीश्वरम् ।&lt;br&gt;&#xA;३०४. (वीरो) धनुषि सन्धाय शरमाशीविषोपमम् ।&lt;br&gt;&#xA;३०५. पूरयामास तच्चापं कालचक्रमिवान्तकः ॥&lt;br&gt;&#xA;३०६. तस्य ज्यातलघोषेण त्रस्ताः पत्ररथेश्वराः ।&lt;br&gt;&#xA;३०७. प्रदुद्रुवुः मृगाश्चैव युगान्त इव मोहिताः ॥&lt;br&gt;&#xA;३०८. मुक्तस्तु वज्रनिर्घोषः प्रदीप्ताशनिसन्निभः ।&lt;br&gt;&#xA;३०९. राघवेण महाबाणो वालिवक्षसि पातितः ॥&lt;br&gt;&#xA;३१०. ततस्तेन महातेजा वीर्योत्सिक्तः कपीश्वरः ।&lt;br&gt;&#xA;३११. वेगेनाभिहतो वाली निपपात महीतले ॥&lt;br&gt;&#xA;३१२. इन्द्रध्वज इवोद्धूतः पौर्णमास्यां महीतले ।&lt;br&gt;&#xA;३१३. आश्वयुक्समये मासि गतश्रीको विचेतनः ॥&lt;br&gt;&#xA;३१४. अस्मिन् निपतिते भूमौ हर्यृक्षाणां गणेश्वरे ।&lt;br&gt;&#xA;३१५. नष्टचन्द्रमिव व्योम न व्यराजत मेदिनी ॥&lt;br&gt;&#xA;३१६. भूमौ निपतितस्यापि तस्य देहं महात्मनः ।&lt;br&gt;&#xA;३१७. न श्रीर्जहाति न प्राणा न तेजो न पराक्रमः ॥&lt;br&gt;&#xA;३१८. शक्रदत्ता वरा माला काञ्चनी रत्नभूषिता ।&lt;br&gt;&#xA;३१९. दधार हरिमुख्यस्य प्राणान्स्तेजः श्रियं च सा ॥&lt;br&gt;&#xA;३२०. स तया मालया वीरो हैमया हरियूथपः ।&lt;br&gt;&#xA;३२१. सन्ध्यानुगतपर्यन्तः पयोधर इवाभवत् ॥&lt;br&gt;&#xA;३२२. तस्य माला च देहश्च मर्मघाती च यः शरः ।&lt;br&gt;&#xA;३२३. त्रिधेव रचिता लक्ष्मीः पतितस्यापि शोभते ॥&lt;br&gt;&#xA;३२४. तं तथा पतितं संख्ये गतार्चिषमिवानलम् ।&lt;br&gt;&#xA;३२५. ययातिमिव पुण्यान्ते देवलोकादिह च्युतम् ।&lt;br&gt;&#xA;३२६. आदित्यमिव कालेन युगान्ते भुवि पातितम् ।&lt;br&gt;&#xA;३२७. महेन्द्रपुत्रं पतितं वालिनं हेममालिनम् ।&lt;br&gt;&#xA;३२८. व्यूढोरस्कं महाबाहुं दीप्तास्यं हरिलोचनम् ।&lt;br&gt;&#xA;३२९. लक्ष्मणानुगतो रामो ददर्शोपससर्प च ॥&lt;br&gt;&#xA;३३०. तं दृष्ट्वा राघवं वाली लक्ष्मणं च महाबलम् ।&lt;br&gt;&#xA;३३१. अब्रवीत् परुषं वाक्यं प्रश्रितं धर्मसंहितम् ॥&lt;br&gt;&#xA;३३२. त्वं नराधिपतेः पुत्रः प्रथितः प्रियदर्शनः ।&lt;br&gt;&#xA;३३३. पराङ्‍मुखवधं कृत्वा कोऽत्र प्राप्तस्त्वया गुणः ॥&lt;br&gt;&#xA;३३४. रामः करुणवेदी च प्रजानां च हिते रतः ।&lt;br&gt;&#xA;३३५. सानुक्रोशो महोत्साहः समयज्ञो दृढव्रतः ।&lt;br&gt;&#xA;३३६. इत्येतत् सर्वभूतानि कथयन्ति यशो भुवि ॥&lt;br&gt;&#xA;३३७. दमः शमः क्षमा धर्मो धृतिः सत्यं पराक्रमः ।&lt;br&gt;&#xA;३३८. पार्थिवानां गुणा राजन् दण्डश्चाप्यपकारिषु ॥&lt;br&gt;&#xA;३३९. तान् गुणान् संप्रधार्याहमग्र्यं चाभिजनं तव ।&lt;br&gt;&#xA;३४०. तारया प्रतिषिद्धोऽपि सुग्रीवेण समागतः ॥&lt;br&gt;&#xA;३४१. न त्वां विनिहतात्मानं धर्मध्वजमधार्मिकम् ।&lt;br&gt;&#xA;३४२. जाने पापसमाचारं तृणैः कूपमिवावृतम् ॥&lt;br&gt;&#xA;३४३. सतां वेषधरं पापं प्रच्छन्नमिव पावकम् ।&lt;br&gt;&#xA;३४४. नाहं त्वामभिजानामि धर्मच्छद्माभिसंवृतम् ॥&lt;br&gt;&#xA;३४५. विषये वा पुरे वा ते यदा नापकरोम्यहम् ।&lt;br&gt;&#xA;३४६. न च त्वामवजाने च कस्मात्त्वं हम्स्यकिल्बिषम् ।&lt;br&gt;&#xA;३४७. फलमूलाशनं नित्यं वानरं वनगोचरम् ।&lt;br&gt;&#xA;३४८. मामिहाप्रतियुद्ध्यन्तमन्येन च समागतम् ॥&lt;br&gt;&#xA;३४९. भूमिर्हिरण्यं रूपं च विग्रहे कारणानि च ।&lt;br&gt;&#xA;३५०. तत्र कस्ते वने लोभो मदीयेषु फलेषु वा ॥&lt;br&gt;&#xA;३५१. नयश्च विनयश्चोभौ निग्रहानुग्रहावपि ।&lt;br&gt;&#xA;३५२. राजवृत्तिरसङ्कीर्णा न नृपा कामवृत्तयः ॥&lt;br&gt;&#xA;३५३. हत्वा बाणेन काकुत्स्थ मामिहानपराधिनम् ।&lt;br&gt;&#xA;३५४. किं वक्ष्यसि सतां मध्ये कर्म कृत्वा जुगुप्सितम् ॥&lt;br&gt;&#xA;३५५. राजहा ब्रःमहा गोघ्नः चोरः प्राणिवधे रतः ।&lt;br&gt;&#xA;३५६. नास्तिकः परिवेत्ता च सर्वे निरयगामिनः ॥&lt;br&gt;&#xA;३५७. सूचकश्च कदर्यश्च मित्रघ्नो गुरुतल्पगः ।&lt;br&gt;&#xA;३५८. लोकं पापात्मनामेते गच्छन्ते नात्र संशयः ॥&lt;br&gt;&#xA;३५९. पञ्च पञ्चनखा भक्ष्या ब्रःमक्षत्रेण राघव ।&lt;br&gt;&#xA;३६०. शल्यकः श्वाविधो गोधा शशः कूर्मश्च पञ्चमः ॥&lt;br&gt;&#xA;३६१. चर्म चास्थि च मे राम न स्पृशन्ति मनीषिणः ।&lt;br&gt;&#xA;३६२. अभक्ष्यानि च माम्सानि सोऽहं पञ्चनखो हतः ॥&lt;br&gt;&#xA;३६३. शठो नैकृतिकः क्षुद्रो मिथ्याप्रश्रितमानसः ।&lt;br&gt;&#xA;३६४. कथं दशरथेन त्वं जातो पापो महात्मना ॥&lt;br&gt;&#xA;३६५. छिन्नचारित्रकक्ष्येण सतां धर्मातिवर्तिना ।&lt;br&gt;&#xA;३६६. त्यक्तधर्मांकुशेनाहं निहतो रामहस्तिना ॥&lt;br&gt;&#xA;३६७. उदासीनेषु योऽस्मासु विक्रमोऽयं प्रकाशितः ।&lt;br&gt;&#xA;३६८. अपकारिषु ते राम नैवं पश्यामि विक्रमम् ॥&lt;br&gt;&#xA;३६९. दृश्यमानस्तु युद्ध्येथा मया युधि नृपात्मज ।&lt;br&gt;&#xA;३७०. अद्य वैवस्वतं देवं पश्येस्त्वं निहतो मया ॥&lt;br&gt;&#xA;३७१. सुग्रीवप्रियकामेन यदहं निहतस्त्वया ।&lt;br&gt;&#xA;३७२. मामेव यदि पूर्वं त्वमेतदर्थमचोदयः ।&lt;br&gt;&#xA;३७३. मैथिलीमहमेकाःना तव चानीतवान् भवेः ॥&lt;br&gt;&#xA;३७४. युक्तं यत् प्राप्नुयात् राज्यं सुग्रीवः स्वर्गते मयि ।&lt;br&gt;&#xA;३७५. अयुक्तं यदधर्मेण त्वयाहं निहतो मया ॥&lt;br&gt;&#xA;३७६. काममेवं विधो लोकः कालेन विनियुज्यते ।&lt;br&gt;&#xA;३७७. क्षमं चेत् भवता प्राप्तुमुत्तरं साधु चिन्त्यताम् ॥&lt;br&gt;&#xA;३७८. इत्येवमुक्त्वा परिशुष्कवक्त्रह्&lt;br&gt;&#xA;३७९. शराभिघातात् व्यथितो महात्मा ।&lt;br&gt;&#xA;३८०. समीक्ष्य रामं रविसन्निकाशम्&lt;br&gt;&#xA;३८१. तूष्णीं बभूवामरराजसूनुः ॥&lt;br&gt;&#xA;३८२. इत्युक्तः प्रश्रितं वाक्यं धर्मार्थसहितं हितम् ।&lt;br&gt;&#xA;३८३. तं निष्प्रभमिवादित्यं मुक्ततोयमिवाम्बुदम् ।&lt;br&gt;&#xA;३८४. उक्तवाक्यं हरिश्रेष्ठं उपशान्तमिवानलम् ।&lt;br&gt;&#xA;३८५. अधिक्षिप्तस्तदा रामः पश्चाद् वालिनमब्रवीत् ॥&lt;br&gt;&#xA;३८६. धर्ममर्थं च कामं च समयं चापि लौकिकम् ।&lt;br&gt;&#xA;३८७. अविज्ञाय कथं बाल्यात् मामिहाद्य विगर्हसे ॥&lt;br&gt;&#xA;३८८. इक्ष्वाकूणामियं भूमिः सशैलवनकानना ।&lt;br&gt;&#xA;३८९. मृगपक्षिमनुष्याणां निग्रहानुग्रहेष्वपि ॥&lt;br&gt;&#xA;३९०. तां पालयति धर्मात्मा भरतः सत्यवान् शुचिः ।&lt;br&gt;&#xA;३९१. धर्मकामार्थतत्त्वज्ञो निग्रहानुग्रहे रतः ॥&lt;br&gt;&#xA;३९२. तस्य धर्मकृतादेशा वयमन्ये च पार्थिवाः ।&lt;br&gt;&#xA;३९३. चरामो वसुधां कृत्स्नां धर्मसन्तानमिच्छवः ॥&lt;br&gt;&#xA;३९४. ते वयं मार्गविभ्रष्टं स्वधर्मे परमे स्थिताः ।&lt;br&gt;&#xA;३९५. भरताज्ञां पुरस्कृत्य निगृःणीमो यथाविधि ॥&lt;br&gt;&#xA;३९६. तदेतत् कारणं पश्य यदर्थं त्वं मया हतः ।&lt;br&gt;&#xA;३९७. त्वं तु संक्लिष्टधर्मश्च कर्मणा च विगर्हितः ।&lt;br&gt;&#xA;३९८. कामतन्त्रप्रधानश्च न स्थितो राजवर्त्मनि ॥&lt;br&gt;&#xA;३९९. अस्य त्वं धरमाणस्य सुग्रीवस्य महात्मनः ।&lt;br&gt;&#xA;४००. भ्रातुर्वर्तसि भार्यायां स्नुषायां पापकर्मकृत् ॥&lt;br&gt;&#xA;४०१. यवीयान् आत्मनः पुत्रः शिष्यश्चापि गुणोदितः ।&lt;br&gt;&#xA;४०२. पुत्रवत् ते त्रयः चिन्त्या धर्मश्चैवात्र कारणम् ॥&lt;br&gt;&#xA;४०३. औरसीं भगिनीं वापि भार्यां वाप्यनुजस्य यः ।&lt;br&gt;&#xA;४०४. प्रचरेत नरः कामात् तस्य दण्डो वधः स्मृतः ॥&lt;br&gt;&#xA;४०५. सुग्रीवेण च मे सख्यं लक्ष्मणेन यथा तथा ।&lt;br&gt;&#xA;४०६. दारराज्यनिमित्तं च निःश्रेयसि रतः स मे ॥&lt;br&gt;&#xA;४०७. प्रतिज्ञा च मया दत्ता तदा वानरसन्निधौ ।&lt;br&gt;&#xA;४०८. प्रतिज्ञा च कथं शक्ष्या मद्विधेनानवेक्षितुम् ॥&lt;br&gt;&#xA;४०९. सर्वथा धर्म इत्येव द्रष्टव्यस्तव निग्रहः ।&lt;br&gt;&#xA;४१०. वयस्यस्योपकर्तव्यं धर्ममेवानुपश्यता ॥&lt;br&gt;&#xA;४११. राजभिः धृतदम्डाश्च कृत्वा पापानि मानवाः ।&lt;br&gt;&#xA;४१२. निर्मलाः स्वर्गमायान्ति सन्तः सुकृतिनो यथा ॥&lt;br&gt;&#xA;४१३. शासनाद् वापि मोक्षाद् वा स्तेनः पापात् प्रमुच्यते ।&lt;br&gt;&#xA;४१४. राजा त्वशासन् पापस्य तदवाप्नोति किल्बिषम् ॥&lt;br&gt;&#xA;४१५. तदलं परितापेन धर्मतः परिकल्पितः ।&lt;br&gt;&#xA;४१६. वधो वानरशार्दूल न वयं स्ववशे स्थिताः ॥&lt;br&gt;&#xA;४१७. शृणु चाप्यपरं भूयः कारणं हरिपुङ्गव ।&lt;br&gt;&#xA;४१८. तत् श्रुत्वा हि महद् वीर न मन्युं कर्तुमर्हसि ॥&lt;br&gt;&#xA;४१९. वागुराभिश्च पाशैश्च कूटैश्च विविधैर्नराः ।&lt;br&gt;&#xA;४२०. प्रतिच्छन्नाश्च दृश्याश्च गृःणन्ति सुबहून् मृगान् ॥&lt;br&gt;&#xA;४२१. विध्यन्ति विमुखान्श्चापि न च दोषोऽत्र विद्यते ।&lt;br&gt;&#xA;४२२. तस्मात् त्वं निहतो युद्धे मया बाणेन वानर ।&lt;br&gt;&#xA;४२३. अयुध्यन् प्रतियुध्यन् वा यस्मात् शाखामृगो ह्यसि ॥&lt;br&gt;&#xA;४२४. दुर्लभस्य च धर्मस्य जीवितस्य शुभस्य च ।&lt;br&gt;&#xA;४२५. राजानो वानरश्रेष्ठ प्रदातारो न संशयः ॥&lt;br&gt;&#xA;४२६. तान् न हिम्स्यात् न चाक्रोशेत् नाक्षिपेत् नाप्रियं वदेत् ।&lt;br&gt;&#xA;४२७. देवा मानुषरूपेण चरन्त्येते महीतले ॥&lt;br&gt;&#xA;४२८. त्वं तु धर्ममविज्ञाय केवलं रोषमास्थितः ।&lt;br&gt;&#xA;४२९. विदूषयसि मां धर्मे पितृपैतामहे स्थितम् ॥&lt;br&gt;&#xA;४३०. एवमुक्तस्तु रामेण वाली प्रव्यथितो भृशम् ।&lt;br&gt;&#xA;४३१. प्रत्युवाच ततो रामं प्राञ्जलिर्वानरेश्वरः ॥&lt;br&gt;&#xA;४३२. यत् त्वमात्थ नरश्रेष्ठ तत् तथैव न संशयः ।&lt;br&gt;&#xA;४३३. प्रतिवक्तुं प्रकृष्टे हि नापकृष्टस्तु शक्नुयात् ॥&lt;br&gt;&#xA;४३४. यदयुक्तं मया पूर्वं प्रमादात् वाक्यमप्रियम् ।&lt;br&gt;&#xA;४३५. तत्रापि खलु मां दोषं कर्तुं नार्हसि राघव ॥&lt;br&gt;&#xA;४३६. न चात्मानमहं शोचे न तारां नापि बान्धवान् ।&lt;br&gt;&#xA;४३७. यथा पुत्रं गुणश्रेष्ठमङ्गदं कनकाङ्गदम् ॥&lt;br&gt;&#xA;४३८. बालश्चाकृतबुद्धिश्च एकपुत्रश्च मे प्रियः ।&lt;br&gt;&#xA;४३९. तारेयो राम भवता रक्षणीयो महाबलः ॥&lt;br&gt;&#xA;४४०. सुग्रीवे चाङ्गदे चैव विधत्स्व मतिमुत्तमाम् ।&lt;br&gt;&#xA;४४१. त्वं हि गोप्ता च शास्ता च कार्याकार्यविधौ स्थितः ॥&lt;br&gt;&#xA;४४२. या ते नरपते वृत्तिः भरते लक्ष्मणे च या ।&lt;br&gt;&#xA;४४३. सुग्रीवे चाङ्गदे राजन् तां त्वमाधातुमर्हसि ॥&lt;br&gt;&#xA;४४४. त्वद्वशे वर्तमानेन तव चित्तानुवर्तिना ।&lt;br&gt;&#xA;४४५. शक्यं दिवं चार्जयितुं वसुधां चापि शासितुम् ॥&lt;br&gt;&#xA;४४६. त्वत्तोऽहं वधमाकाङ्क्षन् वार्यमाणोऽपि तारया ।&lt;br&gt;&#xA;४४७. सुग्रीवेण सह भ्रात्रा द्वन्द्वयुद्धमुपागतः ॥&lt;br&gt;&#xA;४४८. इत्युक्त्वा वानरो रामं विरराम हरीश्वरः ।&lt;br&gt;&#xA;४४९. स तमाश्वासयद् रामो वालिनं व्यक्तदर्शनम् ॥&lt;br&gt;&#xA;४५०. साधु सम्मतया वाचा धर्मतत्त्वार्थयुक्तया ।&lt;br&gt;&#xA;४५१. न सन्तापस्त्वया कार्यः एतदर्थं प्लवङ्गम ॥&lt;br&gt;&#xA;४५२. वयं भवद्विशेषेण धर्मतः कृतनिश्चयाः ।&lt;br&gt;&#xA;४५३. त्यज शोकं च मोहं च भयं च हृदये स्थितम् ॥&lt;br&gt;&#xA;४५४. यथा त्वय्यङ्गदो नित्यं वर्तते वानरेश्वर ।&lt;br&gt;&#xA;४५५. तथा वर्तेत सुग्रीवे मयि चापि न संशयः ॥&lt;br&gt;&#xA;४५६. स वानरमहाराजः शयानः शरपीडितः ।&lt;br&gt;&#xA;४५७. प्रत्युक्तो हेतुमद्वाक्यैः नोत्तरं प्रत्यपद्यत ॥&lt;br&gt;&#xA;४५८. अश्मभिः परिभिन्नाङ्गो पादपैराहतो भृशम् ।&lt;br&gt;&#xA;४५९. रामबाणेन चाक्रान्तो जीवितान्ते मुमोह सः ॥&lt;br&gt;&#xA;४६०. तं भार्या बाणमोक्षेण रामदत्तेन संयुगे ।&lt;br&gt;&#xA;४६१. हतं प्लवगशार्दूलं तारा शुश्राव वालिनम् ॥&lt;br&gt;&#xA;४६२. सा सपुत्राप्रियं श्रुत्वा वधं भर्तुः सुदारुणम् ।&lt;br&gt;&#xA;४६३. निष्पपात भृशं तस्मात् उद्विग्ना गिरिकन्दरात् ॥&lt;br&gt;&#xA;४६४. ये त्वङ्गदपरीवारा वानरा हि महाबलाः ।&lt;br&gt;&#xA;४६५. ते सकार्मुकमालोक्य रामं त्रस्ताः प्रदुद्रुवुः ॥&lt;br&gt;&#xA;४६६. तानुवाच समासाद्य दुःखितान् दुःखिता सती ।&lt;br&gt;&#xA;४६७. रामवित्रासितान् सर्वाननुबद्धानिवेषुभिः ॥&lt;br&gt;&#xA;४६८. वानरा राजसिंहस्य यस्य यूयं पुरःसराः ।&lt;br&gt;&#xA;४६९. तं विहाय सुवित्रस्ताः कस्माद् द्रवथ दुर्गताः ॥&lt;br&gt;&#xA;४७०. कपिपत्न्या वचः श्रुत्वा कपयः कामरूपिणः ।&lt;br&gt;&#xA;४७१. प्राप्तकालमविश्लिष्टं ऊचुर्वचनमङ्गनाम् ॥&lt;br&gt;&#xA;४७२. जीवपुत्रे निवर्तस्व पुत्रं रक्षस्व चाङ्गदम् ।&lt;br&gt;&#xA;४७३. अन्तको रामरूपेण हत्वा नयति वालिनम् ॥&lt;br&gt;&#xA;४७४. अस्मिन् प्लवगशार्दूले हते शक्रसमप्रभे ।&lt;br&gt;&#xA;४७५. रक्ष्यतां नगरी शूरैः अङ्गदश्चाभिषिच्यताम् ॥&lt;br&gt;&#xA;४७६. पदस्थं वालिनः पुत्रं भजिष्यन्ति प्लवङ्गमाः ॥&lt;br&gt;&#xA;४७७. अथवा रुचिरं स्थानमिह ते रुचिरानने&lt;br&gt;&#xA;४७८. आविशन्ति च दुर्गाणि क्षिप्रमद्यैव वानराः ॥&lt;br&gt;&#xA;४७९. अल्पान्तरगतानां तु श्रुत्वा वचनमङ्गना ।&lt;br&gt;&#xA;४८०. आत्मनः प्रतिरूपं सा बभाषे चारुहासिनी ॥&lt;br&gt;&#xA;४८१. पुत्रेण मम किं कार्यं राज्येनापि किमात्मना ।&lt;br&gt;&#xA;४८२. कपिसिंहे महाभागे तस्मिन् भर्तरि नश्यति ॥&lt;br&gt;&#xA;४८३. पादमूलं गमिष्यामि तस्यैवाहं महात्मनः ।&lt;br&gt;&#xA;४८४. योऽसौ रामप्रयुक्तेन शरेण विनिपातितः ॥&lt;br&gt;&#xA;४८५. एवमुक्त्वा प्रदुद्राव रुदती शोकमूर्च्छिता ।&lt;br&gt;&#xA;४८६. शिरश्चोरश्च बाहुभ्यां दुःखेन समभिघ्नती ॥&lt;br&gt;&#xA;४८७. आव्रजन्ती ददर्शाथ पतिं निपतितं भुवि ।&lt;br&gt;&#xA;४८८. हन्तारं दानवेन्द्राणां समरेष्वनिवर्तिनाम् ।&lt;br&gt;&#xA;४८९. क्षेप्तारं पर्वतेन्द्राणां वज्राणामिव वासवम् ॥&lt;br&gt;&#xA;४९०. अवष्टभ्य च तिष्ठन्तं ददर्श धनुरुत्तमम् ।&lt;br&gt;&#xA;४९१. रामं रामानुजं चैव भर्तुश्चैवानुजं शुभम् ॥&lt;br&gt;&#xA;४९२. तानतीत्य समासाद्य भर्तारं निहतं रणे ।&lt;br&gt;&#xA;४९३. समीक्ष्य व्यथिता भूमौ सम्भ्रान्ता निपपात ह ॥&lt;br&gt;&#xA;४९४. सुप्तेव पुनरुत्थाय आर्यपुत्रेति वादिनी ।&lt;br&gt;&#xA;४९५. रुरोद सा पतिं दृष्ट्वा संवीतं मृत्युदामभिः ॥&lt;br&gt;&#xA;४९६. तं प्राप्तविजयं वाली सुग्रीवं प्लवगेश्वरम् ।&lt;br&gt;&#xA;४९७. वीक्षमाणस्तु मन्दासुः सर्वतो मन्दमुच्छ्वसन् ।&lt;br&gt;&#xA;४९८. आभाष्य व्यक्तया वाचा सस्नेहमिदमब्रवीत् ॥&lt;br&gt;&#xA;४९९. सुग्रीव दोषेण न मां गन्तुमर्हसि किल्बिषात् ॥&lt;br&gt;&#xA;५००. कृष्यमाणं भविष्येण बुद्धिमोहेन मां बलात् ॥&lt;br&gt;&#xA;५०१. युगपद्विहितं तात न मन्ये सुखमावयोः ।&lt;br&gt;&#xA;५०२. सौहार्दं भ्रातृयुक्तं हि तदिदं तात नान्यथा ॥&lt;br&gt;&#xA;५०३. प्रतिपद्य त्वमद्यैव राज्यमेषां वनौकसाम् ।&lt;br&gt;&#xA;५०४. मामप्यद्यैव गच्छन्तं विद्धि वैवस्वतक्षयम् ॥&lt;br&gt;&#xA;५०५. जीवितं च हि राज्यं च श्रियं च विपुलामिमाम् ।&lt;br&gt;&#xA;५०६. प्रजहाम्येष वै तूर्णं महच्चागर्हितं यशः ॥&lt;br&gt;&#xA;५०७. अस्यां त्वहमवस्थायां वीर वक्ष्यामि यद्वचः ।&lt;br&gt;&#xA;५०८. यद्यप्यसुकरं राजन् कर्तुमेव त्वमर्हसि ॥&lt;br&gt;&#xA;५०९. सुखार्हं सुखसंवृद्धं बालमेनमबालिशम् ।&lt;br&gt;&#xA;५१०. बाष्पपूर्णमुखं पश्य भूमौ पतितमङ्गदम् ॥&lt;br&gt;&#xA;५११. मम प्राणैः प्रियतरं पुत्रं पुत्रमिवौरसम् ।&lt;br&gt;&#xA;५१२. मया हीनमहीनार्थं सर्वतः परिपालय ॥&lt;br&gt;&#xA;५१३. त्वमप्यस्य पिता दाता परित्राता च सर्वशः ।&lt;br&gt;&#xA;५१४. भयेष्वभयदश्चैव यथार्हं प्लवगेश्वर ॥&lt;br&gt;&#xA;५१५. एष तारात्मजः श्रीमान् त्वया तुल्यपराक्रमः ।&lt;br&gt;&#xA;५१६. रक्षसां च वधे तेषामग्रतस्ते भविष्यति ॥&lt;br&gt;&#xA;५१७. अनुरूपाणि कर्माणि विक्रम्य बलवान् रणे ।&lt;br&gt;&#xA;५१८. करिष्यत्येव तारेयः तेजस्वी तरुणोऽङ्गदः ॥&lt;br&gt;&#xA;५१९. सुषेणदुहिता चेयं अर्थसूक्ष्मविनिश्चये ।&lt;br&gt;&#xA;५२०. औत्पातिके च विविधे सर्वतः परिनिष्ठिता ॥&lt;br&gt;&#xA;५२१. यदेषा साध्विति ब्रूयात् कार्यं तन्मुक्तसंशयम् ।&lt;br&gt;&#xA;५२२. न हि तारामतं किञ्चिदन्यथा परिवर्तते ॥&lt;br&gt;&#xA;५२३. राघवस्य च ते कार्यं कर्तव्यमविशङ्कया ।&lt;br&gt;&#xA;५२४. स्यादधर्मो ह्यकरणे त्वां च हिम्स्याद्विमानितः ॥&lt;br&gt;&#xA;५२५. इमां च मालामाधत्स्व दिव्यां सुग्रीव काञ्चनीम् ।&lt;br&gt;&#xA;५२६. उदारा श्रीः स्थिता ह्यस्यां संप्रजह्यान्मृते मयि ॥&lt;br&gt;&#xA;५२७. इत्येवमुक्तः सुग्रीवो वालिना भ्रातृसौहृदात् ।&lt;br&gt;&#xA;५२८. जग्राह सोऽभ्यनुज्ञातो मालां तां चैव काञ्चनीम् ॥&lt;br&gt;&#xA;५२९. तां मालां काञ्चनीं दत्त्वा दृष्ट्वा चैवात्मजं स्थितम् ।&lt;br&gt;&#xA;५३०. संसिद्धः प्रेत्यभावाय स्नेहादङ्गदमब्रवीत् ॥&lt;br&gt;&#xA;५३१. देशकालौ भजस्वाद्य रममाणः प्रियाप्रिये ।&lt;br&gt;&#xA;५३२. सुखदुःखसहः काले सुग्रीववशगो भव ॥&lt;br&gt;&#xA;५३३. यथा हि त्वं महाबाहो लालितः सततं मया ।&lt;br&gt;&#xA;५३४. स तथा वर्तमानं त्वां सुग्रीवो बहुमन्यते ॥&lt;br&gt;&#xA;५३५. नास्यामित्रैः गतं गच्छेः मा शत्रुभिररिन्दम ।&lt;br&gt;&#xA;५३६. भर्तुरर्थपरो दान्तः सुग्रीववशगो भव ॥&lt;br&gt;&#xA;५३७. न चातिप्रणयः कार्यः कर्तव्योऽप्रणयश्च ते ।&lt;br&gt;&#xA;५३८. उभयं हि महादोषं तस्मादन्तरदृक् भव ॥&lt;br&gt;&#xA;५३९. इत्युक्त्वाथ विवृत्ताक्षः शरसंपीडितो भृशम् ।&lt;br&gt;&#xA;५४०. विवृतैर्दशनैर्भीमैः बभूवोत्क्रान्तजीवितः ॥&lt;br&gt;&#xA;५४१. उद्वबर्ह शरं नीलः तस्य गात्रगतं तदा ।&lt;br&gt;&#xA;५४२. गिरिगह्वरसम्लीनं दीप्तमाशीविषं यथा ॥&lt;br&gt;&#xA;५४३. अस्तमस्तकसंरुद्धरश्मेर्दिनकरादिव ।&lt;br&gt;&#xA;५४४. पेतुः क्षतजधारास्तु धारा इव धराधरात् ॥&lt;br&gt;&#xA;५४५. ततो विचुक्रुशुस्तत्र वानरा हतयूथपाः ।&lt;br&gt;&#xA;५४६. परिदेवयमानास्ते सर्वे प्लवगसत्तमाः ॥&lt;br&gt;&#xA;५४७. ततस्तु तारा व्यसनार्णवप्लुता&lt;br&gt;&#xA;५४८. मृतस्य भर्तुः वदनं समीक्ष्य सा ।&lt;br&gt;&#xA;५४९. जगाम भूमिं परिरभ्य वालिनम्&lt;br&gt;&#xA;५५०. महाद्रुमं छिन्नमिवाश्रिता लता ॥&lt;/p&gt;</description>
    </item>
    <item>
      <title>०३ ०३ सुग्रीवपट्टाभिषेकः</title>
      <link>https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/</guid>
      <description>&lt;p&gt;१. इषुणाभिहतं दृष्ट्वा वालिनं कुञ्जरोपमम् ।&lt;br&gt;&#xA;२. तारा तरुमिवोन्मूलं पर्यदेवयदातुरा ॥&lt;br&gt;&#xA;३. रणे दारुणविक्रान्त प्रवीर प्लवतां वर ।&lt;br&gt;&#xA;४. किमिदानीं पुरोभागामद्य त्वं नाभिभाषसे ॥&lt;br&gt;&#xA;५. अतीव खलु ते कान्ता वसुधा वसुधाधिप ।&lt;br&gt;&#xA;६. गतासुरपि तां गात्रैः मां विहाय निषेवसे ॥&lt;br&gt;&#xA;७. हृदयं सुस्थितं मह्यं दृष्ट्वा निपतितं भुवि ।&lt;br&gt;&#xA;८. यन्न शोकाभिसन्तप्तं स्फुटतेऽद्य सहस्रधा ॥&lt;br&gt;&#xA;९. विशुद्ध सत्त्वाभिजन प्रिययुद्ध मम प्रिय ।&lt;br&gt;&#xA;१०. मामनाथां विहायैकां गतस्त्वमसि मानद ॥&lt;br&gt;&#xA;११. शूराय न प्रदातव्या कन्या खलु विपश्चिता ।&lt;br&gt;&#xA;१२. शूरभार्यां हतां पश्य सद्यो मां विधवां कृताम् ॥&lt;br&gt;&#xA;१३. पतिहीना तु या नारी कामं भवतु पुत्रिणी ।&lt;br&gt;&#xA;१४. धनधान्यसमृद्धापि विधवेत्युच्यते जनैः ॥&lt;br&gt;&#xA;१५. निःश्रेयसपरा मोहात् त्वया चाहं विगर्हिता ।&lt;br&gt;&#xA;१६. यैषाब्रुवं हितं वाक्यं वानरेन्द्र हितैषिणी ॥&lt;br&gt;&#xA;१७. समाश्वासय पुत्रं त्वं सन्देशं सन्दिशस्व मे ।&lt;br&gt;&#xA;१८. मूर्ध्नि चैनं समाघ्राय प्रवासं प्रस्थितोऽह्यसि ॥&lt;br&gt;&#xA;१९. रुधिरोक्षितसर्वाङ्गं दृष्ट्वा विनिहतं पतिम् ।&lt;br&gt;&#xA;२०. उवाच तारा पिङ्गाक्षं पुत्रमङ्गदमङ्गना ॥&lt;br&gt;&#xA;२१. बालसूर्योज्वलतनुं प्रयान्तं यमसादनम् ।&lt;br&gt;&#xA;२२. अभिवादय राजानं पितरं पुत्र मानदम् ॥&lt;br&gt;&#xA;२३. एवमुक्तः समुत्थाय जग्राह चरणौ पितुः ।&lt;br&gt;&#xA;२४. भुजाभ्यां पीनवृत्ताभ्यां अङ्गदोऽहमिति ब्रुवन् ॥&lt;br&gt;&#xA;२५. अभिवादयमानं त्वामङ्गदं त्वं यथा पुरा ।&lt;br&gt;&#xA;२६. दीर्घायुर्भव पुत्रेति किमर्थं नाभिभाषसे ॥&lt;br&gt;&#xA;२७. इष्ट्वा सम्ग्रामयज्ञेन रामप्रहरणाम्भसा ।&lt;br&gt;&#xA;२८. तस्मिन्नवभृते स्नातः कथं पत्न्या मया विना ॥&lt;br&gt;&#xA;२९. राज्यश्रीर्न जहाति त्वां गतासुमपि मानद ।&lt;br&gt;&#xA;३०. सूर्यस्यावर्तमानस्य शैलराजमिव प्रभा ॥&lt;br&gt;&#xA;३१. यद्यप्रियं किञ्चिदसंप्रधार्य&lt;br&gt;&#xA;३२. मया कृता स्यात् तव दीर्घबाहो ।&lt;br&gt;&#xA;३३. क्षमस्व मे तत् हरिवंशनाथ&lt;br&gt;&#xA;३४. व्रजामि मूर्ध्ना तव वीर पादौ ॥&lt;br&gt;&#xA;३५. तथा तु तारा करुणं रुदन्ती&lt;br&gt;&#xA;३६. भर्तुः समीपे सह वानरीभिः ।&lt;br&gt;&#xA;३७. व्यवस्यत प्रायमनिन्द्यवर्णा&lt;br&gt;&#xA;३८. उपोपविष्टुं भुवि यत्र वाली ॥&lt;br&gt;&#xA;३९. ततो निपतितां तारां च्युतां तारामिवाम्बरात् ।&lt;br&gt;&#xA;४०. शनैराश्वासयामास हनुमान् हरियूथपः ॥&lt;br&gt;&#xA;४१. गुणदोषकृतं जन्तुः स्वकर्म फलहेतुकम् ।&lt;br&gt;&#xA;४२. अव्यग्रस्तदवाप्नोति सर्वं प्रेत्य शुभाशुभम् ॥&lt;br&gt;&#xA;४३. शोच्या शोचसि कं शोच्यं दीनं दीनानुकम्पसे ।&lt;br&gt;&#xA;४४. कश्च कस्यानुशोच्योऽस्ति देहेऽस्मिन् बुद्बुदोपमे ॥&lt;br&gt;&#xA;४५. अङ्गदस्तु कुमारोऽयं द्रष्टव्यो जीवपुत्रया ।&lt;br&gt;&#xA;४६. आयत्यां च विधेयानि समर्थान्यस्य चिन्तय ॥&lt;br&gt;&#xA;४७. सन्ततिश्च यथा दृष्ट्वा कृत्यं यच्चापि साम्प्रतम् ।&lt;br&gt;&#xA;४८. राज्ञः तत् क्रियतां सर्वमेष कालस्य निश्चयः ॥&lt;br&gt;&#xA;४९. संस्कार्यो हरिराजस्तु अङ्गदश्चाभिषिच्यताम् ।&lt;br&gt;&#xA;५०. सिंहासनगतं पुत्रं पश्यन्ती शान्तिमेष्यसि ॥&lt;br&gt;&#xA;५१. सा तस्य वचनं श्रुत्वा भर्तृव्यसनपीडिता ।&lt;br&gt;&#xA;५२. अब्रवीदुत्तरं तारा हनूमन्तमवस्थितम् ॥&lt;br&gt;&#xA;५३. अङ्गदप्रतिरूपाणां पुत्राणामेकतः शतम् ।&lt;br&gt;&#xA;५४. हतस्याप्यस्य वीरस्य गात्रसंश्लेषणं वरम् ॥&lt;br&gt;&#xA;५५. न चाहं हरिराज्यस्य प्रभवाम्यङ्गदस्य वा ।&lt;br&gt;&#xA;५६. पितृव्यस्तस्य सुग्रीवः सर्वकार्येष्वनन्तरः ॥&lt;br&gt;&#xA;५७. तामाशुवेगेन दुरासदेन&lt;br&gt;&#xA;५८. त्वभिप्लुतां शोकमहार्णवेन ।&lt;br&gt;&#xA;५९. पश्यन्स्तदा वाल्यनुजस्तरस्वी&lt;br&gt;&#xA;६०. भ्रातुर्वधेनाप्रतिमेन तेपे ॥&lt;br&gt;&#xA;६१. स बाष्पपूर्णेन मुखेन पश्यन्&lt;br&gt;&#xA;६२. क्षणेन निर्विण्नमना मनस्वी ।&lt;br&gt;&#xA;६३. यशस्विनं लक्षणलक्षिताङ्गम्&lt;br&gt;&#xA;६४. उपस्थितं राघवमित्युवाच ॥&lt;br&gt;&#xA;६५. यथा प्रतिज्ञातमिदं नरेन्द्र&lt;br&gt;&#xA;६६. कृतं त्वया दृष्टफलं च कर्म ।&lt;br&gt;&#xA;६७. ममाद्य भोगेषु नरेन्द्रसूनो&lt;br&gt;&#xA;६८. मनो निवृत्तं हतजीवितेन ॥&lt;br&gt;&#xA;६९. अस्यां महिष्यां तु भृशं रुदत्याम्&lt;br&gt;&#xA;७०. पुरेऽतिविक्रोशति दुःखतप्ते ।&lt;br&gt;&#xA;७१. हते नृपे संशयितेऽङ्गदे च&lt;br&gt;&#xA;७२. न राम राज्ये रमते मनो मे ॥&lt;br&gt;&#xA;७३. क्रोधाद्विमर्शात् अतिविप्रधर्षात्&lt;br&gt;&#xA;७४. भ्रातुर्वधो मेऽनुमतः पुरस्तात् ।&lt;br&gt;&#xA;७५. हते त्विदानीं हरियूथपेऽस्मिन्&lt;br&gt;&#xA;७६. सुतीक्ष्णमिक्ष्वाकुवर प्रतप्स्ये ॥&lt;br&gt;&#xA;७७. श्रेयोऽद्य मन्ये मम शैलमुख्ये&lt;br&gt;&#xA;७८. तस्मिन्श्च वासः चिरमृष्यमूके ।&lt;br&gt;&#xA;७९. यथा तथा वर्तयतः स्ववृत्त्या&lt;br&gt;&#xA;८०. नेमं निहत्य त्रिदिवस्य लाभः ॥&lt;br&gt;&#xA;८१. न त्वा जिघासामि चरेति यन्माम्&lt;br&gt;&#xA;८२. अयं महात्मा मतिमानुवाच ।&lt;br&gt;&#xA;८३. तस्यैव तद् राम वचोऽनुरूपम्&lt;br&gt;&#xA;८४. इदं वचः कर्म च मेऽनुरूपम् ॥&lt;br&gt;&#xA;८५. भ्रातृत्वमार्यभावश्च धर्मश्चानेन रक्षितः ।&lt;br&gt;&#xA;८६. मया क्रोधश्च कामश्च कपित्वं च प्रदर्शितम् ॥&lt;br&gt;&#xA;८७. अचिन्तनीयं परिवर्जनीयम्&lt;br&gt;&#xA;८८. अनीप्सनीयं स्वनवेक्षणीयम् ।&lt;br&gt;&#xA;८९. प्राप्तोऽस्मि पाप्मानमिदं वयस्य&lt;br&gt;&#xA;९०. भ्रातुर्वधात् त्वाष्‍ट्रवधादिवेन्द्रः ॥&lt;br&gt;&#xA;९२. पाप्मानमिन्द्रस्य मही जलं च&lt;br&gt;&#xA;९३. वृक्षाश्च कामं जगृःउः स्त्रियश्च ।&lt;br&gt;&#xA;९४. को नाम पाप्मानमिहं सहेत&lt;br&gt;&#xA;९५. शाखामृगस्य प्रतिपत्तुमिच्छेत् ॥&lt;br&gt;&#xA;९६. सोदर्यघातापरगात्रबालह्&lt;br&gt;&#xA;९७. सन्तापहस्ताक्षिशिरोविषाणः ।&lt;br&gt;&#xA;९८. एनोमयो मामभिहन्ति हस्ती&lt;br&gt;&#xA;९९. दृप्तो नदीकूलमिव प्रवृद्धः ॥&lt;br&gt;&#xA;१००. अग्नौ विवर्णं परितप्यमानम्&lt;br&gt;&#xA;१०१. किट्टं यथा राघव जातरूपम् ।&lt;br&gt;&#xA;१०२. अंहो बतेदं नृवराविषह्यम्&lt;br&gt;&#xA;१०३. निवर्तते मे हृदि साधुवृत्तम् ॥&lt;br&gt;&#xA;१०४. महाबलानां हरियूथपानाम्&lt;br&gt;&#xA;१०५. इदं कुलं राघव मन्निमित्तम् ।&lt;br&gt;&#xA;१०६. अस्याङ्गदस्यापि च शोकतापात्&lt;br&gt;&#xA;१०७. अर्धस्थितप्राणमितीव मन्ये ॥&lt;br&gt;&#xA;१०८. अथाङ्गदो वीरवरो न जीवेत्&lt;br&gt;&#xA;१०९. जीवेत माता परिपालनार्थम् ।&lt;br&gt;&#xA;११०. विना तु पुत्रं परितापदीना&lt;br&gt;&#xA;१११. सा नैव जीवेदिति निश्चितं मे ॥&lt;br&gt;&#xA;११२. सोऽहं प्रवेक्ष्याम्यतिदीप्तमग्निम्&lt;br&gt;&#xA;११३. भ्रात्रा च पुत्रेण च सख्यमिच्छन् ।&lt;br&gt;&#xA;११४. इमे विचेष्यन्ति हरिप्रवीराह्&lt;br&gt;&#xA;११५. सीतां निदेशे परिवर्तमाना ॥&lt;br&gt;&#xA;११६. इत्येवमार्तस्य रघुप्रवीरह्&lt;br&gt;&#xA;११७. श्रुत्वा वचो वालिजघन्यजस्य ।&lt;br&gt;&#xA;११८. सञ्जातबाष्पः परवीरहन्ता&lt;br&gt;&#xA;११९. रामो मुहूर्तं विमना बभूव ॥&lt;br&gt;&#xA;१२०. तस्मिन् क्षणेऽभीक्ष्णमवेक्षमाणह्&lt;br&gt;&#xA;१२१. क्षितिक्षमावान् भुवनस्य गोप्ता ।&lt;br&gt;&#xA;१२२. रामो रुदन्तीं व्यसने निमग्नाम्&lt;br&gt;&#xA;१२३. समुत्सुकः सोऽथ ददर्श ताराम् ॥&lt;br&gt;&#xA;१२४. तां चारुनेत्रां कपिसिंहनाथाम्&lt;br&gt;&#xA;१२५. पतिं समाश्लिश्य तदा शयानाम् ।&lt;br&gt;&#xA;१२६. उत्थापयामासुरदीनसत्त्वाम्&lt;br&gt;&#xA;१२७. मन्त्रिप्रधानाः कपिराजपत्नीम् ॥&lt;br&gt;&#xA;१२८. सा विस्फुरन्ती परिरभ्यमाणा&lt;br&gt;&#xA;१२९. भर्तुः समीपादपनीयमाना ।&lt;br&gt;&#xA;१३०. ददर्श रामं शरचापपाणिम्&lt;br&gt;&#xA;१३१. स्वतेजसा सूर्यमिव ज्वलन्तम् ॥&lt;br&gt;&#xA;१३२. सुसंवृतं पार्थिवलक्षणैश्च&lt;br&gt;&#xA;१३३. तं चारुनेत्रं मृगशावनेत्रा ।&lt;br&gt;&#xA;१३४. अदृष्टपूर्वं पुरुषप्रधानम्&lt;br&gt;&#xA;१३५. अयं स काकुत्स्थ इति प्रजज्ञे ॥&lt;br&gt;&#xA;१३६. तस्येन्द्रकल्पस्य दुरासदस्य&lt;br&gt;&#xA;१३७. महानुभावस्य समीपमार्या ।&lt;br&gt;&#xA;१३८. आर्तातितूर्णं व्यसनं प्रपन्ना&lt;br&gt;&#xA;१३९. जगाम तारा परिविह्वलन्ती ॥&lt;br&gt;&#xA;१४०. तं सा समासाद्य विशुद्धसत्त्वम्&lt;br&gt;&#xA;१४१. शोकेन सम्भ्रान्तशरीरभावा ।&lt;br&gt;&#xA;१४२. मनस्विनी वाक्यमुवाच तारा&lt;br&gt;&#xA;१४३. रामं रणोत्कर्षणलब्धलक्ष्यम् ॥&lt;br&gt;&#xA;१४४. त्वमप्रमेयश्च दुरासदश्च&lt;br&gt;&#xA;१४५. जितेन्द्रियश्चोत्तमधार्मिकश्च ।&lt;br&gt;&#xA;१४६. अक्षय्यकीर्तिश्च विचक्षणश्च&lt;br&gt;&#xA;१४७. क्षितिक्षमावान् क्षतजोपमाक्षः ॥&lt;br&gt;&#xA;१४८. त्वमात्तबाणासनबाणपाणिह्&lt;br&gt;&#xA;१४९. महाबलः संहननोपपन्नः ।&lt;br&gt;&#xA;१५०. मनुष्यदेहाभ्युदयं विहाय&lt;br&gt;&#xA;१५१. दिव्येन देहाभ्युदयेन युक्तः ॥&lt;br&gt;&#xA;१५२. येनैव बाणेन हतः प्रियो मे&lt;br&gt;&#xA;१५३. तेनैव बाणेन हि मां जहीहि ।&lt;br&gt;&#xA;१५४. हता गमिष्यामि समीपमस्य&lt;br&gt;&#xA;१५५. न मां विना वीर रमेत वाली ॥&lt;br&gt;&#xA;१५६. स्वर्गेऽपि शोकं च विवर्णतां च&lt;br&gt;&#xA;१५७. मया विना प्राप्स्यति वीर वाली ।&lt;br&gt;&#xA;१५८. रम्ये नगेन्द्रस्य तटावकाशे&lt;br&gt;&#xA;१५९. विदेहकन्यारहितो यथा त्वम् ॥&lt;br&gt;&#xA;१६०. तत् त्वं प्रजानन् जहि मां न वाली&lt;br&gt;&#xA;१६१. दुःखं ममादर्शनजं भजेत ।&lt;br&gt;&#xA;१६२. आत्मेयमस्येति च मां जहि त्वम्&lt;br&gt;&#xA;१६३. न स्त्रीवधः स्यान्मनुजेन्द्र पुत्र ॥&lt;br&gt;&#xA;१६४. दारप्रदानाद् हि न दानमन्यत्&lt;br&gt;&#xA;१६५. प्रदृश्यते ज्ञानवतां हि लोके ।&lt;br&gt;&#xA;१६६. आर्तामनाथां अपनीयमानाम्&lt;br&gt;&#xA;१६७. एवं गतां नार्हसि मामहन्तुम् ॥&lt;br&gt;&#xA;१६८. इत्येवमुक्तस्तु विभुर्महात्मा&lt;br&gt;&#xA;१६९. तारां समाश्वास्य हितं बभाषे ।&lt;br&gt;&#xA;१७०. मा वीरभार्ये विमतिं कुरुष्व&lt;br&gt;&#xA;१७१. लोको हि सर्वो विहितो विधात्रा ॥&lt;br&gt;&#xA;१७२. तं चैव सर्वं सुखदुःखयोगम्&lt;br&gt;&#xA;१७३. लोकोऽब्रवीत् तेन कृतं विधात्रा ।&lt;br&gt;&#xA;१७४. त्रयोऽपि लोका विहितं विधानम्&lt;br&gt;&#xA;१७५. नातिक्रमन्ते वशगा हि तस्य ॥&lt;br&gt;&#xA;१७६. प्रीतिं परां प्राप्स्यसि तां तथैव&lt;br&gt;&#xA;१७७. न शूरपत्न्यः परिदेवयन्ति ॥&lt;br&gt;&#xA;१७८. आश्वासिता तेन महात्मना तु&lt;br&gt;&#xA;१७९. प्रभावयुक्तेन परन्तपेन ।&lt;br&gt;&#xA;१८०. सा वीरपत्नी ध्वनता मुखेन&lt;br&gt;&#xA;१८१. सुवेषरूपा विरराम तारा ॥&lt;br&gt;&#xA;१८२. स सुग्रीवं च तारां च साङ्गदां सहलक्ष्मणः ।&lt;br&gt;&#xA;१८३. समानशोकः काकुत्स्थः सान्त्वयन्निदमब्रवीत् ॥&lt;br&gt;&#xA;१८४. न शोकपरितापेन श्रेयसा युज्यते मृतः ।&lt;br&gt;&#xA;१८५. यदत्रानन्तरं कार्यं तत् समाधातुमर्हसि ॥&lt;br&gt;&#xA;१८६. लोकवृत्तमनुष्ठेयं कृतं वो बाष्पमोक्षणम् ।&lt;br&gt;&#xA;१८७. न कालादुत्तरं किञ्चित् कर्म शक्यमुपासितुम् ॥&lt;br&gt;&#xA;१८८. नियतिः कारणं लोके नियतिः कर्मसाधनम् ।&lt;br&gt;&#xA;१८९. नियतिः सर्वभूतानां नियोगेष्विह कारणम् ॥&lt;br&gt;&#xA;१९०. न कर्ता कस्यचित् कश्चित् नियोगे नापि चेश्वरः ।&lt;br&gt;&#xA;१९१. स्वभावे वर्तते लोकः तस्य कालः परायणम् ॥&lt;br&gt;&#xA;१९२. न कालस्यास्ति बन्धुत्वं न हेतुर्न पराक्रमः ।&lt;br&gt;&#xA;१९३. न मित्रज्ञातिसम्बन्धः कारणं नात्मनो वशः ।&lt;br&gt;&#xA;१९४. धर्मश्चार्थश्च कामश्च कालक्रमसमाहिताः ॥&lt;br&gt;&#xA;१९५. इतः स्वां प्रकृतिं वाली गतः प्राप्तः क्रियाफलम् ।&lt;br&gt;&#xA;१९६. सामदानार्थसंयोगैः पवित्रं प्लवगेश्वरः ॥&lt;br&gt;&#xA;१९७. स्वधर्मस्य च संयोगात् जितस्तेन महात्मना ।&lt;br&gt;&#xA;१९८. स्वर्गः परिगृहीतश्च प्राणानपरिरक्षता ॥&lt;br&gt;&#xA;१९९. तदलं परितापेन प्राप्तकालमुपास्यताम् ॥&lt;br&gt;&#xA;२००. वचनान्ते तु रामस्य लक्ष्मणः परवीरहा ।&lt;br&gt;&#xA;२०१. अवदत् प्रश्रितं वाक्यं सुग्रीवं गतचेतसम् ।&lt;br&gt;&#xA;२०२. कुरु त्वमस्य सुग्रीव प्रेतकार्यमनन्तरम् ॥&lt;br&gt;&#xA;२०३. समाश्वसय चैनं तमङ्गदं दीनचेतसम् ।&lt;br&gt;&#xA;२०४. मा भूर्बालिशबुद्धिस्त्वं त्वदधीनमिदं पुरम् ॥&lt;br&gt;&#xA;२०५. ततो वालिनमुद्यम्य सुग्रीवः शिबिकां तदा ।&lt;br&gt;&#xA;२०६. आरोपयत विक्रोशन्नङ्गदेन सहैव तु ॥&lt;br&gt;&#xA;२०७. सुग्रीवेण ततः सार्धं सोऽङ्गदः पितरं रुदन् ।&lt;br&gt;&#xA;२०८. चितामारोपयामास शोकेनाभिहतेन्द्रियः ॥&lt;br&gt;&#xA;२०९. ततोऽग्निं विधिवत् दत्त्वा सोऽपसव्यं चकार ह ॥&lt;br&gt;&#xA;२१०. संस्कृत्य वालिनं तं तु विधिवत् प्लवगर्षभाः ।&lt;br&gt;&#xA;२११. सुग्रीवतारासहिताः निषिचुर्वानरा जलम् ॥&lt;br&gt;&#xA;२१२. ततोऽथ तं वालिनमग्र्यपौरुषम्&lt;br&gt;&#xA;२१३. प्रकाशमिक्ष्वाकुवरेषुणा हतम् ।&lt;br&gt;&#xA;२१४. प्रदीप्य दीप्ताग्निसमौजसं तदा&lt;br&gt;&#xA;२१५. सलक्ष्मणं राममुपेयिवान् हरिः ॥&lt;br&gt;&#xA;२१६. ततः काञ्चनशैलाभः तरुणार्कनिभाननः ।&lt;br&gt;&#xA;२१७. अभिगम्य महाबाहुं राममक्लिष्टकारिणम् ।&lt;br&gt;&#xA;२१८. अब्रवीत् प्राञ्जलिर्वाक्यं हनुमान् मारुतात्मजः ॥&lt;br&gt;&#xA;२१९. भवत्प्रसादात् काकुत्स्थ पितृपैतामहं महत् ।&lt;br&gt;&#xA;२२०. महात्मनां सुदुष्प्रापं प्राप्तं राज्यमिदं प्रभो ॥&lt;br&gt;&#xA;२२१. भवता समनुज्ञातः प्रविश्य नगरं शुभम् ।&lt;br&gt;&#xA;२२२. संविधास्यति कार्याणि (सुग्रीवह्) ससुहृद्गणः ॥&lt;br&gt;&#xA;२२३. स्नातोऽयं विविधैर्गन्धैः औषधैश्च यथाविधि ।&lt;br&gt;&#xA;२२४. अर्चयिष्यति माल्यैश्च रत्नैश्च त्वां विशेषतः ॥&lt;br&gt;&#xA;२२५. इमां गिरिगुहां रम्यामभिगन्तुं त्वमर्हसि ।&lt;br&gt;&#xA;२२६. कुरुष्व स्वामिसम्बन्धं वानरान् संप्रहर्षय ॥&lt;br&gt;&#xA;२२७. एवमुक्ते हनुमता राघवः परवीरहा ।&lt;br&gt;&#xA;२२८. प्रत्युवाच हनूमन्तं बुद्धिमान् वाक्यकोविदः ॥&lt;br&gt;&#xA;२२९. चतुर्दशसमाः सौम्य ग्रामं वा यदि वा पुरम् ।&lt;br&gt;&#xA;२३०. न प्रवेक्ष्यामि हनुमन् पितुर्निर्देशपालकः ॥&lt;br&gt;&#xA;२३१. सुसमृद्धां गुहां दिव्यां सुग्रीवो वानरर्षभः ।&lt;br&gt;&#xA;२३२. प्रविष्टो विधिवद् वीरः क्षिप्रं राज्येऽभिषिच्यताम् ॥&lt;br&gt;&#xA;२३३. एवमुक्त्वा हनूमन्तं रामः सुग्रीवमब्रवीत् ।&lt;br&gt;&#xA;२३४. वृत्तज्ञो वृत्तसंपन्नमुदारबलविक्रमम् ॥&lt;br&gt;&#xA;२३५. इममप्यङ्गदं वीरं यौवराज्येऽभिषेचय ।&lt;br&gt;&#xA;२३६. ज्येष्ठस्य हि सुतो ज्येष्ठः सदृशो विक्रमेण च ।&lt;br&gt;&#xA;२३७. अङ्गदोऽयमदीनात्मा यौवराज्यस्य भाजनम् ॥&lt;br&gt;&#xA;२३८. पूर्वोऽयं वार्षिको मासः श्रावणः सलिलागमः ।&lt;br&gt;&#xA;२३९. प्रवृत्ताः सौम्य चत्वारो मासा वार्षिकसम्ज्ञिताः ॥&lt;br&gt;&#xA;२४०. नायमुद्योगसमयः प्रविश त्वं पुरीं शुभाम् ।&lt;br&gt;&#xA;२४१. अस्मिन् वत्स्याम्यहं सौम्य पर्वते सहलक्ष्मणः ॥&lt;br&gt;&#xA;२४२. इयं गिरिगुहा रम्या विशाला युक्तमारुता ।&lt;br&gt;&#xA;२४३. प्रभूतसलिला सौम्य प्रभूतकमलोत्पला ॥&lt;br&gt;&#xA;२४४. कार्तिके समनुप्राप्ते त्वं रावणवधे यत ।&lt;br&gt;&#xA;२४५. एष नः समयः सौम्य प्रविश त्वं स्वमालयम् ॥&lt;br&gt;&#xA;२४६. अभिषिञ्चस्व राज्ये च सुहृदः संप्रहर्षय ॥&lt;br&gt;&#xA;२४७. इति रामाभ्यनुज्ञातः सुग्रीवो वानरर्षभः ।&lt;br&gt;&#xA;२४८. प्रविवेश पुरीं रम्यां किष्किन्धां वालिपालिताम् ॥&lt;br&gt;&#xA;२४९. ततः प्रकृतयः सर्वाः दृष्ट्वा हरिगणेश्वरम् ।&lt;br&gt;&#xA;२५०. प्रणम्य मूर्ध्ना पतिता वसुधायां समाहिताः ॥&lt;br&gt;&#xA;२५१. सुग्रीवः प्रकृतीः सर्वाः सम्भाष्योत्थाप्य वीर्यवान् ।&lt;br&gt;&#xA;२५२. भ्रातुरन्तह्पुरं सौम्यं प्रविवेश महाबलः ॥&lt;br&gt;&#xA;२५३. ततो हेमप्रतिष्ठाने वरास्तरणसंवृते ।&lt;br&gt;&#xA;२५४. प्रासादशिखरे रम्ये चित्रमाल्योपशोभिते ।&lt;br&gt;&#xA;२५५. शास्त्रदृष्टेन विधिना महर्षिविहितेन च ।&lt;br&gt;&#xA;२५६. गजो गवाक्षो गवयो हनूमान् जाम्बवान्स्तथा ।&lt;br&gt;&#xA;२५७. अभ्यषिञ्चन्त सुग्रीवं वसवो वासवं यथा ॥&lt;br&gt;&#xA;२५८. रामस्य तु वचः कुर्वन् सुग्रीवो वानरेश्वरः ।&lt;br&gt;&#xA;२५९. अङ्गदं संपरिष्वज्य यौवराज्येऽभ्यषेचयत् ॥&lt;br&gt;&#xA;२६०. अङ्गदे चाभिषिक्ते तु सानुक्रोशाः प्लवङ्गमाः ।&lt;br&gt;&#xA;२६१. साधु साध्विति सुग्रीवं महात्मानो ह्यपूजयन् ॥&lt;br&gt;&#xA;२६२. रामं चैव महात्मानं लक्ष्मणं च पुनः पुनः ।&lt;br&gt;&#xA;२६३. प्रीताश्च तुष्टुवुः सर्वे तादृशे तत्र वर्तति ॥&lt;br&gt;&#xA;२६४. हृष्टपुष्टजनाकीर्णा पताकाध्वजशोभिता ।&lt;br&gt;&#xA;२६५. बभूव नगरी रम्या किष्किन्धा गिरिगह्वरे ॥&lt;br&gt;&#xA;२६६. अभिषिक्ते तु सुग्रीवे प्रविष्टे वानरे गुहाम् ।&lt;br&gt;&#xA;२६७. आजगाम सहभ्रात्रा रामः प्रस्रवणं गिरिम् ॥&lt;br&gt;&#xA;२६८. तस्य शैलस्य शिखरे महतीमायतां गुहाम् ।&lt;br&gt;&#xA;२६९. प्रत्यगृःणीत वासार्थं रामः सौमित्रिणा सह ॥&lt;br&gt;&#xA;२७०. कृत्वा च समयं रामः सुग्रीवेण सहानघः ।&lt;br&gt;&#xA;२७१. विनीतं भ्रातरं भ्राता लक्ष्मणं लक्ष्मिवर्धनम् ।&lt;br&gt;&#xA;२७२. कालयुक्तं महद्वाक्यमुवाच रघुनन्दनः ॥&lt;br&gt;&#xA;२७३. इयं गिरिगुहा रम्या विशाला युक्तमारुता ।&lt;br&gt;&#xA;२७४. अस्यां वत्स्याम सौमित्रे वर्षरात्रमरिन्दम ॥&lt;br&gt;&#xA;२७५. इयं च नलिनी रम्या फुल्लपङ्कजमण्डिता ।&lt;br&gt;&#xA;२७६. नातिदूरे गुहाया नौ भविष्यति नृपात्मज ॥&lt;br&gt;&#xA;२७७. प्रागुदक्प्रवणे देशे गुहा साधु भविष्यति ।&lt;br&gt;&#xA;२७८. प्राचीनवाहिनीं चैव नदीं भृशमकर्दमाम् ।&lt;br&gt;&#xA;२७९. गुहायाः पूर्वतः पश्य त्रिकूटे जाःनवीमिव ॥&lt;br&gt;&#xA;२८०. पुलिनैरतिरम्यैश्च हम्ससारससेविता ।&lt;br&gt;&#xA;२८१. प्रहसन्तीव भात्येषा नानारत्नसमन्विता ॥&lt;br&gt;&#xA;२८२. क्वचिन्नीलोत्पलैश्छन्ना भाति रक्तोत्पलैः क्वचित् ।&lt;br&gt;&#xA;२८३. क्वचिदाभाति शुक्लैश्च दिव्यैः कुमुदकुड्मलैः ॥&lt;br&gt;&#xA;२८४. पश्य चन्दनवृक्षाणां पङ्‍क्तीः सुरचिता इव ।&lt;br&gt;&#xA;२८५. ककुभानां च दृश्यन्ते मनसेवोदिताः समम् ॥&lt;br&gt;&#xA;२८६. अहो सुरमणीयोऽयं देशः शत्रुनिषूदन ।&lt;br&gt;&#xA;२८७. दृढं रम्स्याव सौमित्रे साध्वत्र निवसावहे ॥&lt;br&gt;&#xA;२८८. इतश्च नातिदूरे सा किष्किन्धा चित्रकानना ।&lt;br&gt;&#xA;२८९. सुग्रीवस्य पुरी रम्या भविष्यति नृपात्मज ॥&lt;br&gt;&#xA;२९०. गीतवादित्रनिर्घोषः श्रूयते जयतां वर ।&lt;br&gt;&#xA;२९१. नदतां वानराणां च मृदङ्गाडम्बरैः सह ॥&lt;br&gt;&#xA;२९२. लब्ध्वा भार्यां कपिवरः प्राप्य राज्यं सुहृद्वृतः ।&lt;br&gt;&#xA;२९३. ध्रुवं नन्दति सुग्रीवः संप्राप्य महतीं श्रियम् ॥&lt;br&gt;&#xA;२९४. इत्युक्त्वा न्यवसत् तत्र राघवः सहलक्ष्मणः ।&lt;br&gt;&#xA;२९५. सुसुखे हि बहुद्रव्ये तस्मिन् हि धरणीधरे ॥&lt;br&gt;&#xA;२९६. वसतस्तस्य रामस्य रतिरल्पापि नाभवत् ।&lt;br&gt;&#xA;२९७. हृतां हि भार्यां स्मरतः प्राणेभ्योऽपि गरीयसीम् ॥&lt;br&gt;&#xA;२९८. उदयाभ्युदितं दृष्टवा शशाङ्कं च विशेषतः ।&lt;br&gt;&#xA;२९९. आविवेश न तं निद्रा निशासु शयनं गतम् ॥&lt;br&gt;&#xA;३००. तं शोचमानं काकुत्स्थं नित्यं शोकपरायणम् ।&lt;br&gt;&#xA;३०१. तुल्यदुःखोऽब्रवीत् भ्राता लक्ष्मणोऽनुनयं वचः ॥&lt;br&gt;&#xA;३०२. अलं वीर व्यथां गत्वा न त्वं शोचितुमर्हसि ।&lt;br&gt;&#xA;३०३. शोचतो ह्यवसीदन्ति सर्वार्था विदितं हि ते ॥&lt;br&gt;&#xA;३०४. भवान् क्रियापरो लोके भवान् देवपरायणः ।&lt;br&gt;&#xA;३०५. आस्तिको धर्मशीलश्च व्यवसायी च राघव ॥&lt;br&gt;&#xA;३०६. न ह्यव्यवसितः हन्तुं राक्षसं तं विशेषतः ।&lt;br&gt;&#xA;३०७. समर्थस्त्वं रणे हन्तुं विक्रमे जिःमकारिणम् ॥&lt;br&gt;&#xA;३०८. समुन्मूलय शोकं त्वं व्यवसायं स्थिरीकुरु ।&lt;br&gt;&#xA;३०९. ततः सपरिवारं तं राक्षसं हन्तुमर्हसि ॥&lt;br&gt;&#xA;३१०. पृथिवीमपि काकुत्स्थ ससागरवनाचलाम् ।&lt;br&gt;&#xA;३११. परिवर्तयितुं शक्तः किं पुनस्तं हि रावणम् ॥&lt;br&gt;&#xA;३१२. शरत्कालं प्रतीक्षस्व प्रावृट्‍कालोऽयमागतः ।&lt;br&gt;&#xA;३१३. ततः सराष्‍ट्रं सगणं रावणं तं वधिष्यसि ॥&lt;br&gt;&#xA;३१४. अहं तु खलु ते वीर्यं प्रसुप्तं प्रतिबोधये ।&lt;br&gt;&#xA;३१५. दीप्तैराहुतिभिः काले भस्मच्छन्नमिवानलम् ॥&lt;br&gt;&#xA;३१६. लक्ष्मणस्य हि तद्वाक्यं प्रतिपूज्य हितं शुभम् ।&lt;br&gt;&#xA;३१७. राघवः सुहृदं स्निग्धमिदं वचनमब्रवीत् ॥&lt;br&gt;&#xA;३१८. वाच्यं यदनुरक्तेन स्निग्धेन च हितेन च ।&lt;br&gt;&#xA;३१९. सत्यविक्रमयुक्तेन तदुक्तं लक्ष्मण त्वया ॥&lt;br&gt;&#xA;३२०. एष शोकः परित्यक्तः सर्वकार्यावसादकः ।&lt;br&gt;&#xA;३२१. विक्रमेष्वप्रतिहतं तेजः प्रोत्साहयाम्यहम् ॥&lt;br&gt;&#xA;३२२. शरत्कालं प्रतीक्षिष्ये स्थितोऽस्मि वचने तव ।&lt;br&gt;&#xA;३२३. सुग्रीवस्य नदीनां च प्रसादमनुपालयन् ॥&lt;br&gt;&#xA;३२४. उपकारेण वीरस्तु प्रतिकारेण युज्यते ।&lt;br&gt;&#xA;३२५. अकृतज्ञोऽप्रतिकृतो हन्ति सत्त्ववतां मनः ॥&lt;br&gt;&#xA;३२६. स तथा वालिनं हत्वा सुग्रीवमभिषिच्य च ।&lt;br&gt;&#xA;३२७. वसन् माल्यवतः पृष्ठे रामो लक्ष्मणमब्रवीत् ॥&lt;br&gt;&#xA;३२८. अयं स कालः संप्राप्तः समयोऽद्य जलागमः ।&lt;br&gt;&#xA;३२९. संपश्य त्वं नभो मेघैः संवृतं गिरिसन्निभैः ॥&lt;br&gt;&#xA;३३०. नवमासधृतं गर्भं भास्करस्य गभस्तिभिः ।&lt;br&gt;&#xA;३३१. पीत्वा रसं समुद्राणां द्यौः प्रसूते रसायनम् ॥&lt;br&gt;&#xA;३३२. शक्यमम्बरमारुह्य मेघसोपानपङ्क्तिभिः ।&lt;br&gt;&#xA;३३३. कुटजार्जुनमालाभिः अलङ्कर्तुं दिवाकरम् ॥&lt;br&gt;&#xA;३३४. सन्ध्यारागोत्थितैस्ताम्रैः अन्तेष्वपि च पाण्डुभिः ।&lt;br&gt;&#xA;३३५. स्निग्धैरभ्रपटच्छेदैः बद्धव्रणमिवाम्बरम् ॥&lt;br&gt;&#xA;३३६. एषा घर्मपरिक्लिष्टा नववारिपरिप्लुता ।&lt;br&gt;&#xA;३३७. सीतेव शोकसन्तप्ता मही बाष्पं विमुञ्चति ॥&lt;br&gt;&#xA;३३८. मेघोदरविनिर्मुक्ताः कर्पूरदलशीतलाः ।&lt;br&gt;&#xA;३३९. शक्यमञ्जलिभिः पातुं वाताः केतकिगन्धिनः ॥&lt;br&gt;&#xA;३४०. एष फुल्लार्जुनः शैलः केतकैरभिवासितः ।&lt;br&gt;&#xA;३४१. सुग्रीव इव शान्तारिः धाराभिरभिषिच्यते ॥&lt;br&gt;&#xA;३४२. मेघकृष्णाजिनधरा धारायज्ञोपवीतिनः ।&lt;br&gt;&#xA;३४३. मारुतापूरितगुहाः प्राधीता इव पर्वताः ॥&lt;br&gt;&#xA;३४४. कशाभिरिव हैमीभिः विद्युद्भिरभिताडितम् ।&lt;br&gt;&#xA;३४५. अन्तस्तनितनिर्घोषं सवेदनमिवाम्बरम् ॥&lt;br&gt;&#xA;३४६. नीलमेघाश्रिता विद्युत् स्फुरन्ती प्रतिभाति मे ।&lt;br&gt;&#xA;३४७. स्फुरन्ती रावणस्याङ्के वैदेहीव तपस्विनी ॥&lt;br&gt;&#xA;३४८. विद्युत्पताकाः सबलाकमालाह्&lt;br&gt;&#xA;३४९. शैलेन्द्रकूटाकृतिसन्निकाशाः ।&lt;br&gt;&#xA;३५०. गर्जन्ति मेघा समुदीर्णनादा&lt;br&gt;&#xA;३५१. मत्ता गजेन्द्रा इव संयुगस्थाः ॥&lt;br&gt;&#xA;३५२. समुद्वहन्तः सलिलातिभारम्&lt;br&gt;&#xA;३५३. बलाकिनो वारिधरा नदन्तः ।&lt;br&gt;&#xA;३५४. महत्सु शृङ्गेषु महीधराणाम्&lt;br&gt;&#xA;३५५. विश्रम्य विश्रम्य पुनः प्रयान्ति ॥&lt;br&gt;&#xA;३५६. मेघाभिरामा परिसंपतन्ती&lt;br&gt;&#xA;३५७. सम्मोदिता भाति बलाकपङ्क्तिः ।&lt;br&gt;&#xA;३५८. वातावधूता वरपौण्डरीकी&lt;br&gt;&#xA;३५९. लम्बेव माला रुचिराम्बरस्य ॥&lt;br&gt;&#xA;३६०. निद्रा शनैः केशवमभ्युपैति&lt;br&gt;&#xA;३६१. द्रुतं नदी सागरमभ्युपैति ।&lt;br&gt;&#xA;३६२. हृष्टा बलाका घनमभ्युपैति&lt;br&gt;&#xA;३६३. कान्ता सकामा प्रियमभ्युपैति ॥&lt;br&gt;&#xA;३६४. अङ्गारचूर्णोत्करसन्निकाशैह्&lt;br&gt;&#xA;३६५. फलैः सुपर्याप्तरसैः समृद्धैः ।&lt;br&gt;&#xA;३६६. जम्बूद्रुमाणां प्रविभान्ति शाखा&lt;br&gt;&#xA;३६७. निपीयमाना इव षट्पदौघैः ॥&lt;br&gt;&#xA;३६८. मार्गानुगः शैलवनानुसारी&lt;br&gt;&#xA;३६९. संप्रस्थितो मेघरवं निशम्य ।&lt;br&gt;&#xA;३७०. युद्धाभिकामः प्रतिनादशङ्की&lt;br&gt;&#xA;३७१. मत्तो गजेन्द्रः प्रतिसन्निवृत्तः ॥&lt;br&gt;&#xA;३७२. क्वचित् प्रगीता इव षट्पदौघैह्&lt;br&gt;&#xA;३७३. क्वचित् प्रनृत्ता इव नीलकण्ठैः ।&lt;br&gt;&#xA;३७४. क्वचित् प्रमत्ता इव वारणेन्द्रैह्&lt;br&gt;&#xA;३७५. विभान्त्यनेकाश्रयिणो वनान्ताः ॥&lt;br&gt;&#xA;३७६. मुक्तासमाभं सलिलं पतद् वै&lt;br&gt;&#xA;३७७. सुनिर्मलं पत्रपुटेषु लग्नम् ।&lt;br&gt;&#xA;३७८. हृष्टा विवर्णच्छदना विहङ्गाह्&lt;br&gt;&#xA;३७९. सुरेन्द्रदत्तं तृषिताः पिबन्ति ॥&lt;br&gt;&#xA;३८०. षट्पादतन्त्रीमधुराभिधानम्&lt;br&gt;&#xA;३८१. प्लवङ्गमोदीरितकण्ठतालम् ।&lt;br&gt;&#xA;३८२. आविष्कृतं मेघमृदङ्गनादैह्&lt;br&gt;&#xA;३८३. वनेषु सङ्गीतमिव प्रवृत्तम् ॥&lt;br&gt;&#xA;३८४. नद्यः समुद्वाहितचक्रवाकाह्&lt;br&gt;&#xA;३८५. तटानि शीर्णान्यपवाहयित्वा ।&lt;br&gt;&#xA;३८६. दृप्ता नवप्रावृतपूर्णभोगा&lt;br&gt;&#xA;३८७. द्रुतं स्वभर्तारमुपोपयान्ति ॥&lt;br&gt;&#xA;३८८. नवाम्बुधाराहतकेसराणि&lt;br&gt;&#xA;३८९. द्रुतं परित्यज्य सरोरुहाणि ।&lt;br&gt;&#xA;३९०. कदम्बपुष्पाणि सकेसराणि&lt;br&gt;&#xA;३९१. नवानि हृष्टाः भ्रमराः पिबन्ति ॥&lt;br&gt;&#xA;३९२. मत्ता गजेन्द्रा मुदिता गवेन्द्रा&lt;br&gt;&#xA;३९३. वनेषु विश्रान्ततरा मृगेन्द्राः ।&lt;br&gt;&#xA;३९४. रम्या नगेन्द्रा निभृता नरेन्द्राह्&lt;br&gt;&#xA;३९५. प्रक्रीडितो वारिधरैः सुरेन्द्रः ॥&lt;br&gt;&#xA;३९६. सुरतामर्दविच्छिन्नाः स्वर्गस्त्रीहारमौक्तिकाः ।&lt;br&gt;&#xA;३९७. पतन्ति चाकुला दिक्षु तोयधाराः समन्ततः ॥&lt;br&gt;&#xA;३९८. विलीयमानैर्विहगैः निमीलद्भिश्च पङ्कजैः ।&lt;br&gt;&#xA;३९९. विकसन्त्या च मालत्या गतोऽस्तं ज्ञायते रविः ॥&lt;br&gt;&#xA;४००. वृत्ता यात्रा नरेन्द्राणां सेना पथ्येव वर्तते ।&lt;br&gt;&#xA;४०१. वैराणि चैव मार्गाश्च सलिलेन समीकृताः ॥&lt;br&gt;&#xA;४०२. मासि प्रौष्ठपदे ब्रःम ब्राःमणानां विवक्षताम् ।&lt;br&gt;&#xA;४०३. अयमध्यायसमयः सामगानामुपस्थितः ॥&lt;br&gt;&#xA;४०४. विवृत्तकर्मायतनो नूनं सञ्चितसञ्चयः ।&lt;br&gt;&#xA;४०५. आषाढीमभ्युपगतो भरतः कोसलाधिपः ॥&lt;br&gt;&#xA;४०६. नूनमापूर्यमाणायाः सरय्वा वर्धते रयः ।&lt;br&gt;&#xA;४०७. मां समीक्ष्य समायान्तमयोध्याया इव स्वनः ॥&lt;br&gt;&#xA;४०८. इमाः स्फीतगुणा वर्षाः सुग्रीवः सुखमश्नुते ।&lt;br&gt;&#xA;४०९. विजितारिः सदारश्च राज्ये महति च स्थितः ॥&lt;br&gt;&#xA;४१०. अहं तु हृतदारश्च राज्याच्च महतश्च्युतः ।&lt;br&gt;&#xA;४११. नदीकूलमिव क्लिन्नमवसीदामि लक्ष्मण ॥&lt;br&gt;&#xA;४१२. शोकश्च मम विस्तीर्णः वर्षाश्च भृशदुर्गमाः ।&lt;br&gt;&#xA;४१३. रावणश्च महान् शत्रुः अपारः प्रतिभाति मे ॥&lt;br&gt;&#xA;४१४. अपि चातिपरिक्लिष्टं चिराद्दारैः समागतम् ।&lt;br&gt;&#xA;४१५. आत्मकार्यगरीयस्त्वात् वक्तुं नेच्छामि वानरम् ॥&lt;br&gt;&#xA;४१६. स्वयमेव हि विश्रम्य ज्ञात्वा कालमुपागतम् ।&lt;br&gt;&#xA;४१७. उपकारं च सुग्रीवो वेत्स्यते नात्र संशयः ॥&lt;br&gt;&#xA;४१८. तस्मात् कालप्रतीक्षोऽहं स्थितोऽस्मि शुभलक्षण ।&lt;br&gt;&#xA;४१९. सुग्रीवस्य नदीनां च प्रसादमनुपालयन् ॥&lt;br&gt;&#xA;४२०. समीक्ष्य विमलं व्योम गतविद्युत्बलाहकम् ।&lt;br&gt;&#xA;४२१. सारसाकुलसङ्‍घुष्टं रम्यज्योत्स्नानुलेपनम् ।&lt;br&gt;&#xA;४२२. प्राप्तवन्तमभिप्रेतान् सर्वानेव मनोरथान् ।&lt;br&gt;&#xA;४२३. स्वां च पत्नीमभिप्रेतां तारां चापि समीप्सिताम् ।&lt;br&gt;&#xA;४२४. विहरन्तमहो रात्रं कृतार्थं विगतज्वरम् ।&lt;br&gt;&#xA;४२५. मन्त्रिषु न्यस्तकार्यं च मन्त्रिणामनवेक्षकम् ।&lt;br&gt;&#xA;४२६. उच्छिन्नराज्यसन्देहं कामवृत्तमिव स्थितम् ।&lt;br&gt;&#xA;४२७. निश्चितार्थोऽर्थतत्त्वज्ञः कालधर्मविशेषवित् ।&lt;br&gt;&#xA;४२८. हितं तथ्यं च पथ्यं च सामधर्मार्थनीतिमत् ।&lt;br&gt;&#xA;४२९. प्रणयप्रीतिसंयुक्तं विश्वासकृतनिश्चयम् ।&lt;br&gt;&#xA;४३०. हरीश्वरमुपागम्य हनूमान् वाक्यमब्रवीत् ॥&lt;br&gt;&#xA;४३१. राज्यं प्राप्तं यशश्चैव कौली श्रीरभिवर्धिता ।&lt;br&gt;&#xA;४३२. मित्राणां सङ्ग्रहः शेषः तद् भवान् कर्तुमर्हति ॥&lt;br&gt;&#xA;४३३. यो हि मित्रेषु कालज्ञः सततं साधु वर्तते ।&lt;br&gt;&#xA;४३४. तस्य राज्यं च कीर्तिश्च प्रतापश्चापि वर्धते ॥&lt;br&gt;&#xA;४३५. यस्य कोशश्च दण्डश्च मित्राण्यात्मा च भूमिप ।&lt;br&gt;&#xA;४३६. समान्येतानि सर्वाणि स राज्यं महदश्नुते ॥&lt;br&gt;&#xA;४३७. सन्त्यज्य सर्वकर्माणि मित्रार्थे यो न वर्तते ।&lt;br&gt;&#xA;४३८. सम्भ्रमाद् विकृतोत्साहः सोऽनर्थेनावरुध्यते ॥&lt;br&gt;&#xA;४३९. यो हि कालव्यतीतेषु मित्रकार्येषु वर्तते ।&lt;br&gt;&#xA;४४०. स कृत्वा महतोऽप्यर्थात् न मित्रार्थेन युज्यते ॥&lt;br&gt;&#xA;४४१. तदिदं मित्रकार्यं नः कालातीतमरिन्दम ।&lt;br&gt;&#xA;४४२. क्रियतां राघवस्यैतद् वैदेह्याः परिमार्गणम् ॥&lt;br&gt;&#xA;४४३. न च कालमतीतं ते निवेदयति कालवित् ।&lt;br&gt;&#xA;४४४. त्वरमाणोऽपि स प्राज्ञः तव राजन् वशानुगः ॥&lt;br&gt;&#xA;४४५. कुलस्य हेतुः स्फीतस्य दीर्घबन्धुश्च राघवः ।&lt;br&gt;&#xA;४४६. अप्रमेयप्रभावश्च स्वयं चाप्रतिमो गुणैः ॥&lt;br&gt;&#xA;४४७. न हि तावद् भवेत् कालः व्यतीतः चोदनादृते ।&lt;br&gt;&#xA;४४८. चोदितस्य हि कार्यस्य भवेद् कालव्यतिक्रमः ॥&lt;br&gt;&#xA;४४९. अकर्तुरपि कार्यस्य भवान् कर्ता हरीश्वर ।&lt;br&gt;&#xA;४५०. किं पुनः प्रतिकर्तुस्ते राज्येन च वधेन च ॥&lt;br&gt;&#xA;४५१. कामं खलु शरैः शक्तः सुरासुरमहोरगान् ।&lt;br&gt;&#xA;४५२. वशे दाशरथिः कर्तुं त्वत्प्रतिज्ञामपेक्षते ॥&lt;br&gt;&#xA;४५३. प्राणत्यागाविशङ्केन कृतं तेन महत् प्रियम् ।&lt;br&gt;&#xA;४५४. तस्य मार्गाम वैदेहीं पृथिव्यामपि चाम्बरे ॥&lt;br&gt;&#xA;४५५. तदाज्ञापय कः किं ते कुतो वापि व्यवस्यतु ।&lt;br&gt;&#xA;४५६. हरयो ह्यप्रधृष्यास्ते सन्ति कोट्यग्रतोऽनघ ॥&lt;br&gt;&#xA;४५७. तस्य तद्वचनं श्रुत्वा काले साधु निरूपितम् ।&lt;br&gt;&#xA;४५८. सुग्रीवः सत्त्वसंपन्नः चकार मतिमुत्तमाम् ॥&lt;br&gt;&#xA;४५९. सन्दिदेशातिमतिमान् नीलं नित्यकृतोद्यमम् ।&lt;br&gt;&#xA;४६०. दिक्षु सर्वासु सर्वेषां सैन्यानामुपसम्ग्रहे ॥&lt;br&gt;&#xA;४६१. यथा सेना समग्रा मे यूथपालाश्च सर्वशः ।&lt;br&gt;&#xA;४६२. समागच्छन्त्यसङ्गेन तथा सेनाग्रणीः कुरु ॥&lt;br&gt;&#xA;४६३. त्रिपञ्चरात्रादूर्ध्वं यः प्राप्नुयादिह वानरः ।&lt;br&gt;&#xA;४६४. तस्य प्राणान्तिको दण्डः नात्र कार्या विचारणा ॥&lt;br&gt;&#xA;४६५. हरीन्श्च वृद्धानुपयातु साङ्गदो&lt;br&gt;&#xA;४६६. भवान् ममाज्ञामधिकृत्य निश्चितम् ।&lt;br&gt;&#xA;४६७. इति व्यवस्थां हरिपुङ्गवेश्वरो&lt;br&gt;&#xA;४६८. विधाय वेश्म प्रविवेश वीर्यवान् ॥&lt;/p&gt;</description>
    </item>
    <item>
      <title>०४ ०४ सीतामार्गणार्थं वानरप्रेषणम्</title>
      <link>https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/04_sItAmArgaNArthaM_vAnarapreShaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/04_sItAmArgaNArthaM_vAnarapreShaNam/</guid>
      <description>&lt;p&gt;१. गुहां प्रविष्टे सुग्रीवे विमुक्ते गगने घनैः ।&lt;br&gt;&#xA;२. वर्षरात्रोषितो रामः कामशोकाभिपीडितः ।&lt;br&gt;&#xA;३. पाण्डुरं गगनं दृष्ट्वा विमलं चन्द्रमण्डलम् ।&lt;br&gt;&#xA;४. शारदीं रजनीं चैव दृष्ट्वा ज्योत्स्नानुलेपनाम् ।&lt;br&gt;&#xA;५. कामवृत्तं च सुग्रीवं नष्टां च जनकात्मजाम् ।&lt;br&gt;&#xA;६. दृष्ट्वा कालमतीतं च मुमोह परमातुरः ॥&lt;br&gt;&#xA;७. स तु सञ्ज्ञां उपागम्य मुहूर्तान्मतिमान् नृपः ।&lt;br&gt;&#xA;८. मनःस्थामपि वैदेहीं चिन्तयामास राघवः ॥&lt;br&gt;&#xA;९. सारसारावसन्नादैः सारसारावनादिनी ।&lt;br&gt;&#xA;१०. याश्रमे रमते बाला साद्य मे रमते कथम् ॥&lt;br&gt;&#xA;११. पुष्पितान्श्चासनान् दृष्ट्वा काञ्चनानिव निर्मलान् ।&lt;br&gt;&#xA;१२. कथं सा रमते बाला पश्यन्ती मामपश्यती ॥&lt;br&gt;&#xA;१३. या पुरा कलहम्सानां कलेन कलभाषिणी ।&lt;br&gt;&#xA;१४. बुद्ध्यते चारुसर्वाङ्गी साद्य मे रमते कथम् ॥&lt;br&gt;&#xA;१५. निःस्वनं चक्रवाकानां निशम्य सहचारिणाम् ।&lt;br&gt;&#xA;१६. पुण्डरीकविशालाक्षी कथमेषा भविष्यति ॥&lt;br&gt;&#xA;१७. अपि तां मद्वियोगाच्च सौकुमार्याच्च भामिनीम् ।&lt;br&gt;&#xA;१८. सुदूरं पीडयेत् कामः शरद्‍गुणनिरन्तरः ॥&lt;br&gt;&#xA;१९. एवमादि नरश्रेष्ठो विललाप नृपात्मजः ।&lt;br&gt;&#xA;२०. विहङ्ग इव सारङ्गः सलिलं त्रिदशेश्वरात् ॥&lt;br&gt;&#xA;२१. ततश्चञ्चूर्य रम्येषु फलार्थी गिरिसानुषु ।&lt;br&gt;&#xA;२२. ददर्श पर्युपावृत्तो लक्ष्मीवान् लक्ष्मणोऽग्रजम् ॥&lt;br&gt;&#xA;२३. स चिन्तया दुःसहया परीतम्&lt;br&gt;&#xA;२४. विसञ्ज्ञमेकं विजने मनस्वी ।&lt;br&gt;&#xA;२५. भ्रातुर्विषादात् त्वरितोऽतिदीनह्&lt;br&gt;&#xA;२६. समीक्ष्य सौमित्रिरुवाच दीनम् ॥&lt;br&gt;&#xA;२७. किमार्य कामस्य वशं गतेन&lt;br&gt;&#xA;२८. किमात्मपौरुष्यपराभवेन ।&lt;br&gt;&#xA;२९. अयं सदा संह्रियते समाधिह्&lt;br&gt;&#xA;३०. किमत्र योगेन निवर्तितेन ॥&lt;br&gt;&#xA;३१. न जानकी मानववंशनाथ&lt;br&gt;&#xA;३२. त्वया सनाथा सुलभा परेण ।&lt;br&gt;&#xA;३३. न चाग्निचूडां ज्वलितामुपेत्य&lt;br&gt;&#xA;३४. न दह्यते वीरवरार्ह कच्चित् ॥&lt;br&gt;&#xA;३५. सलक्षणं लक्ष्मणमप्रधृश्यम्&lt;br&gt;&#xA;३६. स्वभावजं वाक्यमुवाच रामः ।&lt;br&gt;&#xA;३७. हितं च पथ्यं च नयप्रसक्तम्&lt;br&gt;&#xA;३८. ससामधर्मात्मसमाहितं च ॥&lt;br&gt;&#xA;३९. निःसंशयं कार्यमवेक्षितव्यं&lt;br&gt;&#xA;४०. क्रियाविशेषोह्यनुवर्तितव्यः ।&lt;br&gt;&#xA;४१. न नु प्रवृत्तस्य दुरासदस्य&lt;br&gt;&#xA;४२. कुमार कार्यस्य फलं न चिन्त्यम् ॥&lt;br&gt;&#xA;४३. अथ पद्मपलाशाक्षीं मैथिलीमनुचिन्तयन् ।&lt;br&gt;&#xA;४४. उवाच लक्ष्मणं रामो मुखेन परिशुष्यता ॥&lt;br&gt;&#xA;४५. तर्पयित्वा सहस्राक्षः सलिलेन वसुन्धराम् ।&lt;br&gt;&#xA;४६. निर्वर्तयित्वा सस्यानि कृतकर्मा व्यवस्थितः ॥&lt;br&gt;&#xA;४७. नीलोत्पलदलश्यामाः श्यामीकृत्वा दिशो दश ।&lt;br&gt;&#xA;४८. विमदा इव मातङ्गा शान्तवेगाः पयोधराः ॥&lt;br&gt;&#xA;४९. घनानां वारणानां च मयूराणां च लक्ष्मण ।&lt;br&gt;&#xA;५०. नादः प्रस्रवणानां च प्रशान्तः सहसानघ ॥&lt;br&gt;&#xA;५१. अभिवृष्टा महामेघैः निर्मलाश्चित्रसानवः ।&lt;br&gt;&#xA;५२. अनुलिप्ता इवाभान्ति गिरयश्चन्द्ररश्मिभिः ॥&lt;br&gt;&#xA;५३. दर्शयन्ति शरन्नद्यः पुलिनानि शनैः शनैः ।&lt;br&gt;&#xA;५४. नवसङ्गमसंव्रीडा जघनानीव योषितः ॥&lt;br&gt;&#xA;५५. शाखासु सप्तच्छदपादपानाम्&lt;br&gt;&#xA;५६. प्रभासु तारार्कनिशाकराणाम् ।&lt;br&gt;&#xA;५७. लीलासु चैवोत्तमवारणानाम्&lt;br&gt;&#xA;५८. श्रियं विभज्याद्य शरत् प्रवृत्ता ॥&lt;br&gt;&#xA;५९. अभ्यागतैश्चारुविशालपक्षैह्&lt;br&gt;&#xA;६०. सरह्प्रियैः पद्मरजोऽवकीर्णैः ।&lt;br&gt;&#xA;६१. महानदीनां पुलिनोपयातैह्&lt;br&gt;&#xA;६२. क्रीडन्ति हम्साः सह चक्रवाकैः ॥&lt;br&gt;&#xA;६३. नभः समीक्ष्याम्बुधरैर्विमुक्तम्&lt;br&gt;&#xA;६४. विमुक्तबर्हाभरणा वनेषु ।&lt;br&gt;&#xA;६५. प्रियास्वसक्ता विनिवृत्तशोभा&lt;br&gt;&#xA;६६. गतोत्सवा ध्यानपरा मयूराः ॥&lt;br&gt;&#xA;६७. व्यभ्रं नभः शस्त्रविधौतवर्णम्&lt;br&gt;&#xA;६८. कृशप्रवाहानि नदीजलानि ।&lt;br&gt;&#xA;६९. कल्हारशीताः पवनाः प्रवान्ति&lt;br&gt;&#xA;७०. तमोविमुक्ताश्च दिशः प्रकाशाः ॥&lt;br&gt;&#xA;७१. सूर्यातपक्रामणनष्टपङ्का&lt;br&gt;&#xA;७२. भूमिः समुत्सादितसान्द्ररेणुः ।&lt;br&gt;&#xA;७३. अन्योन्यवैरेण समायुतानाम्&lt;br&gt;&#xA;७४. उद्योगकालोऽद्य नराधिपानाम् ॥&lt;br&gt;&#xA;७५. त्यक्त्वा वराण्यात्मविभूषणानि&lt;br&gt;&#xA;७६. बर्हाणि तीरोपगता नदीनाम् ।&lt;br&gt;&#xA;७७. निर्भर्त्स्यमाना इव सारसौघैह्&lt;br&gt;&#xA;७८. प्रयान्ति दीना विमदा मयूराः ॥&lt;br&gt;&#xA;७९. वित्रास्य कारम्डवचक्रवाकान्&lt;br&gt;&#xA;८०. महारवैर्भिन्नकला गजेन्द्राः ।&lt;br&gt;&#xA;८१. सरस्सु बद्धाम्बुजभूषणेषु&lt;br&gt;&#xA;८२. विक्षोभ्य विक्षोभ्य जलं पिबन्ति ॥&lt;br&gt;&#xA;८३. व्यपेतपङ्कासु सवालुकासु&lt;br&gt;&#xA;८४. प्रसन्नतोयासु सगोकुलासु ।&lt;br&gt;&#xA;८५. ससारसारावनिनादितासु&lt;br&gt;&#xA;८६. नदीषु हृष्टा निपतन्ति हम्साः ॥&lt;br&gt;&#xA;८७. चञ्चच्चन्द्रकरस्पर्शहर्षोन्मीलिततारका ।&lt;br&gt;&#xA;८८. अहो रागवती सन्ध्या जहाति स्वयमम्बरम् ॥&lt;br&gt;&#xA;८९. रात्रिः शशाङ्कोदितसौम्यवक्त्रा&lt;br&gt;&#xA;९०. तारागणोन्मीलितचारुनेत्रा ।&lt;br&gt;&#xA;९१. ज्योत्स्नाम्शुकप्रावरणा विभाति&lt;br&gt;&#xA;९२. नारीव शुक्लाम्शुकसंवृताङ्गी ॥&lt;br&gt;&#xA;९३. विपक्वशालिप्रसवानि भुक्त्वा&lt;br&gt;&#xA;९४. प्रहर्षिता सारसचारुपङ्क्तिः ।&lt;br&gt;&#xA;९५. नभः समाक्रामति शीघ्रवेगा&lt;br&gt;&#xA;९६. वातावधूता ग्रथितेव माला ॥&lt;br&gt;&#xA;९७. सुप्तैकहम्सं कुमुदैरुपेतम्&lt;br&gt;&#xA;९८. महाह्रदस्थं सलिलं विभाति ।&lt;br&gt;&#xA;९९. घनैर्विमुक्तं निशि पूर्णचन्द्रम्&lt;br&gt;&#xA;१००. तारागणाकीर्णमिवान्तरिक्षम् ॥&lt;br&gt;&#xA;१०१. वनप्रचण्डा मधुपानशौण्डाह्&lt;br&gt;&#xA;१०२. प्रियान्विता षट्चरणा प्रहृष्टाः ।&lt;br&gt;&#xA;१०३. वनेषु मत्ताः पवनानुयात्राम्&lt;br&gt;&#xA;१०४. कुर्वन्ति पद्मासनरेणुगौराः ॥&lt;br&gt;&#xA;१०५. मीनोपसन्दर्शितमेखलानाम्&lt;br&gt;&#xA;१०६. नदीवधूनां गतयोऽद्य मन्दाः ।&lt;br&gt;&#xA;१०७. कान्तोपभुक्तालसगामिनीनाम्&lt;br&gt;&#xA;१०८. प्रभातकालेष्विव कामिनीनाम् ॥&lt;br&gt;&#xA;१०९. सचक्रवाकानि सशैवलानि&lt;br&gt;&#xA;११०. काशैर्दुकूलैरिव संवृतानि ।&lt;br&gt;&#xA;१११. सपत्रलेखानि सरोचनानि&lt;br&gt;&#xA;११२. वधूमुखानीव नदीमुखानि ॥&lt;br&gt;&#xA;११३. जलं प्रसन्नं कुमुदं प्रभासम्&lt;br&gt;&#xA;११४. क्रौञ्चस्वनः शालिवनं विपक्वम् ।&lt;br&gt;&#xA;११५. मृदुश्च वायुः विमलश्च चन्द्रह्&lt;br&gt;&#xA;११६. शम्सन्ति वर्षव्यपनीतकालम् ॥&lt;/p&gt;</description>
    </item>
    <item>
      <title>०५ ०५ हनूमता समुद्रोल्लङ्घननिश्चयः</title>
      <link>https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/05_hanUmatA_samudrollanghananishchayaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/05_hanUmatA_samudrollanghananishchayaH/</guid>
      <description>&lt;p&gt;१. ततः सर्वा दिशो राजा चोदयित्वा यथातथम् ।&lt;br&gt;&#xA;२. कपिसेनापतिर्वीरो मुमोद सुखितः सुखम् ॥&lt;br&gt;&#xA;३. एवं सञ्चोदिताः सर्वे राज्ञा वानरयूथपाः ।&lt;br&gt;&#xA;४. स्वां स्वां दिशमभिप्रेत्य त्वरिताः संप्रतस्थिरे ॥&lt;br&gt;&#xA;५. नदन्तश्चोन्नदन्तश्च गर्जन्तश्च प्लवङ्गमाः ।&lt;br&gt;&#xA;६. क्ष्वेडन्तो धावमानाश्च विनदन्तो महाबलाः ।&lt;br&gt;&#xA;७. शलभा इव सन्छाद्य मेदिनीं संप्रतस्थिरे ॥&lt;br&gt;&#xA;८. सराम्सि सरितः कक्षानाकाशं नगराणि च ।&lt;br&gt;&#xA;९. नदीदुर्गान्स्तथा शैलान् विचिन्वन्ति समन्ततः ॥&lt;br&gt;&#xA;१०. विचित्य दिवसं सर्वे सीताधिगमने धृताः ।&lt;br&gt;&#xA;११. समायान्ति स्म मेदिन्यां निशाकालेषु वानराः ॥&lt;br&gt;&#xA;१२. विचित्य तु दिशं पूर्वान् यथोक्तां सचिवैः सह ।&lt;br&gt;&#xA;१३. अदृष्ट्वा विनतः सीतामाजगाम महाबलः ॥&lt;br&gt;&#xA;१४. उत्तरां च दिशं सर्वां विचित्य स महाकपिः ।&lt;br&gt;&#xA;१५. आगतः सहसैन्येन वीरः शतबलिस्तदा ॥&lt;br&gt;&#xA;१६. सुषेणः पश्चिमामाशां विचित्य सह वानरैः ।&lt;br&gt;&#xA;१७. समेत्य मासे संपूर्णे सुग्रीवमुपचक्रमे ॥&lt;br&gt;&#xA;१८. तं प्रस्रवणपृष्ठस्थं समासाद्याभिवाद्य च ।&lt;br&gt;&#xA;१९. आसीनं सहरामेण सुग्रीवमिदमब्रुवन् ॥&lt;br&gt;&#xA;२०. विचिताः पर्वताः सर्वे वनानि गहनानि च ।&lt;br&gt;&#xA;२१. निंनगाः सागरान्ताश्च सर्वे जनपदाश्च ये ॥&lt;br&gt;&#xA;२२. विचिताश्च महागुल्मा लताविततसन्तताः ।&lt;br&gt;&#xA;२३. गुहाश्च विचिताः सर्वा (न दृष्टा जनकात्मजा) ॥&lt;br&gt;&#xA;२४. उदारसत्त्वाभिजनो महात्मा&lt;br&gt;&#xA;२५. स मैथिलीं द्रक्ष्यति वानरेन्द्र ।&lt;br&gt;&#xA;२६. दिशं तु यामेव गता तु सीता&lt;br&gt;&#xA;२७. तामास्थितो वायुसुतो हनूमान् ॥&lt;br&gt;&#xA;२८. सह ताराङ्गदाभ्यां तु सहसा हनुमान् कपिः ।&lt;br&gt;&#xA;२९. सुग्रीवेण यथोद्दिष्टं गन्तुं देशं प्रचक्रमे ॥&lt;br&gt;&#xA;३०. ततो विचित्य विन्ध्यस्य गुहाश्च गहनानि च ।&lt;br&gt;&#xA;३१. पर्वताग्रनदीदुर्गान् सराम्सि विपुलद्रुमान् ।&lt;br&gt;&#xA;३२. अन्वेषमाणाः ते सर्वे वानराः सर्वतो दिशम् ।&lt;br&gt;&#xA;३३. न सीतां ददृशुर्वीरा मैथिलीं जनकात्मजाम् ॥&lt;br&gt;&#xA;३४. ते भक्षयन्तो मूलानि फलानि विविधान्यपि ।&lt;br&gt;&#xA;३५. अन्वेषमाणा दुर्धर्षा न्यवसन्स्तत्र तत्र ह ॥&lt;br&gt;&#xA;३६. ततस्ते काननान्तान्स्तु गिरीणां कन्दराणि च ।&lt;br&gt;&#xA;३७. प्रभवाणि नदीनां च विचिन्वन्ति समाहिताः ॥&lt;br&gt;&#xA;३८. तत्र चापि महात्मानो नापश्यन् जनकात्मजाम् ॥&lt;br&gt;&#xA;३९. क्षुत्पिपासापरीतास्तु श्रान्तास्तु सलिलार्थिनः ।&lt;br&gt;&#xA;४०. अवकीर्णं लतावृक्षैः ददृशुस्ते महाबिलम् ॥&lt;br&gt;&#xA;४१. ततः पर्वतकूटाभो हनूमान् मारुतात्मजः ।&lt;br&gt;&#xA;४२. अब्रवीद् वानरान् घोरान् कान्तारवनकोविदः ॥&lt;br&gt;&#xA;४३. अस्माच्चापि बिलाद् हम्साः क्रौञ्चाश्च सहसारसैः ।&lt;br&gt;&#xA;४४. जलार्द्राः चक्रवाकाश्च निष्पतन्ति स्म सर्वशः ॥&lt;br&gt;&#xA;४५. नूनं सलिलवानत्र कूपो वा यदि वा ह्रदः ।&lt;br&gt;&#xA;४६. तथा चेमे बिलद्वारे स्निग्धास्तिष्ठन्ति पादपाः ॥&lt;br&gt;&#xA;४७. इत्युक्तास्तद् बिलं सर्वे विविशुस्तिमिरावृतम् ॥&lt;br&gt;&#xA;४८. ततस्तस्मिन् बिले भीमे नानापादपसङ्कुले ।&lt;br&gt;&#xA;४९. अन्योन्यं संपरिष्वज्य जग्मुर्योजनमन्तरम् ॥&lt;br&gt;&#xA;५०. ते नष्टसञ्ज्ञाः तृषिताः सम्भ्रान्ता सलिलार्थिनः ।&lt;br&gt;&#xA;५१. परिपेतुर्बिले तस्मिन् कञ्चित्कालमतन्द्रिताः ॥&lt;br&gt;&#xA;५२. ते कृशाः दीनवदनाः परिश्रान्ताः प्लवङ्गमाः ।&lt;br&gt;&#xA;५३. आलोकं ददृशुर्वीरा निराशा जीविते यदा ॥&lt;br&gt;&#xA;५४. ततस्तं देशमागम्य सौम्या वितिमिरं वनम् ।&lt;br&gt;&#xA;५५. ददृशुः काञ्चनान् वृक्षान् दीप्तवैश्वानरप्रभान् ॥&lt;br&gt;&#xA;५६. जातरूपमयैर्मत्स्यैः महद्भिश्चाथ पङ्कजैः ।&lt;br&gt;&#xA;५७. नलिनीस्तत्र ददृशुः प्रसन्नसलिलायुताः ॥&lt;br&gt;&#xA;५८. तपनीयगवाक्षाणि मुक्ताजालावृतानि च ।&lt;br&gt;&#xA;५९. हैमराजतभौमानि वैदूर्यमणिमन्ति च ।&lt;br&gt;&#xA;६०. ददृशुस्तत्र हरयो गृःअमुख्यानि सर्वशः ॥&lt;br&gt;&#xA;६१. तत्र तत्र विचिन्वन्तो बिले तस्मिन् महाबलाः ।&lt;br&gt;&#xA;६२. ददृशुः वानराः शूराः स्त्रियं काञ्चिददूरतः ॥&lt;br&gt;&#xA;६३. तापसीं नियताहारां चीरकृष्णाजिनाम्बराम् ॥&lt;br&gt;&#xA;६४. ततो हनूमान् गिरिसन्निकाशह्&lt;br&gt;&#xA;६५. कृताञ्जलिस्तामभिवाद्य वृद्धाम् ।&lt;br&gt;&#xA;६६. पप्रच्छ का त्वं भवनं बिलं च&lt;br&gt;&#xA;६७. रत्नानि चेमानि वदस्व कस्य ॥&lt;br&gt;&#xA;६८. एवमुक्ता हनुमता तापसी धर्मचारिणी ।&lt;br&gt;&#xA;६९. प्रत्युवाच हनूमन्तं सर्वभूतहिते रता ॥&lt;br&gt;&#xA;७०. इदम्(अप्सरसे) दत्तं हेमायै वनमुत्तमम् ।&lt;br&gt;&#xA;७१. (ब्रःमणा) कामभोगश्च गृःअं चेदं हिरण्मयम् ॥&lt;br&gt;&#xA;७२. दुहिता मेरुसावर्णेरहं तस्याः स्वयम्प्रभा ।&lt;br&gt;&#xA;७३. इदं रक्षामि भवनं हेमाया वानरोत्तम ॥&lt;br&gt;&#xA;७४. मम प्रियसखी हेमा नृत्तगीतविशारदा ।&lt;br&gt;&#xA;७५. तया दत्तवरा चास्मि रक्षामि भवनं महत् ॥&lt;br&gt;&#xA;७६. किं कार्यं कस्य वा हेतोः कान्ताराणि प्रपद्यथ ।&lt;br&gt;&#xA;७७. कथं चेदं वनं दुर्गं युष्माभिरुपलक्षितम् ॥&lt;br&gt;&#xA;७८. शुचीन्यभ्यवहाराणि मूलानि च फलानि च ।&lt;br&gt;&#xA;७९. भुक्त्वा पीत्वा च पानीयं सर्वं मे वक्तुमर्हथ ॥&lt;br&gt;&#xA;८०. तस्यास्तद्वचनं श्रुत्वा हनूमान् मारुतात्मजः ।&lt;br&gt;&#xA;८१. आर्जवेन यथातत्त्वमाख्यातुमुपचक्रमे ॥&lt;br&gt;&#xA;८२. रामो दाशरथिः श्रीमान् प्रविष्टो दण्दकावनम् ।&lt;br&gt;&#xA;८३. लक्ष्मणेन सहभ्रात्रा वैदेह्या सह भार्यया ॥&lt;br&gt;&#xA;८४. तस्य भार्या जनस्थानात् रावणेन हृता बलात् ।&lt;br&gt;&#xA;८५. वीरस्तस्य सखा राज्ञः सुग्रीवो नाम वानरः ॥&lt;br&gt;&#xA;८६. राजा वानरमुख्यानां येन प्रस्थापिता वयम् ।&lt;br&gt;&#xA;८७. अगस्त्यचरितामाशां दक्षिणां यमरक्षिताम् ॥&lt;br&gt;&#xA;८८. रावणं सहिताः सर्वे राक्षसं कामरूपिणम् ।&lt;br&gt;&#xA;८९. सीतया सह वैदेह्या मार्गध्वमिति चोदिताः ॥&lt;br&gt;&#xA;९०. विचित्य तु वयं सर्वे समग्रां दक्षिणां दिशम् ।&lt;br&gt;&#xA;९१. बुभुक्षिताः परिश्रान्ताः वृक्षमूलमुपाश्रिताः ॥&lt;br&gt;&#xA;९२. चारयन्तस्ततश्चक्षुः दृष्टवन्तो महद्बिलम् ।&lt;br&gt;&#xA;९३. इदं प्रविष्टाः सहसा बिलं तिमिरसंवृतम् ॥&lt;br&gt;&#xA;९४. एतन्नः कार्यमेतेन कृत्येन वयमागताः ।&lt;br&gt;&#xA;९५. त्वां चैवोपगताः सर्वे परिद्यूना बुभुक्षिताः ॥&lt;br&gt;&#xA;९६. आतिथ्यधर्मदत्तानि मूलानि च फलानि च ।&lt;br&gt;&#xA;९७. अस्माभिरुपयुक्तानि बुभुक्षापरिपीडितैः ॥&lt;br&gt;&#xA;९८. यत् त्वया रक्षिताः सर्वे म्रियमाणा बुभुक्षया ।&lt;br&gt;&#xA;९९. ब्रूहि प्रत्युपकारार्थं किं ते कुर्वन्तु वानराः ॥&lt;br&gt;&#xA;१००. एवमुक्ता तु सर्वज्ञा (प्रत्युवाच) स्वयम्प्रभा ।&lt;br&gt;&#xA;१०१. सर्वेषां परितुष्टास्मि वानराणां तरस्विनाम् ।&lt;br&gt;&#xA;१०२. चरन्त्या मम धर्मेण न कार्यमिह केनचित् ॥&lt;br&gt;&#xA;१०३. एवमुक्तः शुभं वाक्यं हनुमानिदमब्रवीत् ।&lt;br&gt;&#xA;१०४. शरणं त्वां प्रपनाः स्मः सर्वे वै धर्मचारिणीम् ॥&lt;br&gt;&#xA;१०५. यः कृतः समयोऽस्मासु सुग्रीवेण महात्मना ।&lt;br&gt;&#xA;१०६. स तु कालो व्यतिक्रान्तो बिले च परिवर्तताम् ॥&lt;br&gt;&#xA;१०७. सा त्वमस्माद् बिलादस्मानुत्तारयितुमर्हसि ।&lt;br&gt;&#xA;१०८. त्रातुमर्हसि नः सर्वान् सुग्रीवभयशङ्कितान् ॥&lt;br&gt;&#xA;१०९. एवमुक्ता हनुमता तापसी वाक्यमब्रवीत् ।&lt;br&gt;&#xA;११०. जीवता दुष्करं मन्ये प्रविष्टेन निवर्तितुम् ॥&lt;br&gt;&#xA;१११. तपसः सुप्रभावेण नियमोपार्जितेन च ।&lt;br&gt;&#xA;११२. सर्वानेव बिलादस्मात् तारयिष्यामि वानरान् ॥&lt;br&gt;&#xA;११३. निमीलयत चक्षूंषि सर्वे वानरपुङ्गवाः ।&lt;br&gt;&#xA;११४. ततो निमीलिताः सर्वे सुकुमाराम्गुलैः करैः ।&lt;br&gt;&#xA;११५. निमेषान्तरमात्रेण बिलादुत्तारितास्तया ॥&lt;br&gt;&#xA;११६. उवाच सर्वान्स्तान्स्तत्र तापसी धर्मचारिणी ।&lt;br&gt;&#xA;११७. एष विन्ध्यो गिरिः श्रीमान् सागरोऽयं महोदधिः ॥&lt;br&gt;&#xA;११८. स्वस्ति वोऽस्तु गमिष्यामि भवनं वानरर्षभाः ।&lt;br&gt;&#xA;११९. इत्युक्त्वा तद्बिलं श्रीमत् प्रविवेश स्वयम्प्रभा ॥&lt;br&gt;&#xA;१२०. ततस्ते ददृशुर्घोरं सागरं वरुणालयम् ।&lt;br&gt;&#xA;१२१. अपारमभिगर्जन्तं घोरैरूर्मिभिराकुलम् ॥&lt;br&gt;&#xA;१२२. विन्ध्यस्य तु गिरेः पादे संप्रपुष्पितपादपे ।&lt;br&gt;&#xA;१२३. उपविश्य महात्मानः चिन्तामापेदिरे तदा ॥&lt;br&gt;&#xA;१२४. तत्र पुष्पातिभाराग्रान् लताशतसमावृतान् ।&lt;br&gt;&#xA;१२५. द्रुमान् वासन्तिकान् दृष्ट्वा बभूवुर्भयशङ्किताः ॥&lt;br&gt;&#xA;१२६. ते वसन्तमनुप्राप्तं प्रतिवेद्य परस्परम् ।&lt;br&gt;&#xA;१२७. नष्टसन्देशकालार्था निपेतुर्धरणीतले ॥&lt;br&gt;&#xA;१२८. ततस्तान् कपिवृद्धान्श्च शिष्टान्श्चैव वनौकसः ।&lt;br&gt;&#xA;१२९. वाचा मधुरयाभाष्य यथावदनुमान्य च ।&lt;br&gt;&#xA;१३०. युवराजो महाप्राज्ञो अङ्गदो वाक्यमब्रवीत् ॥&lt;br&gt;&#xA;१३१. शासनात् कपिराजस्य वयं सर्वे विनिर्गताः ।&lt;br&gt;&#xA;१३२. मासः पूर्णो बिलस्थानां हरयो किं न बुद्ध्यत ॥&lt;br&gt;&#xA;१३३. वयमाश्वयुजे मासि कालसङ्ख्याव्यवस्थिताः ।&lt;br&gt;&#xA;१३४. प्रस्थितः सोऽपि चातीतः किमतः कार्यमुत्तरम् ॥&lt;br&gt;&#xA;१३५. भवन्तः प्रत्ययं प्राप्ताः नीतिमार्गविशारदाः ।&lt;br&gt;&#xA;१३६. हितेष्वभिरता भर्तुः निसृष्टाः सर्वकर्मसु ॥&lt;br&gt;&#xA;१३७. कर्मस्वप्रतिमाः सर्वे दिक्षु विश्रुतपौरुषाः ।&lt;br&gt;&#xA;१३८. मां पुरस्कृत्य निर्याताः पिङ्गाक्षप्रतिचोदिताः ॥&lt;br&gt;&#xA;१३९. हरिराजस्य सन्देशमकृत्वा कः सुखी भवेत् ।&lt;br&gt;&#xA;१४०. तीक्ष्णः प्रकृत्या सुग्रीवः स्वामिभावे व्यवस्थितः ॥&lt;br&gt;&#xA;१४१. अप्रवृत्तौ च सीतायाः पापमेव करिष्यति ।&lt;br&gt;&#xA;१४२. ध्रुवं नो हिम्सिता राजा सर्वान् प्रतिगतानितः ॥&lt;br&gt;&#xA;१४३. वधेनाप्रतिरूपेण श्रेयान् मृत्युरिहैव नः ।&lt;br&gt;&#xA;१४४. तस्मात् क्षममिहाद्यैव गन्तुं प्रायोपवेशनम् ॥&lt;br&gt;&#xA;१४५. न चाहं यौवराज्येन सुग्रीवेणाभिषेचितः ।&lt;br&gt;&#xA;१४६. नरेन्द्रेणाभिषिक्तोऽस्मि रामेणाक्लिष्टकर्मणा ॥&lt;br&gt;&#xA;१४७. स पूर्वं बद्धवैरो मां राजा दृष्ट्वा व्यतिक्रमम् ।&lt;br&gt;&#xA;१४८. घातयिष्यति दण्डेन तीक्ष्णेन कृतनिश्चयः ॥&lt;br&gt;&#xA;१४९. इहैव प्रायमासिष्ये पुण्ये सागररोधसि ॥&lt;br&gt;&#xA;१५०. एतत् श्रुत्वा कुमारेण युवराजेन भाषितम् ।&lt;br&gt;&#xA;१५१. सर्वे ते वानरश्रेष्टा करुणं वाक्यमब्रुवन् ॥&lt;br&gt;&#xA;१५२. तीक्ष्णः प्रकृत्या सुग्रीवः प्रियासक्तश्च राघवः ।&lt;br&gt;&#xA;१५३. अदृष्टायां च वैदेह्यां दृष्ट्वा चैव समागतान् ।&lt;br&gt;&#xA;१५४. राघवप्रियकामार्थं घातयिष्यत्यसंशयम् ॥&lt;br&gt;&#xA;१५५. इहैव सीतामन्वीक्ष्य प्रवृत्तिमुपलभ्य वा ।&lt;br&gt;&#xA;१५६. नो चेत् गच्छाम तं वीरं गमिष्यामो यमक्षयम् ॥&lt;br&gt;&#xA;१५७. प्लवङ्गमानां तु भयार्दितानाम्&lt;br&gt;&#xA;१५८. श्रुत्वा वचः तार इदं बभाषे ।&lt;br&gt;&#xA;१५९. अलं विषादेन बिलं प्रविश्य&lt;br&gt;&#xA;१६०. वसाम सर्वे यदि रोचते वः ॥&lt;br&gt;&#xA;१६१. इदं हि मायाविहितं सुदुर्गमम्&lt;br&gt;&#xA;१६२. प्रभूतपुष्पोदकभोज्यपेयम् ।&lt;br&gt;&#xA;१६३. इहास्ति नो नैव भयं पुरन्दरात्&lt;br&gt;&#xA;१६४. न राघवात् वानरराजतोऽपि वा ॥&lt;br&gt;&#xA;१६५. तथा ब्रुवति तारे तु ताराधिपतिवर्चसि ।&lt;br&gt;&#xA;१६६. बुद्ध्या ह्यष्टाम्गया युक्तं चतुर्बलसमन्वितम् ।&lt;br&gt;&#xA;१६७. चतुर्दशगुणं मेने हनुमान् वालिनः सुतम् ॥&lt;br&gt;&#xA;१६८. शशिनं शुक्लपक्षादौ वर्धमानमिव श्रिया ।&lt;br&gt;&#xA;१६९. बृःअस्पतिसमं बुद्ध्या विक्रमे सदृशं पितुः ।&lt;br&gt;&#xA;१७०. भर्तुरर्थे परिश्रान्तं सर्वशास्त्रविशरदः ।&lt;br&gt;&#xA;१७१. अभिसन्धातुमारेभे हनुमानङ्गदं ततः ॥&lt;br&gt;&#xA;१७२. स चतुर्णामुपायानां तृतीयमुपवर्णयन् ।&lt;br&gt;&#xA;१७३. भेदयामास तान् सर्वान् वानरान् वाक्यसंपदा ॥&lt;br&gt;&#xA;१७४. तेषु सर्वेषु भिन्नेषु ततोऽभीषयदङ्गदम् ।&lt;br&gt;&#xA;१७५. भीषणैर्विविधैर्वाक्यैः कोपोपायसमन्वितैः ॥&lt;br&gt;&#xA;१७६. त्वं समर्थतरः पित्रा युद्धे तारेय वै ध्रुवम् ।&lt;br&gt;&#xA;१७७. दृढं धारयितुं शक्तः कपिराज्यं यथा पिता ॥&lt;br&gt;&#xA;१७८. नित्यमस्थिरचित्ता हि कपयो हरिपुङ्गव ।&lt;br&gt;&#xA;१७९. त्वां नैते ह्यनुयुञ्जेयुः प्रत्यक्षं प्रवदामि ते ।&lt;br&gt;&#xA;१८०. न ह्यहं त इमे सर्वे सामदानादिभिर्गुणैः ।&lt;br&gt;&#xA;१८१. दन्डेन वा त्वया शक्याः सुग्रीवादपकर्षितुम् ॥&lt;br&gt;&#xA;१८२. यां चैमां मन्यसे धात्रीं एतद् बिलमिति श्रुतम् ।&lt;br&gt;&#xA;१८३. एतल्लक्ष्मणबाणानामीषत् कार्यं विदारणम् ॥&lt;br&gt;&#xA;१८४. स्मरन्तः पुत्रदाराणां नित्योद्विग्ना बुभुक्षिताः ।&lt;br&gt;&#xA;१८५. खेदिता दुःखशय्याभिः त्वां करिष्यन्ति पृष्ठतः ॥&lt;br&gt;&#xA;१८६. स त्वं हीनः सुहृद्भिश्च हितकामैश्च बन्धुभिः ।&lt;br&gt;&#xA;१८७. तृणादपि भृशोद्विग्नः स्पन्दमानाद् भविष्यसि ॥&lt;br&gt;&#xA;१८८. न च जातु न हिम्स्युस्त्वां घोरा लक्ष्मणसायकाः ।&lt;br&gt;&#xA;१८९. अपवृत्तं जिघाम्सन्तो महावेगा दुरासदाः ॥&lt;br&gt;&#xA;१९०. अस्माभिस्तु गतं सार्धं विनीतवदुपस्थितम् ।&lt;br&gt;&#xA;१९१. आनुपूर्व्यात्तु सुग्रीवो राज्ये त्वां स्थापयिष्यति ॥&lt;br&gt;&#xA;१९२. धर्मराजः पितृव्यस्ते प्रीतिकामो दृढव्रतः ।&lt;br&gt;&#xA;१९३. शुचिः सत्यप्रतिज्ञश्च स त्वां जातु न नाशयेत् ॥&lt;br&gt;&#xA;१९४. प्रियकामश्च ते मातुः तदर्थं चास्य जीवितम् ।&lt;br&gt;&#xA;१९५. तस्यापत्यं च नास्त्यन्यत् तस्मात् अङ्गद गम्यताम् ॥&lt;br&gt;&#xA;१९६. श्रुत्वा हनुमतो वाक्यं प्रश्रितं धर्मसंहितम् ।&lt;br&gt;&#xA;१९७. स्वामिसत्कारसंयुक्तमङ्गदो वाक्यमब्रवीत् ॥&lt;br&gt;&#xA;१९८. स्थैर्यमात्ममनःशौचमानृशम्स्यमथार्जवम् ।&lt;br&gt;&#xA;१९९. विक्रमश्चैव धैर्यं च सुग्रीवे नोपपद्यते ॥&lt;br&gt;&#xA;२००. भ्रातुर्ज्येष्ठस्य यो भार्यां जीवतो महिषीं प्रियाम् ।&lt;br&gt;&#xA;२०१. धर्मेण मातरं यस्तु स्वीकरोति जुगुप्सितः ।&lt;br&gt;&#xA;२०२. कथं स धर्मं जानीते येन भात्रा दुरात्मना ।&lt;br&gt;&#xA;२०३. युद्धायाभिनियुक्तेन बिलस्य पिहितं मुखम् ॥&lt;br&gt;&#xA;२०४. सत्यात् पाणिगृहीतश्च कृतकर्मा महायशाः ।&lt;br&gt;&#xA;२०५. विस्मृतो राघवो येन स कस्य सुकृतं स्मरेत् ॥&lt;br&gt;&#xA;२०६. लक्ष्मणस्य भयेनेह नाधर्मभयभीरुणा ।&lt;br&gt;&#xA;२०७. आदिष्टा मार्गितुं सीता धर्मस्तस्मिन् कथं भवेत् ॥&lt;br&gt;&#xA;२०८. तस्मिन् पापे कृतघ्ने तु स्मृतिभिन्ने चलात्मनि ।&lt;br&gt;&#xA;२०९. आर्यः को विश्वसेत् जातु तत्कुलीनो विशेषतः ॥&lt;br&gt;&#xA;२१०. राज्ये पुत्रः प्रतिष्ठाप्यः सगुणो निर्गुणोऽपि वा ।&lt;br&gt;&#xA;२११. कथं शत्रुकुलीनं मां सुग्रीवो जीवयिष्यति ॥&lt;br&gt;&#xA;२१२. बन्धनाच्चावसादान्मे श्रेयो प्रायोपवेशनम् ।&lt;br&gt;&#xA;२१३. अनुजानन्तु मां सर्वे गृःअं गच्छन्तु वानराः ॥&lt;br&gt;&#xA;२१४. इहैव प्रायमासिष्ये श्रेयो मरणमेव मे ।&lt;br&gt;&#xA;२१५. अभिवादनपूर्वं तु सुग्रीवो वानरेश्वरः ।&lt;br&gt;&#xA;२१६. वाच्यस्तातो यवीयान् च राघवौ बलशालिनौ ।&lt;br&gt;&#xA;२१७. आरोग्यपूर्वं कुशलं वाच्या माता रुमा च मे ॥&lt;br&gt;&#xA;२१८. मातरं चैव मे तारामाश्वासयितुमर्हथ ।&lt;br&gt;&#xA;२१९. प्रकृत्या प्रियपुत्रा सा सानुक्रोशा तपस्विनी ।&lt;br&gt;&#xA;२२०. विनष्टमिह मां श्रुत्वा व्यक्तं हास्यति जीवितम् ॥&lt;br&gt;&#xA;२२१. एतावदुक्त्वा वचनं वृद्धान्स्तानभिवाद्य च ।&lt;br&gt;&#xA;२२२. विवेश चाङ्गदो भूमौ रुदन् दर्भेषु दुर्मनाः ॥&lt;br&gt;&#xA;२२३. तस्य संविशतस्तत्र रुदन्तो वानरर्षभाः ।&lt;br&gt;&#xA;२२४. नयनेभ्यः प्रमुमुचुः उष्णं वै वारि दुःखिताः ॥&lt;br&gt;&#xA;२२५. सुग्रीवं चैव निन्दन्तः प्रशम्सन्तश्च वालिनम् ।&lt;br&gt;&#xA;२२६. परिवार्याङ्गदं सर्वे व्यवसन् प्रायमासितुम् ॥&lt;br&gt;&#xA;२२७. रामस्य वनवासं च क्षयं दशरथस्य च ।&lt;br&gt;&#xA;२२८. जनस्थानवधं चैव वधं चैव जटायुषः ।&lt;br&gt;&#xA;२२९. हरणं चैव वैदेह्या वालिनश्च वधं तथा ।&lt;br&gt;&#xA;२३०. रामकोपं च वदतां हरीणां भयमागतम् ॥&lt;br&gt;&#xA;२३१. संपातिर्नाम नांना तु चिरञ्जीवी विहङ्गमः ।&lt;br&gt;&#xA;२३२. भ्राता जटायुषः श्रीमान् विख्यातबलपौरुषः ।&lt;br&gt;&#xA;२३३. कन्दरादभिनिष्क्रम्य स विन्ध्यस्य महागिरेः ।&lt;br&gt;&#xA;२३४. उपविष्टान् हरीन् दृष्ट्वा हृष्टात्मा गिरमब्रवीत् ॥&lt;br&gt;&#xA;२३५. विधिः किल नरं लोके विधानेनानुवर्तते ।&lt;br&gt;&#xA;२३६. यथायं विहितो भक्ष्यः चिरान् मह्यमुपागतः ॥&lt;br&gt;&#xA;२३७. परं पराणां भक्षिष्ये वानराणां मृतं मृतम् ॥&lt;br&gt;&#xA;२३८. तस्य तद्वचनं श्रुत्वा भक्ष्यलुब्धस्य पक्षिणः ।&lt;br&gt;&#xA;२३९. अङ्गदः परमायस्तो हनूमन्तमथाब्रवीत् ॥&lt;br&gt;&#xA;२४०. पश्य सीतापदेशेन साक्षात् वैवस्वतो यमः ।&lt;br&gt;&#xA;२४१. इमं देशमनुप्राप्तः वानराणां विपत्तये ॥&lt;br&gt;&#xA;२४२. (तदा) तस्यापकारार्थं त्यजतात्मानमात्मना ।&lt;br&gt;&#xA;२४३. प्रियं कृतं हि रामस्य धर्मज्ञेन जटायुषा ॥&lt;br&gt;&#xA;२४४. स सुखी गृध्रराजस्तु रावणेन हतो रणे ।&lt;br&gt;&#xA;२४५. मुक्तश्च सुग्रीवभयात् गतश्च परमां गतिम् ॥&lt;br&gt;&#xA;२४६. राघवार्थे परिश्रान्ता वयं सन्त्यक्तजीविताः ।&lt;br&gt;&#xA;२४७. कान्ताराणि प्रपन्नाः स्म न च पश्याम मैथिलीम् ॥&lt;br&gt;&#xA;२४८. तत् तु श्रुत्वा तथा वाक्यमङ्गदस्य मुखोद्गतम् ।&lt;br&gt;&#xA;२४९. अब्रवीत् वचनं गृध्रः तीक्ष्णतुण्डो महास्वनः ॥&lt;br&gt;&#xA;२५०. कोऽयं गिरैः घोषयति प्राणैः प्रियतरस्य मे ।&lt;br&gt;&#xA;२५१. जटायुषो वधं भ्रातुः कम्पयन्निव मे मनः ॥&lt;br&gt;&#xA;२५२. नामधेयमिदं भ्रातुः चिरस्याद्य मया श्रुतम् ।&lt;br&gt;&#xA;२५३. यवीयसो गुणज्ञस्य श्लाघनीयस्य विक्रमैः ॥&lt;br&gt;&#xA;२५४. अतिदीर्घस्य कालस्य परितुष्टोऽस्मि कीर्तनात् ।&lt;br&gt;&#xA;२५५. तदिच्छेयमहं श्रोतुं विनाशं वानरर्षभाः ॥&lt;br&gt;&#xA;२५६. भ्रातुर्जटायुषस्तस्य जनस्थाननिवासिनः ।&lt;br&gt;&#xA;२५७. सूर्याम्शुदग्धपक्षत्वात् न शक्नोमि विसर्पितुम् ॥&lt;br&gt;&#xA;२५८. इच्छेयं पर्वतादस्मात् अवतर्तुमरिन्दमाः ॥&lt;br&gt;&#xA;२५९. शोकात् भ्रष्टस्वरमपि श्रुत्वा वानरयूथपाः ।&lt;br&gt;&#xA;२६०. श्रद्दधुर्नैव तद्वाक्यं कर्मणा तस्य शङ्किताः ॥&lt;br&gt;&#xA;२६१. ते प्रायमुपविष्टास्तु दृष्ट्वा गृध्रं प्लवङ्गमाः ।&lt;br&gt;&#xA;२६२. चक्रुर्बुद्धिं तदा रौद्रां सर्वान् नो भक्षयिष्यति ॥&lt;br&gt;&#xA;२६३. सर्वथा प्रायमासीनान् यदि नो भक्षयिष्यति ।&lt;br&gt;&#xA;२६४. कृतकृत्या भविष्यामः क्षिप्रं सिद्धिमितो गताः ॥&lt;br&gt;&#xA;२६५. एतां बुद्धिं ततः चक्रुः सर्वे ते हरियूथपाः ।&lt;br&gt;&#xA;२६६. अवतार्य गिरेः शृङ्गात् (अङ्गदोऽख्यातवान् द्विजम्) ॥&lt;br&gt;&#xA;२६७. (रामस्य वनवासं च वैदेह्या हरणं तथा ।&lt;br&gt;&#xA;२६८. जटायुषः वधं चापि वालिनश्च वधं तथा ।&lt;br&gt;&#xA;२६९. मार्गणार्थं हि वैदेह्याः वानराणां च चोदनम् ।&lt;br&gt;&#xA;२७०. अज्ञानात्तु प्रविष्टानां बिले कालव्यतिक्रमम् ।&lt;br&gt;&#xA;२७१. सुग्रीवकोपभीतानां तत्र प्रायोपवेशनम् ॥&lt;/p&gt;</description>
    </item>
  </channel>
</rss>
