<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>रामायणे विश्वासटिप्पन्यः  | ०३ ०३ सुग्रीवपट्टाभिषेकः</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.143.0">
    
    
      <META NAME="ROBOTS" CONTENT="INDEX, FOLLOW">
    

    <link href="/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/" rel="alternate" type="application/rss+xml" title="रामायणे विश्वासटिप्पन्यः" />
    <link href="/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/" rel="feed" type="application/rss+xml" title="रामायणे विश्वासटिप्पन्यः" />

    <meta property="og:url" content="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/">
  <meta property="og:site_name" content="रामायणे विश्वासटिप्पन्यः">
  <meta property="og:title" content="०३ ०३ सुग्रीवपट्टाभिषेकः">
  <meta property="og:description" content="१. इषुणाभिहतं दृष्ट्वा वालिनं कुञ्जरोपमम् ।
२. तारा तरुमिवोन्मूलं पर्यदेवयदातुरा ॥
३. रणे दारुणविक्रान्त प्रवीर प्लवतां वर ।
४. किमिदानीं पुरोभागामद्य त्वं नाभिभाषसे ॥
५. अतीव खलु ते कान्ता वसुधा वसुधाधिप ।
६. गतासुरपि तां गात्रैः मां विहाय निषेवसे ॥
७. हृदयं सुस्थितं मह्यं दृष्ट्वा निपतितं भुवि ।
८. यन्न शोकाभिसन्तप्तं स्फुटतेऽद्य सहस्रधा ॥
९. विशुद्ध सत्त्वाभिजन प्रिययुद्ध मम प्रिय ।
१०. मामनाथां विहायैकां गतस्त्वमसि मानद ॥
११. शूराय न प्रदातव्या कन्या खलु विपश्चिता ।
१२. शूरभार्यां हतां पश्य सद्यो मां विधवां कृताम् ॥
१३. पतिहीना तु या नारी कामं भवतु पुत्रिणी ।
१४. धनधान्यसमृद्धापि विधवेत्युच्यते जनैः ॥
१५. निःश्रेयसपरा मोहात् त्वया चाहं विगर्हिता ।
१६. यैषाब्रुवं हितं वाक्यं वानरेन्द्र हितैषिणी ॥
१७. समाश्वासय पुत्रं त्वं सन्देशं सन्दिशस्व मे ।
१८. मूर्ध्नि चैनं समाघ्राय प्रवासं प्रस्थितोऽह्यसि ॥
१९. रुधिरोक्षितसर्वाङ्गं दृष्ट्वा विनिहतं पतिम् ।
२०. उवाच तारा पिङ्गाक्षं पुत्रमङ्गदमङ्गना ॥
२१. बालसूर्योज्वलतनुं प्रयान्तं यमसादनम् ।
२२. अभिवादय राजानं पितरं पुत्र मानदम् ॥
२३. एवमुक्तः समुत्थाय जग्राह चरणौ पितुः ।
२४. भुजाभ्यां पीनवृत्ताभ्यां अङ्गदोऽहमिति ब्रुवन् ॥
२५. अभिवादयमानं त्वामङ्गदं त्वं यथा पुरा ।
२६. दीर्घायुर्भव पुत्रेति किमर्थं नाभिभाषसे ॥
२७. इष्ट्वा सम्ग्रामयज्ञेन रामप्रहरणाम्भसा ।
२८. तस्मिन्नवभृते स्नातः कथं पत्न्या मया विना ॥
२९. राज्यश्रीर्न जहाति त्वां गतासुमपि मानद ।
३०. सूर्यस्यावर्तमानस्य शैलराजमिव प्रभा ॥
३१. यद्यप्रियं किञ्चिदसंप्रधार्य
३२. मया कृता स्यात् तव दीर्घबाहो ।
३३. क्षमस्व मे तत् हरिवंशनाथ
३४. व्रजामि मूर्ध्ना तव वीर पादौ ॥
३५. तथा तु तारा करुणं रुदन्ती
३६. भर्तुः समीपे सह वानरीभिः ।
३७. व्यवस्यत प्रायमनिन्द्यवर्णा
३८. उपोपविष्टुं भुवि यत्र वाली ॥
३९. ततो निपतितां तारां च्युतां तारामिवाम्बरात् ।
४०. शनैराश्वासयामास हनुमान् हरियूथपः ॥
४१. गुणदोषकृतं जन्तुः स्वकर्म फलहेतुकम् ।
४२. अव्यग्रस्तदवाप्नोति सर्वं प्रेत्य शुभाशुभम् ॥
४३. शोच्या शोचसि कं शोच्यं दीनं दीनानुकम्पसे ।
४४. कश्च कस्यानुशोच्योऽस्ति देहेऽस्मिन् बुद्बुदोपमे ॥
४५. अङ्गदस्तु कुमारोऽयं द्रष्टव्यो जीवपुत्रया ।
४६. आयत्यां च विधेयानि समर्थान्यस्य चिन्तय ॥
४७. सन्ततिश्च यथा दृष्ट्वा कृत्यं यच्चापि साम्प्रतम् ।
४८. राज्ञः तत् क्रियतां सर्वमेष कालस्य निश्चयः ॥
४९. संस्कार्यो हरिराजस्तु अङ्गदश्चाभिषिच्यताम् ।
५०. सिंहासनगतं पुत्रं पश्यन्ती शान्तिमेष्यसि ॥
५१. सा तस्य वचनं श्रुत्वा भर्तृव्यसनपीडिता ।
५२. अब्रवीदुत्तरं तारा हनूमन्तमवस्थितम् ॥
५३. अङ्गदप्रतिरूपाणां पुत्राणामेकतः शतम् ।
५४. हतस्याप्यस्य वीरस्य गात्रसंश्लेषणं वरम् ॥
५५. न चाहं हरिराज्यस्य प्रभवाम्यङ्गदस्य वा ।
५६. पितृव्यस्तस्य सुग्रीवः सर्वकार्येष्वनन्तरः ॥
५७. तामाशुवेगेन दुरासदेन
५८. त्वभिप्लुतां शोकमहार्णवेन ।
५९. पश्यन्स्तदा वाल्यनुजस्तरस्वी
६०. भ्रातुर्वधेनाप्रतिमेन तेपे ॥
६१. स बाष्पपूर्णेन मुखेन पश्यन्
६२. क्षणेन निर्विण्नमना मनस्वी ।
६३. यशस्विनं लक्षणलक्षिताङ्गम्
६४. उपस्थितं राघवमित्युवाच ॥
६५. यथा प्रतिज्ञातमिदं नरेन्द्र
६६. कृतं त्वया दृष्टफलं च कर्म ।
६७. ममाद्य भोगेषु नरेन्द्रसूनो
६८. मनो निवृत्तं हतजीवितेन ॥
६९. अस्यां महिष्यां तु भृशं रुदत्याम्
७०. पुरेऽतिविक्रोशति दुःखतप्ते ।
७१. हते नृपे संशयितेऽङ्गदे च
७२. न राम राज्ये रमते मनो मे ॥
७३. क्रोधाद्विमर्शात् अतिविप्रधर्षात्
७४. भ्रातुर्वधो मेऽनुमतः पुरस्तात् ।
७५. हते त्विदानीं हरियूथपेऽस्मिन्
७६. सुतीक्ष्णमिक्ष्वाकुवर प्रतप्स्ये ॥
७७. श्रेयोऽद्य मन्ये मम शैलमुख्ये
७८. तस्मिन्श्च वासः चिरमृष्यमूके ।
७९. यथा तथा वर्तयतः स्ववृत्त्या
८०. नेमं निहत्य त्रिदिवस्य लाभः ॥
८१. न त्वा जिघासामि चरेति यन्माम्
८२. अयं महात्मा मतिमानुवाच ।
८३. तस्यैव तद् राम वचोऽनुरूपम्
८४. इदं वचः कर्म च मेऽनुरूपम् ॥
८५. भ्रातृत्वमार्यभावश्च धर्मश्चानेन रक्षितः ।
८६. मया क्रोधश्च कामश्च कपित्वं च प्रदर्शितम् ॥
८७. अचिन्तनीयं परिवर्जनीयम्
८८. अनीप्सनीयं स्वनवेक्षणीयम् ।
८९. प्राप्तोऽस्मि पाप्मानमिदं वयस्य
९०. भ्रातुर्वधात् त्वाष्‍ट्रवधादिवेन्द्रः ॥
९२. पाप्मानमिन्द्रस्य मही जलं च
९३. वृक्षाश्च कामं जगृःउः स्त्रियश्च ।
९४. को नाम पाप्मानमिहं सहेत
९५. शाखामृगस्य प्रतिपत्तुमिच्छेत् ॥
९६. सोदर्यघातापरगात्रबालह्
९७. सन्तापहस्ताक्षिशिरोविषाणः ।
९८. एनोमयो मामभिहन्ति हस्ती
९९. दृप्तो नदीकूलमिव प्रवृद्धः ॥
१००. अग्नौ विवर्णं परितप्यमानम्
१०१. किट्टं यथा राघव जातरूपम् ।
१०२. अंहो बतेदं नृवराविषह्यम्
१०३. निवर्तते मे हृदि साधुवृत्तम् ॥
१०४. महाबलानां हरियूथपानाम्
१०५. इदं कुलं राघव मन्निमित्तम् ।
१०६. अस्याङ्गदस्यापि च शोकतापात्
१०७. अर्धस्थितप्राणमितीव मन्ये ॥
१०८. अथाङ्गदो वीरवरो न जीवेत्
१०९. जीवेत माता परिपालनार्थम् ।
११०. विना तु पुत्रं परितापदीना
१११. सा नैव जीवेदिति निश्चितं मे ॥
११२. सोऽहं प्रवेक्ष्याम्यतिदीप्तमग्निम्
११३. भ्रात्रा च पुत्रेण च सख्यमिच्छन् ।
११४. इमे विचेष्यन्ति हरिप्रवीराह्
११५. सीतां निदेशे परिवर्तमाना ॥
११६. इत्येवमार्तस्य रघुप्रवीरह्
११७. श्रुत्वा वचो वालिजघन्यजस्य ।
११८. सञ्जातबाष्पः परवीरहन्ता
११९. रामो मुहूर्तं विमना बभूव ॥
१२०. तस्मिन् क्षणेऽभीक्ष्णमवेक्षमाणह्
१२१. क्षितिक्षमावान् भुवनस्य गोप्ता ।
१२२. रामो रुदन्तीं व्यसने निमग्नाम्
१२३. समुत्सुकः सोऽथ ददर्श ताराम् ॥
१२४. तां चारुनेत्रां कपिसिंहनाथाम्
१२५. पतिं समाश्लिश्य तदा शयानाम् ।
१२६. उत्थापयामासुरदीनसत्त्वाम्
१२७. मन्त्रिप्रधानाः कपिराजपत्नीम् ॥
१२८. सा विस्फुरन्ती परिरभ्यमाणा
१२९. भर्तुः समीपादपनीयमाना ।
१३०. ददर्श रामं शरचापपाणिम्
१३१. स्वतेजसा सूर्यमिव ज्वलन्तम् ॥
१३२. सुसंवृतं पार्थिवलक्षणैश्च
१३३. तं चारुनेत्रं मृगशावनेत्रा ।
१३४. अदृष्टपूर्वं पुरुषप्रधानम्
१३५. अयं स काकुत्स्थ इति प्रजज्ञे ॥
१३६. तस्येन्द्रकल्पस्य दुरासदस्य
१३७. महानुभावस्य समीपमार्या ।
१३८. आर्तातितूर्णं व्यसनं प्रपन्ना
१३९. जगाम तारा परिविह्वलन्ती ॥
१४०. तं सा समासाद्य विशुद्धसत्त्वम्
१४१. शोकेन सम्भ्रान्तशरीरभावा ।
१४२. मनस्विनी वाक्यमुवाच तारा
१४३. रामं रणोत्कर्षणलब्धलक्ष्यम् ॥
१४४. त्वमप्रमेयश्च दुरासदश्च
१४५. जितेन्द्रियश्चोत्तमधार्मिकश्च ।
१४६. अक्षय्यकीर्तिश्च विचक्षणश्च
१४७. क्षितिक्षमावान् क्षतजोपमाक्षः ॥
१४८. त्वमात्तबाणासनबाणपाणिह्
१४९. महाबलः संहननोपपन्नः ।
१५०. मनुष्यदेहाभ्युदयं विहाय
१५१. दिव्येन देहाभ्युदयेन युक्तः ॥
१५२. येनैव बाणेन हतः प्रियो मे
१५३. तेनैव बाणेन हि मां जहीहि ।
१५४. हता गमिष्यामि समीपमस्य
१५५. न मां विना वीर रमेत वाली ॥
१५६. स्वर्गेऽपि शोकं च विवर्णतां च
१५७. मया विना प्राप्स्यति वीर वाली ।
१५८. रम्ये नगेन्द्रस्य तटावकाशे
१५९. विदेहकन्यारहितो यथा त्वम् ॥
१६०. तत् त्वं प्रजानन् जहि मां न वाली
१६१. दुःखं ममादर्शनजं भजेत ।
१६२. आत्मेयमस्येति च मां जहि त्वम्
१६३. न स्त्रीवधः स्यान्मनुजेन्द्र पुत्र ॥
१६४. दारप्रदानाद् हि न दानमन्यत्
१६५. प्रदृश्यते ज्ञानवतां हि लोके ।
१६६. आर्तामनाथां अपनीयमानाम्
१६७. एवं गतां नार्हसि मामहन्तुम् ॥
१६८. इत्येवमुक्तस्तु विभुर्महात्मा
१६९. तारां समाश्वास्य हितं बभाषे ।
१७०. मा वीरभार्ये विमतिं कुरुष्व
१७१. लोको हि सर्वो विहितो विधात्रा ॥
१७२. तं चैव सर्वं सुखदुःखयोगम्
१७३. लोकोऽब्रवीत् तेन कृतं विधात्रा ।
१७४. त्रयोऽपि लोका विहितं विधानम्
१७५. नातिक्रमन्ते वशगा हि तस्य ॥
१७६. प्रीतिं परां प्राप्स्यसि तां तथैव
१७७. न शूरपत्न्यः परिदेवयन्ति ॥
१७८. आश्वासिता तेन महात्मना तु
१७९. प्रभावयुक्तेन परन्तपेन ।
१८०. सा वीरपत्नी ध्वनता मुखेन
१८१. सुवेषरूपा विरराम तारा ॥
१८२. स सुग्रीवं च तारां च साङ्गदां सहलक्ष्मणः ।
१८३. समानशोकः काकुत्स्थः सान्त्वयन्निदमब्रवीत् ॥
१८४. न शोकपरितापेन श्रेयसा युज्यते मृतः ।
१८५. यदत्रानन्तरं कार्यं तत् समाधातुमर्हसि ॥
१८६. लोकवृत्तमनुष्ठेयं कृतं वो बाष्पमोक्षणम् ।
१८७. न कालादुत्तरं किञ्चित् कर्म शक्यमुपासितुम् ॥
१८८. नियतिः कारणं लोके नियतिः कर्मसाधनम् ।
१८९. नियतिः सर्वभूतानां नियोगेष्विह कारणम् ॥
१९०. न कर्ता कस्यचित् कश्चित् नियोगे नापि चेश्वरः ।
१९१. स्वभावे वर्तते लोकः तस्य कालः परायणम् ॥
१९२. न कालस्यास्ति बन्धुत्वं न हेतुर्न पराक्रमः ।
१९३. न मित्रज्ञातिसम्बन्धः कारणं नात्मनो वशः ।
१९४. धर्मश्चार्थश्च कामश्च कालक्रमसमाहिताः ॥
१९५. इतः स्वां प्रकृतिं वाली गतः प्राप्तः क्रियाफलम् ।
१९६. सामदानार्थसंयोगैः पवित्रं प्लवगेश्वरः ॥
१९७. स्वधर्मस्य च संयोगात् जितस्तेन महात्मना ।
१९८. स्वर्गः परिगृहीतश्च प्राणानपरिरक्षता ॥
१९९. तदलं परितापेन प्राप्तकालमुपास्यताम् ॥
२००. वचनान्ते तु रामस्य लक्ष्मणः परवीरहा ।
२०१. अवदत् प्रश्रितं वाक्यं सुग्रीवं गतचेतसम् ।
२०२. कुरु त्वमस्य सुग्रीव प्रेतकार्यमनन्तरम् ॥
२०३. समाश्वसय चैनं तमङ्गदं दीनचेतसम् ।
२०४. मा भूर्बालिशबुद्धिस्त्वं त्वदधीनमिदं पुरम् ॥
२०५. ततो वालिनमुद्यम्य सुग्रीवः शिबिकां तदा ।
२०६. आरोपयत विक्रोशन्नङ्गदेन सहैव तु ॥
२०७. सुग्रीवेण ततः सार्धं सोऽङ्गदः पितरं रुदन् ।
२०८. चितामारोपयामास शोकेनाभिहतेन्द्रियः ॥
२०९. ततोऽग्निं विधिवत् दत्त्वा सोऽपसव्यं चकार ह ॥
२१०. संस्कृत्य वालिनं तं तु विधिवत् प्लवगर्षभाः ।
२११. सुग्रीवतारासहिताः निषिचुर्वानरा जलम् ॥
२१२. ततोऽथ तं वालिनमग्र्यपौरुषम्
२१३. प्रकाशमिक्ष्वाकुवरेषुणा हतम् ।
२१४. प्रदीप्य दीप्ताग्निसमौजसं तदा
२१५. सलक्ष्मणं राममुपेयिवान् हरिः ॥
२१६. ततः काञ्चनशैलाभः तरुणार्कनिभाननः ।
२१७. अभिगम्य महाबाहुं राममक्लिष्टकारिणम् ।
२१८. अब्रवीत् प्राञ्जलिर्वाक्यं हनुमान् मारुतात्मजः ॥
२१९. भवत्प्रसादात् काकुत्स्थ पितृपैतामहं महत् ।
२२०. महात्मनां सुदुष्प्रापं प्राप्तं राज्यमिदं प्रभो ॥
२२१. भवता समनुज्ञातः प्रविश्य नगरं शुभम् ।
२२२. संविधास्यति कार्याणि (सुग्रीवह्) ससुहृद्गणः ॥
२२३. स्नातोऽयं विविधैर्गन्धैः औषधैश्च यथाविधि ।
२२४. अर्चयिष्यति माल्यैश्च रत्नैश्च त्वां विशेषतः ॥
२२५. इमां गिरिगुहां रम्यामभिगन्तुं त्वमर्हसि ।
२२६. कुरुष्व स्वामिसम्बन्धं वानरान् संप्रहर्षय ॥
२२७. एवमुक्ते हनुमता राघवः परवीरहा ।
२२८. प्रत्युवाच हनूमन्तं बुद्धिमान् वाक्यकोविदः ॥
२२९. चतुर्दशसमाः सौम्य ग्रामं वा यदि वा पुरम् ।
२३०. न प्रवेक्ष्यामि हनुमन् पितुर्निर्देशपालकः ॥
२३१. सुसमृद्धां गुहां दिव्यां सुग्रीवो वानरर्षभः ।
२३२. प्रविष्टो विधिवद् वीरः क्षिप्रं राज्येऽभिषिच्यताम् ॥
२३३. एवमुक्त्वा हनूमन्तं रामः सुग्रीवमब्रवीत् ।
२३४. वृत्तज्ञो वृत्तसंपन्नमुदारबलविक्रमम् ॥
२३५. इममप्यङ्गदं वीरं यौवराज्येऽभिषेचय ।
२३६. ज्येष्ठस्य हि सुतो ज्येष्ठः सदृशो विक्रमेण च ।
२३७. अङ्गदोऽयमदीनात्मा यौवराज्यस्य भाजनम् ॥
२३८. पूर्वोऽयं वार्षिको मासः श्रावणः सलिलागमः ।
२३९. प्रवृत्ताः सौम्य चत्वारो मासा वार्षिकसम्ज्ञिताः ॥
२४०. नायमुद्योगसमयः प्रविश त्वं पुरीं शुभाम् ।
२४१. अस्मिन् वत्स्याम्यहं सौम्य पर्वते सहलक्ष्मणः ॥
२४२. इयं गिरिगुहा रम्या विशाला युक्तमारुता ।
२४३. प्रभूतसलिला सौम्य प्रभूतकमलोत्पला ॥
२४४. कार्तिके समनुप्राप्ते त्वं रावणवधे यत ।
२४५. एष नः समयः सौम्य प्रविश त्वं स्वमालयम् ॥
२४६. अभिषिञ्चस्व राज्ये च सुहृदः संप्रहर्षय ॥
२४७. इति रामाभ्यनुज्ञातः सुग्रीवो वानरर्षभः ।
२४८. प्रविवेश पुरीं रम्यां किष्किन्धां वालिपालिताम् ॥
२४९. ततः प्रकृतयः सर्वाः दृष्ट्वा हरिगणेश्वरम् ।
२५०. प्रणम्य मूर्ध्ना पतिता वसुधायां समाहिताः ॥
२५१. सुग्रीवः प्रकृतीः सर्वाः सम्भाष्योत्थाप्य वीर्यवान् ।
२५२. भ्रातुरन्तह्पुरं सौम्यं प्रविवेश महाबलः ॥
२५३. ततो हेमप्रतिष्ठाने वरास्तरणसंवृते ।
२५४. प्रासादशिखरे रम्ये चित्रमाल्योपशोभिते ।
२५५. शास्त्रदृष्टेन विधिना महर्षिविहितेन च ।
२५६. गजो गवाक्षो गवयो हनूमान् जाम्बवान्स्तथा ।
२५७. अभ्यषिञ्चन्त सुग्रीवं वसवो वासवं यथा ॥
२५८. रामस्य तु वचः कुर्वन् सुग्रीवो वानरेश्वरः ।
२५९. अङ्गदं संपरिष्वज्य यौवराज्येऽभ्यषेचयत् ॥
२६०. अङ्गदे चाभिषिक्ते तु सानुक्रोशाः प्लवङ्गमाः ।
२६१. साधु साध्विति सुग्रीवं महात्मानो ह्यपूजयन् ॥
२६२. रामं चैव महात्मानं लक्ष्मणं च पुनः पुनः ।
२६३. प्रीताश्च तुष्टुवुः सर्वे तादृशे तत्र वर्तति ॥
२६४. हृष्टपुष्टजनाकीर्णा पताकाध्वजशोभिता ।
२६५. बभूव नगरी रम्या किष्किन्धा गिरिगह्वरे ॥
२६६. अभिषिक्ते तु सुग्रीवे प्रविष्टे वानरे गुहाम् ।
२६७. आजगाम सहभ्रात्रा रामः प्रस्रवणं गिरिम् ॥
२६८. तस्य शैलस्य शिखरे महतीमायतां गुहाम् ।
२६९. प्रत्यगृःणीत वासार्थं रामः सौमित्रिणा सह ॥
२७०. कृत्वा च समयं रामः सुग्रीवेण सहानघः ।
२७१. विनीतं भ्रातरं भ्राता लक्ष्मणं लक्ष्मिवर्धनम् ।
२७२. कालयुक्तं महद्वाक्यमुवाच रघुनन्दनः ॥
२७३. इयं गिरिगुहा रम्या विशाला युक्तमारुता ।
२७४. अस्यां वत्स्याम सौमित्रे वर्षरात्रमरिन्दम ॥
२७५. इयं च नलिनी रम्या फुल्लपङ्कजमण्डिता ।
२७६. नातिदूरे गुहाया नौ भविष्यति नृपात्मज ॥
२७७. प्रागुदक्प्रवणे देशे गुहा साधु भविष्यति ।
२७८. प्राचीनवाहिनीं चैव नदीं भृशमकर्दमाम् ।
२७९. गुहायाः पूर्वतः पश्य त्रिकूटे जाःनवीमिव ॥
२८०. पुलिनैरतिरम्यैश्च हम्ससारससेविता ।
२८१. प्रहसन्तीव भात्येषा नानारत्नसमन्विता ॥
२८२. क्वचिन्नीलोत्पलैश्छन्ना भाति रक्तोत्पलैः क्वचित् ।
२८३. क्वचिदाभाति शुक्लैश्च दिव्यैः कुमुदकुड्मलैः ॥
२८४. पश्य चन्दनवृक्षाणां पङ्‍क्तीः सुरचिता इव ।
२८५. ककुभानां च दृश्यन्ते मनसेवोदिताः समम् ॥
२८६. अहो सुरमणीयोऽयं देशः शत्रुनिषूदन ।
२८७. दृढं रम्स्याव सौमित्रे साध्वत्र निवसावहे ॥
२८८. इतश्च नातिदूरे सा किष्किन्धा चित्रकानना ।
२८९. सुग्रीवस्य पुरी रम्या भविष्यति नृपात्मज ॥
२९०. गीतवादित्रनिर्घोषः श्रूयते जयतां वर ।
२९१. नदतां वानराणां च मृदङ्गाडम्बरैः सह ॥
२९२. लब्ध्वा भार्यां कपिवरः प्राप्य राज्यं सुहृद्वृतः ।
२९३. ध्रुवं नन्दति सुग्रीवः संप्राप्य महतीं श्रियम् ॥
२९४. इत्युक्त्वा न्यवसत् तत्र राघवः सहलक्ष्मणः ।
२९५. सुसुखे हि बहुद्रव्ये तस्मिन् हि धरणीधरे ॥
२९६. वसतस्तस्य रामस्य रतिरल्पापि नाभवत् ।
२९७. हृतां हि भार्यां स्मरतः प्राणेभ्योऽपि गरीयसीम् ॥
२९८. उदयाभ्युदितं दृष्टवा शशाङ्कं च विशेषतः ।
२९९. आविवेश न तं निद्रा निशासु शयनं गतम् ॥
३००. तं शोचमानं काकुत्स्थं नित्यं शोकपरायणम् ।
३०१. तुल्यदुःखोऽब्रवीत् भ्राता लक्ष्मणोऽनुनयं वचः ॥
३०२. अलं वीर व्यथां गत्वा न त्वं शोचितुमर्हसि ।
३०३. शोचतो ह्यवसीदन्ति सर्वार्था विदितं हि ते ॥
३०४. भवान् क्रियापरो लोके भवान् देवपरायणः ।
३०५. आस्तिको धर्मशीलश्च व्यवसायी च राघव ॥
३०६. न ह्यव्यवसितः हन्तुं राक्षसं तं विशेषतः ।
३०७. समर्थस्त्वं रणे हन्तुं विक्रमे जिःमकारिणम् ॥
३०८. समुन्मूलय शोकं त्वं व्यवसायं स्थिरीकुरु ।
३०९. ततः सपरिवारं तं राक्षसं हन्तुमर्हसि ॥
३१०. पृथिवीमपि काकुत्स्थ ससागरवनाचलाम् ।
३११. परिवर्तयितुं शक्तः किं पुनस्तं हि रावणम् ॥
३१२. शरत्कालं प्रतीक्षस्व प्रावृट्‍कालोऽयमागतः ।
३१३. ततः सराष्‍ट्रं सगणं रावणं तं वधिष्यसि ॥
३१४. अहं तु खलु ते वीर्यं प्रसुप्तं प्रतिबोधये ।
३१५. दीप्तैराहुतिभिः काले भस्मच्छन्नमिवानलम् ॥
३१६. लक्ष्मणस्य हि तद्वाक्यं प्रतिपूज्य हितं शुभम् ।
३१७. राघवः सुहृदं स्निग्धमिदं वचनमब्रवीत् ॥
३१८. वाच्यं यदनुरक्तेन स्निग्धेन च हितेन च ।
३१९. सत्यविक्रमयुक्तेन तदुक्तं लक्ष्मण त्वया ॥
३२०. एष शोकः परित्यक्तः सर्वकार्यावसादकः ।
३२१. विक्रमेष्वप्रतिहतं तेजः प्रोत्साहयाम्यहम् ॥
३२२. शरत्कालं प्रतीक्षिष्ये स्थितोऽस्मि वचने तव ।
३२३. सुग्रीवस्य नदीनां च प्रसादमनुपालयन् ॥
३२४. उपकारेण वीरस्तु प्रतिकारेण युज्यते ।
३२५. अकृतज्ञोऽप्रतिकृतो हन्ति सत्त्ववतां मनः ॥
३२६. स तथा वालिनं हत्वा सुग्रीवमभिषिच्य च ।
३२७. वसन् माल्यवतः पृष्ठे रामो लक्ष्मणमब्रवीत् ॥
३२८. अयं स कालः संप्राप्तः समयोऽद्य जलागमः ।
३२९. संपश्य त्वं नभो मेघैः संवृतं गिरिसन्निभैः ॥
३३०. नवमासधृतं गर्भं भास्करस्य गभस्तिभिः ।
३३१. पीत्वा रसं समुद्राणां द्यौः प्रसूते रसायनम् ॥
३३२. शक्यमम्बरमारुह्य मेघसोपानपङ्क्तिभिः ।
३३३. कुटजार्जुनमालाभिः अलङ्कर्तुं दिवाकरम् ॥
३३४. सन्ध्यारागोत्थितैस्ताम्रैः अन्तेष्वपि च पाण्डुभिः ।
३३५. स्निग्धैरभ्रपटच्छेदैः बद्धव्रणमिवाम्बरम् ॥
३३६. एषा घर्मपरिक्लिष्टा नववारिपरिप्लुता ।
३३७. सीतेव शोकसन्तप्ता मही बाष्पं विमुञ्चति ॥
३३८. मेघोदरविनिर्मुक्ताः कर्पूरदलशीतलाः ।
३३९. शक्यमञ्जलिभिः पातुं वाताः केतकिगन्धिनः ॥
३४०. एष फुल्लार्जुनः शैलः केतकैरभिवासितः ।
३४१. सुग्रीव इव शान्तारिः धाराभिरभिषिच्यते ॥
३४२. मेघकृष्णाजिनधरा धारायज्ञोपवीतिनः ।
३४३. मारुतापूरितगुहाः प्राधीता इव पर्वताः ॥
३४४. कशाभिरिव हैमीभिः विद्युद्भिरभिताडितम् ।
३४५. अन्तस्तनितनिर्घोषं सवेदनमिवाम्बरम् ॥
३४६. नीलमेघाश्रिता विद्युत् स्फुरन्ती प्रतिभाति मे ।
३४७. स्फुरन्ती रावणस्याङ्के वैदेहीव तपस्विनी ॥
३४८. विद्युत्पताकाः सबलाकमालाह्
३४९. शैलेन्द्रकूटाकृतिसन्निकाशाः ।
३५०. गर्जन्ति मेघा समुदीर्णनादा
३५१. मत्ता गजेन्द्रा इव संयुगस्थाः ॥
३५२. समुद्वहन्तः सलिलातिभारम्
३५३. बलाकिनो वारिधरा नदन्तः ।
३५४. महत्सु शृङ्गेषु महीधराणाम्
३५५. विश्रम्य विश्रम्य पुनः प्रयान्ति ॥
३५६. मेघाभिरामा परिसंपतन्ती
३५७. सम्मोदिता भाति बलाकपङ्क्तिः ।
३५८. वातावधूता वरपौण्डरीकी
३५९. लम्बेव माला रुचिराम्बरस्य ॥
३६०. निद्रा शनैः केशवमभ्युपैति
३६१. द्रुतं नदी सागरमभ्युपैति ।
३६२. हृष्टा बलाका घनमभ्युपैति
३६३. कान्ता सकामा प्रियमभ्युपैति ॥
३६४. अङ्गारचूर्णोत्करसन्निकाशैह्
३६५. फलैः सुपर्याप्तरसैः समृद्धैः ।
३६६. जम्बूद्रुमाणां प्रविभान्ति शाखा
३६७. निपीयमाना इव षट्पदौघैः ॥
३६८. मार्गानुगः शैलवनानुसारी
३६९. संप्रस्थितो मेघरवं निशम्य ।
३७०. युद्धाभिकामः प्रतिनादशङ्की
३७१. मत्तो गजेन्द्रः प्रतिसन्निवृत्तः ॥
३७२. क्वचित् प्रगीता इव षट्पदौघैह्
३७३. क्वचित् प्रनृत्ता इव नीलकण्ठैः ।
३७४. क्वचित् प्रमत्ता इव वारणेन्द्रैह्
३७५. विभान्त्यनेकाश्रयिणो वनान्ताः ॥
३७६. मुक्तासमाभं सलिलं पतद् वै
३७७. सुनिर्मलं पत्रपुटेषु लग्नम् ।
३७८. हृष्टा विवर्णच्छदना विहङ्गाह्
३७९. सुरेन्द्रदत्तं तृषिताः पिबन्ति ॥
३८०. षट्पादतन्त्रीमधुराभिधानम्
३८१. प्लवङ्गमोदीरितकण्ठतालम् ।
३८२. आविष्कृतं मेघमृदङ्गनादैह्
३८३. वनेषु सङ्गीतमिव प्रवृत्तम् ॥
३८४. नद्यः समुद्वाहितचक्रवाकाह्
३८५. तटानि शीर्णान्यपवाहयित्वा ।
३८६. दृप्ता नवप्रावृतपूर्णभोगा
३८७. द्रुतं स्वभर्तारमुपोपयान्ति ॥
३८८. नवाम्बुधाराहतकेसराणि
३८९. द्रुतं परित्यज्य सरोरुहाणि ।
३९०. कदम्बपुष्पाणि सकेसराणि
३९१. नवानि हृष्टाः भ्रमराः पिबन्ति ॥
३९२. मत्ता गजेन्द्रा मुदिता गवेन्द्रा
३९३. वनेषु विश्रान्ततरा मृगेन्द्राः ।
३९४. रम्या नगेन्द्रा निभृता नरेन्द्राह्
३९५. प्रक्रीडितो वारिधरैः सुरेन्द्रः ॥
३९६. सुरतामर्दविच्छिन्नाः स्वर्गस्त्रीहारमौक्तिकाः ।
३९७. पतन्ति चाकुला दिक्षु तोयधाराः समन्ततः ॥
३९८. विलीयमानैर्विहगैः निमीलद्भिश्च पङ्कजैः ।
३९९. विकसन्त्या च मालत्या गतोऽस्तं ज्ञायते रविः ॥
४००. वृत्ता यात्रा नरेन्द्राणां सेना पथ्येव वर्तते ।
४०१. वैराणि चैव मार्गाश्च सलिलेन समीकृताः ॥
४०२. मासि प्रौष्ठपदे ब्रःम ब्राःमणानां विवक्षताम् ।
४०३. अयमध्यायसमयः सामगानामुपस्थितः ॥
४०४. विवृत्तकर्मायतनो नूनं सञ्चितसञ्चयः ।
४०५. आषाढीमभ्युपगतो भरतः कोसलाधिपः ॥
४०६. नूनमापूर्यमाणायाः सरय्वा वर्धते रयः ।
४०७. मां समीक्ष्य समायान्तमयोध्याया इव स्वनः ॥
४०८. इमाः स्फीतगुणा वर्षाः सुग्रीवः सुखमश्नुते ।
४०९. विजितारिः सदारश्च राज्ये महति च स्थितः ॥
४१०. अहं तु हृतदारश्च राज्याच्च महतश्च्युतः ।
४११. नदीकूलमिव क्लिन्नमवसीदामि लक्ष्मण ॥
४१२. शोकश्च मम विस्तीर्णः वर्षाश्च भृशदुर्गमाः ।
४१३. रावणश्च महान् शत्रुः अपारः प्रतिभाति मे ॥
४१४. अपि चातिपरिक्लिष्टं चिराद्दारैः समागतम् ।
४१५. आत्मकार्यगरीयस्त्वात् वक्तुं नेच्छामि वानरम् ॥
४१६. स्वयमेव हि विश्रम्य ज्ञात्वा कालमुपागतम् ।
४१७. उपकारं च सुग्रीवो वेत्स्यते नात्र संशयः ॥
४१८. तस्मात् कालप्रतीक्षोऽहं स्थितोऽस्मि शुभलक्षण ।
४१९. सुग्रीवस्य नदीनां च प्रसादमनुपालयन् ॥
४२०. समीक्ष्य विमलं व्योम गतविद्युत्बलाहकम् ।
४२१. सारसाकुलसङ्‍घुष्टं रम्यज्योत्स्नानुलेपनम् ।
४२२. प्राप्तवन्तमभिप्रेतान् सर्वानेव मनोरथान् ।
४२३. स्वां च पत्नीमभिप्रेतां तारां चापि समीप्सिताम् ।
४२४. विहरन्तमहो रात्रं कृतार्थं विगतज्वरम् ।
४२५. मन्त्रिषु न्यस्तकार्यं च मन्त्रिणामनवेक्षकम् ।
४२६. उच्छिन्नराज्यसन्देहं कामवृत्तमिव स्थितम् ।
४२७. निश्चितार्थोऽर्थतत्त्वज्ञः कालधर्मविशेषवित् ।
४२८. हितं तथ्यं च पथ्यं च सामधर्मार्थनीतिमत् ।
४२९. प्रणयप्रीतिसंयुक्तं विश्वासकृतनिश्चयम् ।
४३०. हरीश्वरमुपागम्य हनूमान् वाक्यमब्रवीत् ॥
४३१. राज्यं प्राप्तं यशश्चैव कौली श्रीरभिवर्धिता ।
४३२. मित्राणां सङ्ग्रहः शेषः तद् भवान् कर्तुमर्हति ॥
४३३. यो हि मित्रेषु कालज्ञः सततं साधु वर्तते ।
४३४. तस्य राज्यं च कीर्तिश्च प्रतापश्चापि वर्धते ॥
४३५. यस्य कोशश्च दण्डश्च मित्राण्यात्मा च भूमिप ।
४३६. समान्येतानि सर्वाणि स राज्यं महदश्नुते ॥
४३७. सन्त्यज्य सर्वकर्माणि मित्रार्थे यो न वर्तते ।
४३८. सम्भ्रमाद् विकृतोत्साहः सोऽनर्थेनावरुध्यते ॥
४३९. यो हि कालव्यतीतेषु मित्रकार्येषु वर्तते ।
४४०. स कृत्वा महतोऽप्यर्थात् न मित्रार्थेन युज्यते ॥
४४१. तदिदं मित्रकार्यं नः कालातीतमरिन्दम ।
४४२. क्रियतां राघवस्यैतद् वैदेह्याः परिमार्गणम् ॥
४४३. न च कालमतीतं ते निवेदयति कालवित् ।
४४४. त्वरमाणोऽपि स प्राज्ञः तव राजन् वशानुगः ॥
४४५. कुलस्य हेतुः स्फीतस्य दीर्घबन्धुश्च राघवः ।
४४६. अप्रमेयप्रभावश्च स्वयं चाप्रतिमो गुणैः ॥
४४७. न हि तावद् भवेत् कालः व्यतीतः चोदनादृते ।
४४८. चोदितस्य हि कार्यस्य भवेद् कालव्यतिक्रमः ॥
४४९. अकर्तुरपि कार्यस्य भवान् कर्ता हरीश्वर ।
४५०. किं पुनः प्रतिकर्तुस्ते राज्येन च वधेन च ॥
४५१. कामं खलु शरैः शक्तः सुरासुरमहोरगान् ।
४५२. वशे दाशरथिः कर्तुं त्वत्प्रतिज्ञामपेक्षते ॥
४५३. प्राणत्यागाविशङ्केन कृतं तेन महत् प्रियम् ।
४५४. तस्य मार्गाम वैदेहीं पृथिव्यामपि चाम्बरे ॥
४५५. तदाज्ञापय कः किं ते कुतो वापि व्यवस्यतु ।
४५६. हरयो ह्यप्रधृष्यास्ते सन्ति कोट्यग्रतोऽनघ ॥
४५७. तस्य तद्वचनं श्रुत्वा काले साधु निरूपितम् ।
४५८. सुग्रीवः सत्त्वसंपन्नः चकार मतिमुत्तमाम् ॥
४५९. सन्दिदेशातिमतिमान् नीलं नित्यकृतोद्यमम् ।
४६०. दिक्षु सर्वासु सर्वेषां सैन्यानामुपसम्ग्रहे ॥
४६१. यथा सेना समग्रा मे यूथपालाश्च सर्वशः ।
४६२. समागच्छन्त्यसङ्गेन तथा सेनाग्रणीः कुरु ॥
४६३. त्रिपञ्चरात्रादूर्ध्वं यः प्राप्नुयादिह वानरः ।
४६४. तस्य प्राणान्तिको दण्डः नात्र कार्या विचारणा ॥
४६५. हरीन्श्च वृद्धानुपयातु साङ्गदो
४६६. भवान् ममाज्ञामधिकृत्य निश्चितम् ।
४६७. इति व्यवस्थां हरिपुङ्गवेश्वरो
४६८. विधाय वेश्म प्रविवेश वीर्यवान् ॥">
  <meta property="og:locale" content="en_us">
  <meta property="og:type" content="article">
    <meta property="article:section" content="valmikiyam">

  <meta itemprop="name" content="०३ ०३ सुग्रीवपट्टाभिषेकः">
  <meta itemprop="description" content="१. इषुणाभिहतं दृष्ट्वा वालिनं कुञ्जरोपमम् ।
२. तारा तरुमिवोन्मूलं पर्यदेवयदातुरा ॥
३. रणे दारुणविक्रान्त प्रवीर प्लवतां वर ।
४. किमिदानीं पुरोभागामद्य त्वं नाभिभाषसे ॥
५. अतीव खलु ते कान्ता वसुधा वसुधाधिप ।
६. गतासुरपि तां गात्रैः मां विहाय निषेवसे ॥
७. हृदयं सुस्थितं मह्यं दृष्ट्वा निपतितं भुवि ।
८. यन्न शोकाभिसन्तप्तं स्फुटतेऽद्य सहस्रधा ॥
९. विशुद्ध सत्त्वाभिजन प्रिययुद्ध मम प्रिय ।
१०. मामनाथां विहायैकां गतस्त्वमसि मानद ॥
११. शूराय न प्रदातव्या कन्या खलु विपश्चिता ।
१२. शूरभार्यां हतां पश्य सद्यो मां विधवां कृताम् ॥
१३. पतिहीना तु या नारी कामं भवतु पुत्रिणी ।
१४. धनधान्यसमृद्धापि विधवेत्युच्यते जनैः ॥
१५. निःश्रेयसपरा मोहात् त्वया चाहं विगर्हिता ।
१६. यैषाब्रुवं हितं वाक्यं वानरेन्द्र हितैषिणी ॥
१७. समाश्वासय पुत्रं त्वं सन्देशं सन्दिशस्व मे ।
१८. मूर्ध्नि चैनं समाघ्राय प्रवासं प्रस्थितोऽह्यसि ॥
१९. रुधिरोक्षितसर्वाङ्गं दृष्ट्वा विनिहतं पतिम् ।
२०. उवाच तारा पिङ्गाक्षं पुत्रमङ्गदमङ्गना ॥
२१. बालसूर्योज्वलतनुं प्रयान्तं यमसादनम् ।
२२. अभिवादय राजानं पितरं पुत्र मानदम् ॥
२३. एवमुक्तः समुत्थाय जग्राह चरणौ पितुः ।
२४. भुजाभ्यां पीनवृत्ताभ्यां अङ्गदोऽहमिति ब्रुवन् ॥
२५. अभिवादयमानं त्वामङ्गदं त्वं यथा पुरा ।
२६. दीर्घायुर्भव पुत्रेति किमर्थं नाभिभाषसे ॥
२७. इष्ट्वा सम्ग्रामयज्ञेन रामप्रहरणाम्भसा ।
२८. तस्मिन्नवभृते स्नातः कथं पत्न्या मया विना ॥
२९. राज्यश्रीर्न जहाति त्वां गतासुमपि मानद ।
३०. सूर्यस्यावर्तमानस्य शैलराजमिव प्रभा ॥
३१. यद्यप्रियं किञ्चिदसंप्रधार्य
३२. मया कृता स्यात् तव दीर्घबाहो ।
३३. क्षमस्व मे तत् हरिवंशनाथ
३४. व्रजामि मूर्ध्ना तव वीर पादौ ॥
३५. तथा तु तारा करुणं रुदन्ती
३६. भर्तुः समीपे सह वानरीभिः ।
३७. व्यवस्यत प्रायमनिन्द्यवर्णा
३८. उपोपविष्टुं भुवि यत्र वाली ॥
३९. ततो निपतितां तारां च्युतां तारामिवाम्बरात् ।
४०. शनैराश्वासयामास हनुमान् हरियूथपः ॥
४१. गुणदोषकृतं जन्तुः स्वकर्म फलहेतुकम् ।
४२. अव्यग्रस्तदवाप्नोति सर्वं प्रेत्य शुभाशुभम् ॥
४३. शोच्या शोचसि कं शोच्यं दीनं दीनानुकम्पसे ।
४४. कश्च कस्यानुशोच्योऽस्ति देहेऽस्मिन् बुद्बुदोपमे ॥
४५. अङ्गदस्तु कुमारोऽयं द्रष्टव्यो जीवपुत्रया ।
४६. आयत्यां च विधेयानि समर्थान्यस्य चिन्तय ॥
४७. सन्ततिश्च यथा दृष्ट्वा कृत्यं यच्चापि साम्प्रतम् ।
४८. राज्ञः तत् क्रियतां सर्वमेष कालस्य निश्चयः ॥
४९. संस्कार्यो हरिराजस्तु अङ्गदश्चाभिषिच्यताम् ।
५०. सिंहासनगतं पुत्रं पश्यन्ती शान्तिमेष्यसि ॥
५१. सा तस्य वचनं श्रुत्वा भर्तृव्यसनपीडिता ।
५२. अब्रवीदुत्तरं तारा हनूमन्तमवस्थितम् ॥
५३. अङ्गदप्रतिरूपाणां पुत्राणामेकतः शतम् ।
५४. हतस्याप्यस्य वीरस्य गात्रसंश्लेषणं वरम् ॥
५५. न चाहं हरिराज्यस्य प्रभवाम्यङ्गदस्य वा ।
५६. पितृव्यस्तस्य सुग्रीवः सर्वकार्येष्वनन्तरः ॥
५७. तामाशुवेगेन दुरासदेन
५८. त्वभिप्लुतां शोकमहार्णवेन ।
५९. पश्यन्स्तदा वाल्यनुजस्तरस्वी
६०. भ्रातुर्वधेनाप्रतिमेन तेपे ॥
६१. स बाष्पपूर्णेन मुखेन पश्यन्
६२. क्षणेन निर्विण्नमना मनस्वी ।
६३. यशस्विनं लक्षणलक्षिताङ्गम्
६४. उपस्थितं राघवमित्युवाच ॥
६५. यथा प्रतिज्ञातमिदं नरेन्द्र
६६. कृतं त्वया दृष्टफलं च कर्म ।
६७. ममाद्य भोगेषु नरेन्द्रसूनो
६८. मनो निवृत्तं हतजीवितेन ॥
६९. अस्यां महिष्यां तु भृशं रुदत्याम्
७०. पुरेऽतिविक्रोशति दुःखतप्ते ।
७१. हते नृपे संशयितेऽङ्गदे च
७२. न राम राज्ये रमते मनो मे ॥
७३. क्रोधाद्विमर्शात् अतिविप्रधर्षात्
७४. भ्रातुर्वधो मेऽनुमतः पुरस्तात् ।
७५. हते त्विदानीं हरियूथपेऽस्मिन्
७६. सुतीक्ष्णमिक्ष्वाकुवर प्रतप्स्ये ॥
७७. श्रेयोऽद्य मन्ये मम शैलमुख्ये
७८. तस्मिन्श्च वासः चिरमृष्यमूके ।
७९. यथा तथा वर्तयतः स्ववृत्त्या
८०. नेमं निहत्य त्रिदिवस्य लाभः ॥
८१. न त्वा जिघासामि चरेति यन्माम्
८२. अयं महात्मा मतिमानुवाच ।
८३. तस्यैव तद् राम वचोऽनुरूपम्
८४. इदं वचः कर्म च मेऽनुरूपम् ॥
८५. भ्रातृत्वमार्यभावश्च धर्मश्चानेन रक्षितः ।
८६. मया क्रोधश्च कामश्च कपित्वं च प्रदर्शितम् ॥
८७. अचिन्तनीयं परिवर्जनीयम्
८८. अनीप्सनीयं स्वनवेक्षणीयम् ।
८९. प्राप्तोऽस्मि पाप्मानमिदं वयस्य
९०. भ्रातुर्वधात् त्वाष्‍ट्रवधादिवेन्द्रः ॥
९२. पाप्मानमिन्द्रस्य मही जलं च
९३. वृक्षाश्च कामं जगृःउः स्त्रियश्च ।
९४. को नाम पाप्मानमिहं सहेत
९५. शाखामृगस्य प्रतिपत्तुमिच्छेत् ॥
९६. सोदर्यघातापरगात्रबालह्
९७. सन्तापहस्ताक्षिशिरोविषाणः ।
९८. एनोमयो मामभिहन्ति हस्ती
९९. दृप्तो नदीकूलमिव प्रवृद्धः ॥
१००. अग्नौ विवर्णं परितप्यमानम्
१०१. किट्टं यथा राघव जातरूपम् ।
१०२. अंहो बतेदं नृवराविषह्यम्
१०३. निवर्तते मे हृदि साधुवृत्तम् ॥
१०४. महाबलानां हरियूथपानाम्
१०५. इदं कुलं राघव मन्निमित्तम् ।
१०६. अस्याङ्गदस्यापि च शोकतापात्
१०७. अर्धस्थितप्राणमितीव मन्ये ॥
१०८. अथाङ्गदो वीरवरो न जीवेत्
१०९. जीवेत माता परिपालनार्थम् ।
११०. विना तु पुत्रं परितापदीना
१११. सा नैव जीवेदिति निश्चितं मे ॥
११२. सोऽहं प्रवेक्ष्याम्यतिदीप्तमग्निम्
११३. भ्रात्रा च पुत्रेण च सख्यमिच्छन् ।
११४. इमे विचेष्यन्ति हरिप्रवीराह्
११५. सीतां निदेशे परिवर्तमाना ॥
११६. इत्येवमार्तस्य रघुप्रवीरह्
११७. श्रुत्वा वचो वालिजघन्यजस्य ।
११८. सञ्जातबाष्पः परवीरहन्ता
११९. रामो मुहूर्तं विमना बभूव ॥
१२०. तस्मिन् क्षणेऽभीक्ष्णमवेक्षमाणह्
१२१. क्षितिक्षमावान् भुवनस्य गोप्ता ।
१२२. रामो रुदन्तीं व्यसने निमग्नाम्
१२३. समुत्सुकः सोऽथ ददर्श ताराम् ॥
१२४. तां चारुनेत्रां कपिसिंहनाथाम्
१२५. पतिं समाश्लिश्य तदा शयानाम् ।
१२६. उत्थापयामासुरदीनसत्त्वाम्
१२७. मन्त्रिप्रधानाः कपिराजपत्नीम् ॥
१२८. सा विस्फुरन्ती परिरभ्यमाणा
१२९. भर्तुः समीपादपनीयमाना ।
१३०. ददर्श रामं शरचापपाणिम्
१३१. स्वतेजसा सूर्यमिव ज्वलन्तम् ॥
१३२. सुसंवृतं पार्थिवलक्षणैश्च
१३३. तं चारुनेत्रं मृगशावनेत्रा ।
१३४. अदृष्टपूर्वं पुरुषप्रधानम्
१३५. अयं स काकुत्स्थ इति प्रजज्ञे ॥
१३६. तस्येन्द्रकल्पस्य दुरासदस्य
१३७. महानुभावस्य समीपमार्या ।
१३८. आर्तातितूर्णं व्यसनं प्रपन्ना
१३९. जगाम तारा परिविह्वलन्ती ॥
१४०. तं सा समासाद्य विशुद्धसत्त्वम्
१४१. शोकेन सम्भ्रान्तशरीरभावा ।
१४२. मनस्विनी वाक्यमुवाच तारा
१४३. रामं रणोत्कर्षणलब्धलक्ष्यम् ॥
१४४. त्वमप्रमेयश्च दुरासदश्च
१४५. जितेन्द्रियश्चोत्तमधार्मिकश्च ।
१४६. अक्षय्यकीर्तिश्च विचक्षणश्च
१४७. क्षितिक्षमावान् क्षतजोपमाक्षः ॥
१४८. त्वमात्तबाणासनबाणपाणिह्
१४९. महाबलः संहननोपपन्नः ।
१५०. मनुष्यदेहाभ्युदयं विहाय
१५१. दिव्येन देहाभ्युदयेन युक्तः ॥
१५२. येनैव बाणेन हतः प्रियो मे
१५३. तेनैव बाणेन हि मां जहीहि ।
१५४. हता गमिष्यामि समीपमस्य
१५५. न मां विना वीर रमेत वाली ॥
१५६. स्वर्गेऽपि शोकं च विवर्णतां च
१५७. मया विना प्राप्स्यति वीर वाली ।
१५८. रम्ये नगेन्द्रस्य तटावकाशे
१५९. विदेहकन्यारहितो यथा त्वम् ॥
१६०. तत् त्वं प्रजानन् जहि मां न वाली
१६१. दुःखं ममादर्शनजं भजेत ।
१६२. आत्मेयमस्येति च मां जहि त्वम्
१६३. न स्त्रीवधः स्यान्मनुजेन्द्र पुत्र ॥
१६४. दारप्रदानाद् हि न दानमन्यत्
१६५. प्रदृश्यते ज्ञानवतां हि लोके ।
१६६. आर्तामनाथां अपनीयमानाम्
१६७. एवं गतां नार्हसि मामहन्तुम् ॥
१६८. इत्येवमुक्तस्तु विभुर्महात्मा
१६९. तारां समाश्वास्य हितं बभाषे ।
१७०. मा वीरभार्ये विमतिं कुरुष्व
१७१. लोको हि सर्वो विहितो विधात्रा ॥
१७२. तं चैव सर्वं सुखदुःखयोगम्
१७३. लोकोऽब्रवीत् तेन कृतं विधात्रा ।
१७४. त्रयोऽपि लोका विहितं विधानम्
१७५. नातिक्रमन्ते वशगा हि तस्य ॥
१७६. प्रीतिं परां प्राप्स्यसि तां तथैव
१७७. न शूरपत्न्यः परिदेवयन्ति ॥
१७८. आश्वासिता तेन महात्मना तु
१७९. प्रभावयुक्तेन परन्तपेन ।
१८०. सा वीरपत्नी ध्वनता मुखेन
१८१. सुवेषरूपा विरराम तारा ॥
१८२. स सुग्रीवं च तारां च साङ्गदां सहलक्ष्मणः ।
१८३. समानशोकः काकुत्स्थः सान्त्वयन्निदमब्रवीत् ॥
१८४. न शोकपरितापेन श्रेयसा युज्यते मृतः ।
१८५. यदत्रानन्तरं कार्यं तत् समाधातुमर्हसि ॥
१८६. लोकवृत्तमनुष्ठेयं कृतं वो बाष्पमोक्षणम् ।
१८७. न कालादुत्तरं किञ्चित् कर्म शक्यमुपासितुम् ॥
१८८. नियतिः कारणं लोके नियतिः कर्मसाधनम् ।
१८९. नियतिः सर्वभूतानां नियोगेष्विह कारणम् ॥
१९०. न कर्ता कस्यचित् कश्चित् नियोगे नापि चेश्वरः ।
१९१. स्वभावे वर्तते लोकः तस्य कालः परायणम् ॥
१९२. न कालस्यास्ति बन्धुत्वं न हेतुर्न पराक्रमः ।
१९३. न मित्रज्ञातिसम्बन्धः कारणं नात्मनो वशः ।
१९४. धर्मश्चार्थश्च कामश्च कालक्रमसमाहिताः ॥
१९५. इतः स्वां प्रकृतिं वाली गतः प्राप्तः क्रियाफलम् ।
१९६. सामदानार्थसंयोगैः पवित्रं प्लवगेश्वरः ॥
१९७. स्वधर्मस्य च संयोगात् जितस्तेन महात्मना ।
१९८. स्वर्गः परिगृहीतश्च प्राणानपरिरक्षता ॥
१९९. तदलं परितापेन प्राप्तकालमुपास्यताम् ॥
२००. वचनान्ते तु रामस्य लक्ष्मणः परवीरहा ।
२०१. अवदत् प्रश्रितं वाक्यं सुग्रीवं गतचेतसम् ।
२०२. कुरु त्वमस्य सुग्रीव प्रेतकार्यमनन्तरम् ॥
२०३. समाश्वसय चैनं तमङ्गदं दीनचेतसम् ।
२०४. मा भूर्बालिशबुद्धिस्त्वं त्वदधीनमिदं पुरम् ॥
२०५. ततो वालिनमुद्यम्य सुग्रीवः शिबिकां तदा ।
२०६. आरोपयत विक्रोशन्नङ्गदेन सहैव तु ॥
२०७. सुग्रीवेण ततः सार्धं सोऽङ्गदः पितरं रुदन् ।
२०८. चितामारोपयामास शोकेनाभिहतेन्द्रियः ॥
२०९. ततोऽग्निं विधिवत् दत्त्वा सोऽपसव्यं चकार ह ॥
२१०. संस्कृत्य वालिनं तं तु विधिवत् प्लवगर्षभाः ।
२११. सुग्रीवतारासहिताः निषिचुर्वानरा जलम् ॥
२१२. ततोऽथ तं वालिनमग्र्यपौरुषम्
२१३. प्रकाशमिक्ष्वाकुवरेषुणा हतम् ।
२१४. प्रदीप्य दीप्ताग्निसमौजसं तदा
२१५. सलक्ष्मणं राममुपेयिवान् हरिः ॥
२१६. ततः काञ्चनशैलाभः तरुणार्कनिभाननः ।
२१७. अभिगम्य महाबाहुं राममक्लिष्टकारिणम् ।
२१८. अब्रवीत् प्राञ्जलिर्वाक्यं हनुमान् मारुतात्मजः ॥
२१९. भवत्प्रसादात् काकुत्स्थ पितृपैतामहं महत् ।
२२०. महात्मनां सुदुष्प्रापं प्राप्तं राज्यमिदं प्रभो ॥
२२१. भवता समनुज्ञातः प्रविश्य नगरं शुभम् ।
२२२. संविधास्यति कार्याणि (सुग्रीवह्) ससुहृद्गणः ॥
२२३. स्नातोऽयं विविधैर्गन्धैः औषधैश्च यथाविधि ।
२२४. अर्चयिष्यति माल्यैश्च रत्नैश्च त्वां विशेषतः ॥
२२५. इमां गिरिगुहां रम्यामभिगन्तुं त्वमर्हसि ।
२२६. कुरुष्व स्वामिसम्बन्धं वानरान् संप्रहर्षय ॥
२२७. एवमुक्ते हनुमता राघवः परवीरहा ।
२२८. प्रत्युवाच हनूमन्तं बुद्धिमान् वाक्यकोविदः ॥
२२९. चतुर्दशसमाः सौम्य ग्रामं वा यदि वा पुरम् ।
२३०. न प्रवेक्ष्यामि हनुमन् पितुर्निर्देशपालकः ॥
२३१. सुसमृद्धां गुहां दिव्यां सुग्रीवो वानरर्षभः ।
२३२. प्रविष्टो विधिवद् वीरः क्षिप्रं राज्येऽभिषिच्यताम् ॥
२३३. एवमुक्त्वा हनूमन्तं रामः सुग्रीवमब्रवीत् ।
२३४. वृत्तज्ञो वृत्तसंपन्नमुदारबलविक्रमम् ॥
२३५. इममप्यङ्गदं वीरं यौवराज्येऽभिषेचय ।
२३६. ज्येष्ठस्य हि सुतो ज्येष्ठः सदृशो विक्रमेण च ।
२३७. अङ्गदोऽयमदीनात्मा यौवराज्यस्य भाजनम् ॥
२३८. पूर्वोऽयं वार्षिको मासः श्रावणः सलिलागमः ।
२३९. प्रवृत्ताः सौम्य चत्वारो मासा वार्षिकसम्ज्ञिताः ॥
२४०. नायमुद्योगसमयः प्रविश त्वं पुरीं शुभाम् ।
२४१. अस्मिन् वत्स्याम्यहं सौम्य पर्वते सहलक्ष्मणः ॥
२४२. इयं गिरिगुहा रम्या विशाला युक्तमारुता ।
२४३. प्रभूतसलिला सौम्य प्रभूतकमलोत्पला ॥
२४४. कार्तिके समनुप्राप्ते त्वं रावणवधे यत ।
२४५. एष नः समयः सौम्य प्रविश त्वं स्वमालयम् ॥
२४६. अभिषिञ्चस्व राज्ये च सुहृदः संप्रहर्षय ॥
२४७. इति रामाभ्यनुज्ञातः सुग्रीवो वानरर्षभः ।
२४८. प्रविवेश पुरीं रम्यां किष्किन्धां वालिपालिताम् ॥
२४९. ततः प्रकृतयः सर्वाः दृष्ट्वा हरिगणेश्वरम् ।
२५०. प्रणम्य मूर्ध्ना पतिता वसुधायां समाहिताः ॥
२५१. सुग्रीवः प्रकृतीः सर्वाः सम्भाष्योत्थाप्य वीर्यवान् ।
२५२. भ्रातुरन्तह्पुरं सौम्यं प्रविवेश महाबलः ॥
२५३. ततो हेमप्रतिष्ठाने वरास्तरणसंवृते ।
२५४. प्रासादशिखरे रम्ये चित्रमाल्योपशोभिते ।
२५५. शास्त्रदृष्टेन विधिना महर्षिविहितेन च ।
२५६. गजो गवाक्षो गवयो हनूमान् जाम्बवान्स्तथा ।
२५७. अभ्यषिञ्चन्त सुग्रीवं वसवो वासवं यथा ॥
२५८. रामस्य तु वचः कुर्वन् सुग्रीवो वानरेश्वरः ।
२५९. अङ्गदं संपरिष्वज्य यौवराज्येऽभ्यषेचयत् ॥
२६०. अङ्गदे चाभिषिक्ते तु सानुक्रोशाः प्लवङ्गमाः ।
२६१. साधु साध्विति सुग्रीवं महात्मानो ह्यपूजयन् ॥
२६२. रामं चैव महात्मानं लक्ष्मणं च पुनः पुनः ।
२६३. प्रीताश्च तुष्टुवुः सर्वे तादृशे तत्र वर्तति ॥
२६४. हृष्टपुष्टजनाकीर्णा पताकाध्वजशोभिता ।
२६५. बभूव नगरी रम्या किष्किन्धा गिरिगह्वरे ॥
२६६. अभिषिक्ते तु सुग्रीवे प्रविष्टे वानरे गुहाम् ।
२६७. आजगाम सहभ्रात्रा रामः प्रस्रवणं गिरिम् ॥
२६८. तस्य शैलस्य शिखरे महतीमायतां गुहाम् ।
२६९. प्रत्यगृःणीत वासार्थं रामः सौमित्रिणा सह ॥
२७०. कृत्वा च समयं रामः सुग्रीवेण सहानघः ।
२७१. विनीतं भ्रातरं भ्राता लक्ष्मणं लक्ष्मिवर्धनम् ।
२७२. कालयुक्तं महद्वाक्यमुवाच रघुनन्दनः ॥
२७३. इयं गिरिगुहा रम्या विशाला युक्तमारुता ।
२७४. अस्यां वत्स्याम सौमित्रे वर्षरात्रमरिन्दम ॥
२७५. इयं च नलिनी रम्या फुल्लपङ्कजमण्डिता ।
२७६. नातिदूरे गुहाया नौ भविष्यति नृपात्मज ॥
२७७. प्रागुदक्प्रवणे देशे गुहा साधु भविष्यति ।
२७८. प्राचीनवाहिनीं चैव नदीं भृशमकर्दमाम् ।
२७९. गुहायाः पूर्वतः पश्य त्रिकूटे जाःनवीमिव ॥
२८०. पुलिनैरतिरम्यैश्च हम्ससारससेविता ।
२८१. प्रहसन्तीव भात्येषा नानारत्नसमन्विता ॥
२८२. क्वचिन्नीलोत्पलैश्छन्ना भाति रक्तोत्पलैः क्वचित् ।
२८३. क्वचिदाभाति शुक्लैश्च दिव्यैः कुमुदकुड्मलैः ॥
२८४. पश्य चन्दनवृक्षाणां पङ्‍क्तीः सुरचिता इव ।
२८५. ककुभानां च दृश्यन्ते मनसेवोदिताः समम् ॥
२८६. अहो सुरमणीयोऽयं देशः शत्रुनिषूदन ।
२८७. दृढं रम्स्याव सौमित्रे साध्वत्र निवसावहे ॥
२८८. इतश्च नातिदूरे सा किष्किन्धा चित्रकानना ।
२८९. सुग्रीवस्य पुरी रम्या भविष्यति नृपात्मज ॥
२९०. गीतवादित्रनिर्घोषः श्रूयते जयतां वर ।
२९१. नदतां वानराणां च मृदङ्गाडम्बरैः सह ॥
२९२. लब्ध्वा भार्यां कपिवरः प्राप्य राज्यं सुहृद्वृतः ।
२९३. ध्रुवं नन्दति सुग्रीवः संप्राप्य महतीं श्रियम् ॥
२९४. इत्युक्त्वा न्यवसत् तत्र राघवः सहलक्ष्मणः ।
२९५. सुसुखे हि बहुद्रव्ये तस्मिन् हि धरणीधरे ॥
२९६. वसतस्तस्य रामस्य रतिरल्पापि नाभवत् ।
२९७. हृतां हि भार्यां स्मरतः प्राणेभ्योऽपि गरीयसीम् ॥
२९८. उदयाभ्युदितं दृष्टवा शशाङ्कं च विशेषतः ।
२९९. आविवेश न तं निद्रा निशासु शयनं गतम् ॥
३००. तं शोचमानं काकुत्स्थं नित्यं शोकपरायणम् ।
३०१. तुल्यदुःखोऽब्रवीत् भ्राता लक्ष्मणोऽनुनयं वचः ॥
३०२. अलं वीर व्यथां गत्वा न त्वं शोचितुमर्हसि ।
३०३. शोचतो ह्यवसीदन्ति सर्वार्था विदितं हि ते ॥
३०४. भवान् क्रियापरो लोके भवान् देवपरायणः ।
३०५. आस्तिको धर्मशीलश्च व्यवसायी च राघव ॥
३०६. न ह्यव्यवसितः हन्तुं राक्षसं तं विशेषतः ।
३०७. समर्थस्त्वं रणे हन्तुं विक्रमे जिःमकारिणम् ॥
३०८. समुन्मूलय शोकं त्वं व्यवसायं स्थिरीकुरु ।
३०९. ततः सपरिवारं तं राक्षसं हन्तुमर्हसि ॥
३१०. पृथिवीमपि काकुत्स्थ ससागरवनाचलाम् ।
३११. परिवर्तयितुं शक्तः किं पुनस्तं हि रावणम् ॥
३१२. शरत्कालं प्रतीक्षस्व प्रावृट्‍कालोऽयमागतः ।
३१३. ततः सराष्‍ट्रं सगणं रावणं तं वधिष्यसि ॥
३१४. अहं तु खलु ते वीर्यं प्रसुप्तं प्रतिबोधये ।
३१५. दीप्तैराहुतिभिः काले भस्मच्छन्नमिवानलम् ॥
३१६. लक्ष्मणस्य हि तद्वाक्यं प्रतिपूज्य हितं शुभम् ।
३१७. राघवः सुहृदं स्निग्धमिदं वचनमब्रवीत् ॥
३१८. वाच्यं यदनुरक्तेन स्निग्धेन च हितेन च ।
३१९. सत्यविक्रमयुक्तेन तदुक्तं लक्ष्मण त्वया ॥
३२०. एष शोकः परित्यक्तः सर्वकार्यावसादकः ।
३२१. विक्रमेष्वप्रतिहतं तेजः प्रोत्साहयाम्यहम् ॥
३२२. शरत्कालं प्रतीक्षिष्ये स्थितोऽस्मि वचने तव ।
३२३. सुग्रीवस्य नदीनां च प्रसादमनुपालयन् ॥
३२४. उपकारेण वीरस्तु प्रतिकारेण युज्यते ।
३२५. अकृतज्ञोऽप्रतिकृतो हन्ति सत्त्ववतां मनः ॥
३२६. स तथा वालिनं हत्वा सुग्रीवमभिषिच्य च ।
३२७. वसन् माल्यवतः पृष्ठे रामो लक्ष्मणमब्रवीत् ॥
३२८. अयं स कालः संप्राप्तः समयोऽद्य जलागमः ।
३२९. संपश्य त्वं नभो मेघैः संवृतं गिरिसन्निभैः ॥
३३०. नवमासधृतं गर्भं भास्करस्य गभस्तिभिः ।
३३१. पीत्वा रसं समुद्राणां द्यौः प्रसूते रसायनम् ॥
३३२. शक्यमम्बरमारुह्य मेघसोपानपङ्क्तिभिः ।
३३३. कुटजार्जुनमालाभिः अलङ्कर्तुं दिवाकरम् ॥
३३४. सन्ध्यारागोत्थितैस्ताम्रैः अन्तेष्वपि च पाण्डुभिः ।
३३५. स्निग्धैरभ्रपटच्छेदैः बद्धव्रणमिवाम्बरम् ॥
३३६. एषा घर्मपरिक्लिष्टा नववारिपरिप्लुता ।
३३७. सीतेव शोकसन्तप्ता मही बाष्पं विमुञ्चति ॥
३३८. मेघोदरविनिर्मुक्ताः कर्पूरदलशीतलाः ।
३३९. शक्यमञ्जलिभिः पातुं वाताः केतकिगन्धिनः ॥
३४०. एष फुल्लार्जुनः शैलः केतकैरभिवासितः ।
३४१. सुग्रीव इव शान्तारिः धाराभिरभिषिच्यते ॥
३४२. मेघकृष्णाजिनधरा धारायज्ञोपवीतिनः ।
३४३. मारुतापूरितगुहाः प्राधीता इव पर्वताः ॥
३४४. कशाभिरिव हैमीभिः विद्युद्भिरभिताडितम् ।
३४५. अन्तस्तनितनिर्घोषं सवेदनमिवाम्बरम् ॥
३४६. नीलमेघाश्रिता विद्युत् स्फुरन्ती प्रतिभाति मे ।
३४७. स्फुरन्ती रावणस्याङ्के वैदेहीव तपस्विनी ॥
३४८. विद्युत्पताकाः सबलाकमालाह्
३४९. शैलेन्द्रकूटाकृतिसन्निकाशाः ।
३५०. गर्जन्ति मेघा समुदीर्णनादा
३५१. मत्ता गजेन्द्रा इव संयुगस्थाः ॥
३५२. समुद्वहन्तः सलिलातिभारम्
३५३. बलाकिनो वारिधरा नदन्तः ।
३५४. महत्सु शृङ्गेषु महीधराणाम्
३५५. विश्रम्य विश्रम्य पुनः प्रयान्ति ॥
३५६. मेघाभिरामा परिसंपतन्ती
३५७. सम्मोदिता भाति बलाकपङ्क्तिः ।
३५८. वातावधूता वरपौण्डरीकी
३५९. लम्बेव माला रुचिराम्बरस्य ॥
३६०. निद्रा शनैः केशवमभ्युपैति
३६१. द्रुतं नदी सागरमभ्युपैति ।
३६२. हृष्टा बलाका घनमभ्युपैति
३६३. कान्ता सकामा प्रियमभ्युपैति ॥
३६४. अङ्गारचूर्णोत्करसन्निकाशैह्
३६५. फलैः सुपर्याप्तरसैः समृद्धैः ।
३६६. जम्बूद्रुमाणां प्रविभान्ति शाखा
३६७. निपीयमाना इव षट्पदौघैः ॥
३६८. मार्गानुगः शैलवनानुसारी
३६९. संप्रस्थितो मेघरवं निशम्य ।
३७०. युद्धाभिकामः प्रतिनादशङ्की
३७१. मत्तो गजेन्द्रः प्रतिसन्निवृत्तः ॥
३७२. क्वचित् प्रगीता इव षट्पदौघैह्
३७३. क्वचित् प्रनृत्ता इव नीलकण्ठैः ।
३७४. क्वचित् प्रमत्ता इव वारणेन्द्रैह्
३७५. विभान्त्यनेकाश्रयिणो वनान्ताः ॥
३७६. मुक्तासमाभं सलिलं पतद् वै
३७७. सुनिर्मलं पत्रपुटेषु लग्नम् ।
३७८. हृष्टा विवर्णच्छदना विहङ्गाह्
३७९. सुरेन्द्रदत्तं तृषिताः पिबन्ति ॥
३८०. षट्पादतन्त्रीमधुराभिधानम्
३८१. प्लवङ्गमोदीरितकण्ठतालम् ।
३८२. आविष्कृतं मेघमृदङ्गनादैह्
३८३. वनेषु सङ्गीतमिव प्रवृत्तम् ॥
३८४. नद्यः समुद्वाहितचक्रवाकाह्
३८५. तटानि शीर्णान्यपवाहयित्वा ।
३८६. दृप्ता नवप्रावृतपूर्णभोगा
३८७. द्रुतं स्वभर्तारमुपोपयान्ति ॥
३८८. नवाम्बुधाराहतकेसराणि
३८९. द्रुतं परित्यज्य सरोरुहाणि ।
३९०. कदम्बपुष्पाणि सकेसराणि
३९१. नवानि हृष्टाः भ्रमराः पिबन्ति ॥
३९२. मत्ता गजेन्द्रा मुदिता गवेन्द्रा
३९३. वनेषु विश्रान्ततरा मृगेन्द्राः ।
३९४. रम्या नगेन्द्रा निभृता नरेन्द्राह्
३९५. प्रक्रीडितो वारिधरैः सुरेन्द्रः ॥
३९६. सुरतामर्दविच्छिन्नाः स्वर्गस्त्रीहारमौक्तिकाः ।
३९७. पतन्ति चाकुला दिक्षु तोयधाराः समन्ततः ॥
३९८. विलीयमानैर्विहगैः निमीलद्भिश्च पङ्कजैः ।
३९९. विकसन्त्या च मालत्या गतोऽस्तं ज्ञायते रविः ॥
४००. वृत्ता यात्रा नरेन्द्राणां सेना पथ्येव वर्तते ।
४०१. वैराणि चैव मार्गाश्च सलिलेन समीकृताः ॥
४०२. मासि प्रौष्ठपदे ब्रःम ब्राःमणानां विवक्षताम् ।
४०३. अयमध्यायसमयः सामगानामुपस्थितः ॥
४०४. विवृत्तकर्मायतनो नूनं सञ्चितसञ्चयः ।
४०५. आषाढीमभ्युपगतो भरतः कोसलाधिपः ॥
४०६. नूनमापूर्यमाणायाः सरय्वा वर्धते रयः ।
४०७. मां समीक्ष्य समायान्तमयोध्याया इव स्वनः ॥
४०८. इमाः स्फीतगुणा वर्षाः सुग्रीवः सुखमश्नुते ।
४०९. विजितारिः सदारश्च राज्ये महति च स्थितः ॥
४१०. अहं तु हृतदारश्च राज्याच्च महतश्च्युतः ।
४११. नदीकूलमिव क्लिन्नमवसीदामि लक्ष्मण ॥
४१२. शोकश्च मम विस्तीर्णः वर्षाश्च भृशदुर्गमाः ।
४१३. रावणश्च महान् शत्रुः अपारः प्रतिभाति मे ॥
४१४. अपि चातिपरिक्लिष्टं चिराद्दारैः समागतम् ।
४१५. आत्मकार्यगरीयस्त्वात् वक्तुं नेच्छामि वानरम् ॥
४१६. स्वयमेव हि विश्रम्य ज्ञात्वा कालमुपागतम् ।
४१७. उपकारं च सुग्रीवो वेत्स्यते नात्र संशयः ॥
४१८. तस्मात् कालप्रतीक्षोऽहं स्थितोऽस्मि शुभलक्षण ।
४१९. सुग्रीवस्य नदीनां च प्रसादमनुपालयन् ॥
४२०. समीक्ष्य विमलं व्योम गतविद्युत्बलाहकम् ।
४२१. सारसाकुलसङ्‍घुष्टं रम्यज्योत्स्नानुलेपनम् ।
४२२. प्राप्तवन्तमभिप्रेतान् सर्वानेव मनोरथान् ।
४२३. स्वां च पत्नीमभिप्रेतां तारां चापि समीप्सिताम् ।
४२४. विहरन्तमहो रात्रं कृतार्थं विगतज्वरम् ।
४२५. मन्त्रिषु न्यस्तकार्यं च मन्त्रिणामनवेक्षकम् ।
४२६. उच्छिन्नराज्यसन्देहं कामवृत्तमिव स्थितम् ।
४२७. निश्चितार्थोऽर्थतत्त्वज्ञः कालधर्मविशेषवित् ।
४२८. हितं तथ्यं च पथ्यं च सामधर्मार्थनीतिमत् ।
४२९. प्रणयप्रीतिसंयुक्तं विश्वासकृतनिश्चयम् ।
४३०. हरीश्वरमुपागम्य हनूमान् वाक्यमब्रवीत् ॥
४३१. राज्यं प्राप्तं यशश्चैव कौली श्रीरभिवर्धिता ।
४३२. मित्राणां सङ्ग्रहः शेषः तद् भवान् कर्तुमर्हति ॥
४३३. यो हि मित्रेषु कालज्ञः सततं साधु वर्तते ।
४३४. तस्य राज्यं च कीर्तिश्च प्रतापश्चापि वर्धते ॥
४३५. यस्य कोशश्च दण्डश्च मित्राण्यात्मा च भूमिप ।
४३६. समान्येतानि सर्वाणि स राज्यं महदश्नुते ॥
४३७. सन्त्यज्य सर्वकर्माणि मित्रार्थे यो न वर्तते ।
४३८. सम्भ्रमाद् विकृतोत्साहः सोऽनर्थेनावरुध्यते ॥
४३९. यो हि कालव्यतीतेषु मित्रकार्येषु वर्तते ।
४४०. स कृत्वा महतोऽप्यर्थात् न मित्रार्थेन युज्यते ॥
४४१. तदिदं मित्रकार्यं नः कालातीतमरिन्दम ।
४४२. क्रियतां राघवस्यैतद् वैदेह्याः परिमार्गणम् ॥
४४३. न च कालमतीतं ते निवेदयति कालवित् ।
४४४. त्वरमाणोऽपि स प्राज्ञः तव राजन् वशानुगः ॥
४४५. कुलस्य हेतुः स्फीतस्य दीर्घबन्धुश्च राघवः ।
४४६. अप्रमेयप्रभावश्च स्वयं चाप्रतिमो गुणैः ॥
४४७. न हि तावद् भवेत् कालः व्यतीतः चोदनादृते ।
४४८. चोदितस्य हि कार्यस्य भवेद् कालव्यतिक्रमः ॥
४४९. अकर्तुरपि कार्यस्य भवान् कर्ता हरीश्वर ।
४५०. किं पुनः प्रतिकर्तुस्ते राज्येन च वधेन च ॥
४५१. कामं खलु शरैः शक्तः सुरासुरमहोरगान् ।
४५२. वशे दाशरथिः कर्तुं त्वत्प्रतिज्ञामपेक्षते ॥
४५३. प्राणत्यागाविशङ्केन कृतं तेन महत् प्रियम् ।
४५४. तस्य मार्गाम वैदेहीं पृथिव्यामपि चाम्बरे ॥
४५५. तदाज्ञापय कः किं ते कुतो वापि व्यवस्यतु ।
४५६. हरयो ह्यप्रधृष्यास्ते सन्ति कोट्यग्रतोऽनघ ॥
४५७. तस्य तद्वचनं श्रुत्वा काले साधु निरूपितम् ।
४५८. सुग्रीवः सत्त्वसंपन्नः चकार मतिमुत्तमाम् ॥
४५९. सन्दिदेशातिमतिमान् नीलं नित्यकृतोद्यमम् ।
४६०. दिक्षु सर्वासु सर्वेषां सैन्यानामुपसम्ग्रहे ॥
४६१. यथा सेना समग्रा मे यूथपालाश्च सर्वशः ।
४६२. समागच्छन्त्यसङ्गेन तथा सेनाग्रणीः कुरु ॥
४६३. त्रिपञ्चरात्रादूर्ध्वं यः प्राप्नुयादिह वानरः ।
४६४. तस्य प्राणान्तिको दण्डः नात्र कार्या विचारणा ॥
४६५. हरीन्श्च वृद्धानुपयातु साङ्गदो
४६६. भवान् ममाज्ञामधिकृत्य निश्चितम् ।
४६७. इति व्यवस्थां हरिपुङ्गवेश्वरो
४६८. विधाय वेश्म प्रविवेश वीर्यवान् ॥">
  <meta itemprop="wordCount" content="2703">
  <meta name="twitter:card" content="summary">
  <meta name="twitter:title" content="०३ ०३ सुग्रीवपट्टाभिषेकः">
  <meta name="twitter:description" content="१. इषुणाभिहतं दृष्ट्वा वालिनं कुञ्जरोपमम् ।
२. तारा तरुमिवोन्मूलं पर्यदेवयदातुरा ॥
३. रणे दारुणविक्रान्त प्रवीर प्लवतां वर ।
४. किमिदानीं पुरोभागामद्य त्वं नाभिभाषसे ॥
५. अतीव खलु ते कान्ता वसुधा वसुधाधिप ।
६. गतासुरपि तां गात्रैः मां विहाय निषेवसे ॥
७. हृदयं सुस्थितं मह्यं दृष्ट्वा निपतितं भुवि ।
८. यन्न शोकाभिसन्तप्तं स्फुटतेऽद्य सहस्रधा ॥
९. विशुद्ध सत्त्वाभिजन प्रिययुद्ध मम प्रिय ।
१०. मामनाथां विहायैकां गतस्त्वमसि मानद ॥
११. शूराय न प्रदातव्या कन्या खलु विपश्चिता ।
१२. शूरभार्यां हतां पश्य सद्यो मां विधवां कृताम् ॥
१३. पतिहीना तु या नारी कामं भवतु पुत्रिणी ।
१४. धनधान्यसमृद्धापि विधवेत्युच्यते जनैः ॥
१५. निःश्रेयसपरा मोहात् त्वया चाहं विगर्हिता ।
१६. यैषाब्रुवं हितं वाक्यं वानरेन्द्र हितैषिणी ॥
१७. समाश्वासय पुत्रं त्वं सन्देशं सन्दिशस्व मे ।
१८. मूर्ध्नि चैनं समाघ्राय प्रवासं प्रस्थितोऽह्यसि ॥
१९. रुधिरोक्षितसर्वाङ्गं दृष्ट्वा विनिहतं पतिम् ।
२०. उवाच तारा पिङ्गाक्षं पुत्रमङ्गदमङ्गना ॥
२१. बालसूर्योज्वलतनुं प्रयान्तं यमसादनम् ।
२२. अभिवादय राजानं पितरं पुत्र मानदम् ॥
२३. एवमुक्तः समुत्थाय जग्राह चरणौ पितुः ।
२४. भुजाभ्यां पीनवृत्ताभ्यां अङ्गदोऽहमिति ब्रुवन् ॥
२५. अभिवादयमानं त्वामङ्गदं त्वं यथा पुरा ।
२६. दीर्घायुर्भव पुत्रेति किमर्थं नाभिभाषसे ॥
२७. इष्ट्वा सम्ग्रामयज्ञेन रामप्रहरणाम्भसा ।
२८. तस्मिन्नवभृते स्नातः कथं पत्न्या मया विना ॥
२९. राज्यश्रीर्न जहाति त्वां गतासुमपि मानद ।
३०. सूर्यस्यावर्तमानस्य शैलराजमिव प्रभा ॥
३१. यद्यप्रियं किञ्चिदसंप्रधार्य
३२. मया कृता स्यात् तव दीर्घबाहो ।
३३. क्षमस्व मे तत् हरिवंशनाथ
३४. व्रजामि मूर्ध्ना तव वीर पादौ ॥
३५. तथा तु तारा करुणं रुदन्ती
३६. भर्तुः समीपे सह वानरीभिः ।
३७. व्यवस्यत प्रायमनिन्द्यवर्णा
३८. उपोपविष्टुं भुवि यत्र वाली ॥
३९. ततो निपतितां तारां च्युतां तारामिवाम्बरात् ।
४०. शनैराश्वासयामास हनुमान् हरियूथपः ॥
४१. गुणदोषकृतं जन्तुः स्वकर्म फलहेतुकम् ।
४२. अव्यग्रस्तदवाप्नोति सर्वं प्रेत्य शुभाशुभम् ॥
४३. शोच्या शोचसि कं शोच्यं दीनं दीनानुकम्पसे ।
४४. कश्च कस्यानुशोच्योऽस्ति देहेऽस्मिन् बुद्बुदोपमे ॥
४५. अङ्गदस्तु कुमारोऽयं द्रष्टव्यो जीवपुत्रया ।
४६. आयत्यां च विधेयानि समर्थान्यस्य चिन्तय ॥
४७. सन्ततिश्च यथा दृष्ट्वा कृत्यं यच्चापि साम्प्रतम् ।
४८. राज्ञः तत् क्रियतां सर्वमेष कालस्य निश्चयः ॥
४९. संस्कार्यो हरिराजस्तु अङ्गदश्चाभिषिच्यताम् ।
५०. सिंहासनगतं पुत्रं पश्यन्ती शान्तिमेष्यसि ॥
५१. सा तस्य वचनं श्रुत्वा भर्तृव्यसनपीडिता ।
५२. अब्रवीदुत्तरं तारा हनूमन्तमवस्थितम् ॥
५३. अङ्गदप्रतिरूपाणां पुत्राणामेकतः शतम् ।
५४. हतस्याप्यस्य वीरस्य गात्रसंश्लेषणं वरम् ॥
५५. न चाहं हरिराज्यस्य प्रभवाम्यङ्गदस्य वा ।
५६. पितृव्यस्तस्य सुग्रीवः सर्वकार्येष्वनन्तरः ॥
५७. तामाशुवेगेन दुरासदेन
५८. त्वभिप्लुतां शोकमहार्णवेन ।
५९. पश्यन्स्तदा वाल्यनुजस्तरस्वी
६०. भ्रातुर्वधेनाप्रतिमेन तेपे ॥
६१. स बाष्पपूर्णेन मुखेन पश्यन्
६२. क्षणेन निर्विण्नमना मनस्वी ।
६३. यशस्विनं लक्षणलक्षिताङ्गम्
६४. उपस्थितं राघवमित्युवाच ॥
६५. यथा प्रतिज्ञातमिदं नरेन्द्र
६६. कृतं त्वया दृष्टफलं च कर्म ।
६७. ममाद्य भोगेषु नरेन्द्रसूनो
६८. मनो निवृत्तं हतजीवितेन ॥
६९. अस्यां महिष्यां तु भृशं रुदत्याम्
७०. पुरेऽतिविक्रोशति दुःखतप्ते ।
७१. हते नृपे संशयितेऽङ्गदे च
७२. न राम राज्ये रमते मनो मे ॥
७३. क्रोधाद्विमर्शात् अतिविप्रधर्षात्
७४. भ्रातुर्वधो मेऽनुमतः पुरस्तात् ।
७५. हते त्विदानीं हरियूथपेऽस्मिन्
७६. सुतीक्ष्णमिक्ष्वाकुवर प्रतप्स्ये ॥
७७. श्रेयोऽद्य मन्ये मम शैलमुख्ये
७८. तस्मिन्श्च वासः चिरमृष्यमूके ।
७९. यथा तथा वर्तयतः स्ववृत्त्या
८०. नेमं निहत्य त्रिदिवस्य लाभः ॥
८१. न त्वा जिघासामि चरेति यन्माम्
८२. अयं महात्मा मतिमानुवाच ।
८३. तस्यैव तद् राम वचोऽनुरूपम्
८४. इदं वचः कर्म च मेऽनुरूपम् ॥
८५. भ्रातृत्वमार्यभावश्च धर्मश्चानेन रक्षितः ।
८६. मया क्रोधश्च कामश्च कपित्वं च प्रदर्शितम् ॥
८७. अचिन्तनीयं परिवर्जनीयम्
८८. अनीप्सनीयं स्वनवेक्षणीयम् ।
८९. प्राप्तोऽस्मि पाप्मानमिदं वयस्य
९०. भ्रातुर्वधात् त्वाष्‍ट्रवधादिवेन्द्रः ॥
९२. पाप्मानमिन्द्रस्य मही जलं च
९३. वृक्षाश्च कामं जगृःउः स्त्रियश्च ।
९४. को नाम पाप्मानमिहं सहेत
९५. शाखामृगस्य प्रतिपत्तुमिच्छेत् ॥
९६. सोदर्यघातापरगात्रबालह्
९७. सन्तापहस्ताक्षिशिरोविषाणः ।
९८. एनोमयो मामभिहन्ति हस्ती
९९. दृप्तो नदीकूलमिव प्रवृद्धः ॥
१००. अग्नौ विवर्णं परितप्यमानम्
१०१. किट्टं यथा राघव जातरूपम् ।
१०२. अंहो बतेदं नृवराविषह्यम्
१०३. निवर्तते मे हृदि साधुवृत्तम् ॥
१०४. महाबलानां हरियूथपानाम्
१०५. इदं कुलं राघव मन्निमित्तम् ।
१०६. अस्याङ्गदस्यापि च शोकतापात्
१०७. अर्धस्थितप्राणमितीव मन्ये ॥
१०८. अथाङ्गदो वीरवरो न जीवेत्
१०९. जीवेत माता परिपालनार्थम् ।
११०. विना तु पुत्रं परितापदीना
१११. सा नैव जीवेदिति निश्चितं मे ॥
११२. सोऽहं प्रवेक्ष्याम्यतिदीप्तमग्निम्
११३. भ्रात्रा च पुत्रेण च सख्यमिच्छन् ।
११४. इमे विचेष्यन्ति हरिप्रवीराह्
११५. सीतां निदेशे परिवर्तमाना ॥
११६. इत्येवमार्तस्य रघुप्रवीरह्
११७. श्रुत्वा वचो वालिजघन्यजस्य ।
११८. सञ्जातबाष्पः परवीरहन्ता
११९. रामो मुहूर्तं विमना बभूव ॥
१२०. तस्मिन् क्षणेऽभीक्ष्णमवेक्षमाणह्
१२१. क्षितिक्षमावान् भुवनस्य गोप्ता ।
१२२. रामो रुदन्तीं व्यसने निमग्नाम्
१२३. समुत्सुकः सोऽथ ददर्श ताराम् ॥
१२४. तां चारुनेत्रां कपिसिंहनाथाम्
१२५. पतिं समाश्लिश्य तदा शयानाम् ।
१२६. उत्थापयामासुरदीनसत्त्वाम्
१२७. मन्त्रिप्रधानाः कपिराजपत्नीम् ॥
१२८. सा विस्फुरन्ती परिरभ्यमाणा
१२९. भर्तुः समीपादपनीयमाना ।
१३०. ददर्श रामं शरचापपाणिम्
१३१. स्वतेजसा सूर्यमिव ज्वलन्तम् ॥
१३२. सुसंवृतं पार्थिवलक्षणैश्च
१३३. तं चारुनेत्रं मृगशावनेत्रा ।
१३४. अदृष्टपूर्वं पुरुषप्रधानम्
१३५. अयं स काकुत्स्थ इति प्रजज्ञे ॥
१३६. तस्येन्द्रकल्पस्य दुरासदस्य
१३७. महानुभावस्य समीपमार्या ।
१३८. आर्तातितूर्णं व्यसनं प्रपन्ना
१३९. जगाम तारा परिविह्वलन्ती ॥
१४०. तं सा समासाद्य विशुद्धसत्त्वम्
१४१. शोकेन सम्भ्रान्तशरीरभावा ।
१४२. मनस्विनी वाक्यमुवाच तारा
१४३. रामं रणोत्कर्षणलब्धलक्ष्यम् ॥
१४४. त्वमप्रमेयश्च दुरासदश्च
१४५. जितेन्द्रियश्चोत्तमधार्मिकश्च ।
१४६. अक्षय्यकीर्तिश्च विचक्षणश्च
१४७. क्षितिक्षमावान् क्षतजोपमाक्षः ॥
१४८. त्वमात्तबाणासनबाणपाणिह्
१४९. महाबलः संहननोपपन्नः ।
१५०. मनुष्यदेहाभ्युदयं विहाय
१५१. दिव्येन देहाभ्युदयेन युक्तः ॥
१५२. येनैव बाणेन हतः प्रियो मे
१५३. तेनैव बाणेन हि मां जहीहि ।
१५४. हता गमिष्यामि समीपमस्य
१५५. न मां विना वीर रमेत वाली ॥
१५६. स्वर्गेऽपि शोकं च विवर्णतां च
१५७. मया विना प्राप्स्यति वीर वाली ।
१५८. रम्ये नगेन्द्रस्य तटावकाशे
१५९. विदेहकन्यारहितो यथा त्वम् ॥
१६०. तत् त्वं प्रजानन् जहि मां न वाली
१६१. दुःखं ममादर्शनजं भजेत ।
१६२. आत्मेयमस्येति च मां जहि त्वम्
१६३. न स्त्रीवधः स्यान्मनुजेन्द्र पुत्र ॥
१६४. दारप्रदानाद् हि न दानमन्यत्
१६५. प्रदृश्यते ज्ञानवतां हि लोके ।
१६६. आर्तामनाथां अपनीयमानाम्
१६७. एवं गतां नार्हसि मामहन्तुम् ॥
१६८. इत्येवमुक्तस्तु विभुर्महात्मा
१६९. तारां समाश्वास्य हितं बभाषे ।
१७०. मा वीरभार्ये विमतिं कुरुष्व
१७१. लोको हि सर्वो विहितो विधात्रा ॥
१७२. तं चैव सर्वं सुखदुःखयोगम्
१७३. लोकोऽब्रवीत् तेन कृतं विधात्रा ।
१७४. त्रयोऽपि लोका विहितं विधानम्
१७५. नातिक्रमन्ते वशगा हि तस्य ॥
१७६. प्रीतिं परां प्राप्स्यसि तां तथैव
१७७. न शूरपत्न्यः परिदेवयन्ति ॥
१७८. आश्वासिता तेन महात्मना तु
१७९. प्रभावयुक्तेन परन्तपेन ।
१८०. सा वीरपत्नी ध्वनता मुखेन
१८१. सुवेषरूपा विरराम तारा ॥
१८२. स सुग्रीवं च तारां च साङ्गदां सहलक्ष्मणः ।
१८३. समानशोकः काकुत्स्थः सान्त्वयन्निदमब्रवीत् ॥
१८४. न शोकपरितापेन श्रेयसा युज्यते मृतः ।
१८५. यदत्रानन्तरं कार्यं तत् समाधातुमर्हसि ॥
१८६. लोकवृत्तमनुष्ठेयं कृतं वो बाष्पमोक्षणम् ।
१८७. न कालादुत्तरं किञ्चित् कर्म शक्यमुपासितुम् ॥
१८८. नियतिः कारणं लोके नियतिः कर्मसाधनम् ।
१८९. नियतिः सर्वभूतानां नियोगेष्विह कारणम् ॥
१९०. न कर्ता कस्यचित् कश्चित् नियोगे नापि चेश्वरः ।
१९१. स्वभावे वर्तते लोकः तस्य कालः परायणम् ॥
१९२. न कालस्यास्ति बन्धुत्वं न हेतुर्न पराक्रमः ।
१९३. न मित्रज्ञातिसम्बन्धः कारणं नात्मनो वशः ।
१९४. धर्मश्चार्थश्च कामश्च कालक्रमसमाहिताः ॥
१९५. इतः स्वां प्रकृतिं वाली गतः प्राप्तः क्रियाफलम् ।
१९६. सामदानार्थसंयोगैः पवित्रं प्लवगेश्वरः ॥
१९७. स्वधर्मस्य च संयोगात् जितस्तेन महात्मना ।
१९८. स्वर्गः परिगृहीतश्च प्राणानपरिरक्षता ॥
१९९. तदलं परितापेन प्राप्तकालमुपास्यताम् ॥
२००. वचनान्ते तु रामस्य लक्ष्मणः परवीरहा ।
२०१. अवदत् प्रश्रितं वाक्यं सुग्रीवं गतचेतसम् ।
२०२. कुरु त्वमस्य सुग्रीव प्रेतकार्यमनन्तरम् ॥
२०३. समाश्वसय चैनं तमङ्गदं दीनचेतसम् ।
२०४. मा भूर्बालिशबुद्धिस्त्वं त्वदधीनमिदं पुरम् ॥
२०५. ततो वालिनमुद्यम्य सुग्रीवः शिबिकां तदा ।
२०६. आरोपयत विक्रोशन्नङ्गदेन सहैव तु ॥
२०७. सुग्रीवेण ततः सार्धं सोऽङ्गदः पितरं रुदन् ।
२०८. चितामारोपयामास शोकेनाभिहतेन्द्रियः ॥
२०९. ततोऽग्निं विधिवत् दत्त्वा सोऽपसव्यं चकार ह ॥
२१०. संस्कृत्य वालिनं तं तु विधिवत् प्लवगर्षभाः ।
२११. सुग्रीवतारासहिताः निषिचुर्वानरा जलम् ॥
२१२. ततोऽथ तं वालिनमग्र्यपौरुषम्
२१३. प्रकाशमिक्ष्वाकुवरेषुणा हतम् ।
२१४. प्रदीप्य दीप्ताग्निसमौजसं तदा
२१५. सलक्ष्मणं राममुपेयिवान् हरिः ॥
२१६. ततः काञ्चनशैलाभः तरुणार्कनिभाननः ।
२१७. अभिगम्य महाबाहुं राममक्लिष्टकारिणम् ।
२१८. अब्रवीत् प्राञ्जलिर्वाक्यं हनुमान् मारुतात्मजः ॥
२१९. भवत्प्रसादात् काकुत्स्थ पितृपैतामहं महत् ।
२२०. महात्मनां सुदुष्प्रापं प्राप्तं राज्यमिदं प्रभो ॥
२२१. भवता समनुज्ञातः प्रविश्य नगरं शुभम् ।
२२२. संविधास्यति कार्याणि (सुग्रीवह्) ससुहृद्गणः ॥
२२३. स्नातोऽयं विविधैर्गन्धैः औषधैश्च यथाविधि ।
२२४. अर्चयिष्यति माल्यैश्च रत्नैश्च त्वां विशेषतः ॥
२२५. इमां गिरिगुहां रम्यामभिगन्तुं त्वमर्हसि ।
२२६. कुरुष्व स्वामिसम्बन्धं वानरान् संप्रहर्षय ॥
२२७. एवमुक्ते हनुमता राघवः परवीरहा ।
२२८. प्रत्युवाच हनूमन्तं बुद्धिमान् वाक्यकोविदः ॥
२२९. चतुर्दशसमाः सौम्य ग्रामं वा यदि वा पुरम् ।
२३०. न प्रवेक्ष्यामि हनुमन् पितुर्निर्देशपालकः ॥
२३१. सुसमृद्धां गुहां दिव्यां सुग्रीवो वानरर्षभः ।
२३२. प्रविष्टो विधिवद् वीरः क्षिप्रं राज्येऽभिषिच्यताम् ॥
२३३. एवमुक्त्वा हनूमन्तं रामः सुग्रीवमब्रवीत् ।
२३४. वृत्तज्ञो वृत्तसंपन्नमुदारबलविक्रमम् ॥
२३५. इममप्यङ्गदं वीरं यौवराज्येऽभिषेचय ।
२३६. ज्येष्ठस्य हि सुतो ज्येष्ठः सदृशो विक्रमेण च ।
२३७. अङ्गदोऽयमदीनात्मा यौवराज्यस्य भाजनम् ॥
२३८. पूर्वोऽयं वार्षिको मासः श्रावणः सलिलागमः ।
२३९. प्रवृत्ताः सौम्य चत्वारो मासा वार्षिकसम्ज्ञिताः ॥
२४०. नायमुद्योगसमयः प्रविश त्वं पुरीं शुभाम् ।
२४१. अस्मिन् वत्स्याम्यहं सौम्य पर्वते सहलक्ष्मणः ॥
२४२. इयं गिरिगुहा रम्या विशाला युक्तमारुता ।
२४३. प्रभूतसलिला सौम्य प्रभूतकमलोत्पला ॥
२४४. कार्तिके समनुप्राप्ते त्वं रावणवधे यत ।
२४५. एष नः समयः सौम्य प्रविश त्वं स्वमालयम् ॥
२४६. अभिषिञ्चस्व राज्ये च सुहृदः संप्रहर्षय ॥
२४७. इति रामाभ्यनुज्ञातः सुग्रीवो वानरर्षभः ।
२४८. प्रविवेश पुरीं रम्यां किष्किन्धां वालिपालिताम् ॥
२४९. ततः प्रकृतयः सर्वाः दृष्ट्वा हरिगणेश्वरम् ।
२५०. प्रणम्य मूर्ध्ना पतिता वसुधायां समाहिताः ॥
२५१. सुग्रीवः प्रकृतीः सर्वाः सम्भाष्योत्थाप्य वीर्यवान् ।
२५२. भ्रातुरन्तह्पुरं सौम्यं प्रविवेश महाबलः ॥
२५३. ततो हेमप्रतिष्ठाने वरास्तरणसंवृते ।
२५४. प्रासादशिखरे रम्ये चित्रमाल्योपशोभिते ।
२५५. शास्त्रदृष्टेन विधिना महर्षिविहितेन च ।
२५६. गजो गवाक्षो गवयो हनूमान् जाम्बवान्स्तथा ।
२५७. अभ्यषिञ्चन्त सुग्रीवं वसवो वासवं यथा ॥
२५८. रामस्य तु वचः कुर्वन् सुग्रीवो वानरेश्वरः ।
२५९. अङ्गदं संपरिष्वज्य यौवराज्येऽभ्यषेचयत् ॥
२६०. अङ्गदे चाभिषिक्ते तु सानुक्रोशाः प्लवङ्गमाः ।
२६१. साधु साध्विति सुग्रीवं महात्मानो ह्यपूजयन् ॥
२६२. रामं चैव महात्मानं लक्ष्मणं च पुनः पुनः ।
२६३. प्रीताश्च तुष्टुवुः सर्वे तादृशे तत्र वर्तति ॥
२६४. हृष्टपुष्टजनाकीर्णा पताकाध्वजशोभिता ।
२६५. बभूव नगरी रम्या किष्किन्धा गिरिगह्वरे ॥
२६६. अभिषिक्ते तु सुग्रीवे प्रविष्टे वानरे गुहाम् ।
२६७. आजगाम सहभ्रात्रा रामः प्रस्रवणं गिरिम् ॥
२६८. तस्य शैलस्य शिखरे महतीमायतां गुहाम् ।
२६९. प्रत्यगृःणीत वासार्थं रामः सौमित्रिणा सह ॥
२७०. कृत्वा च समयं रामः सुग्रीवेण सहानघः ।
२७१. विनीतं भ्रातरं भ्राता लक्ष्मणं लक्ष्मिवर्धनम् ।
२७२. कालयुक्तं महद्वाक्यमुवाच रघुनन्दनः ॥
२७३. इयं गिरिगुहा रम्या विशाला युक्तमारुता ।
२७४. अस्यां वत्स्याम सौमित्रे वर्षरात्रमरिन्दम ॥
२७५. इयं च नलिनी रम्या फुल्लपङ्कजमण्डिता ।
२७६. नातिदूरे गुहाया नौ भविष्यति नृपात्मज ॥
२७७. प्रागुदक्प्रवणे देशे गुहा साधु भविष्यति ।
२७८. प्राचीनवाहिनीं चैव नदीं भृशमकर्दमाम् ।
२७९. गुहायाः पूर्वतः पश्य त्रिकूटे जाःनवीमिव ॥
२८०. पुलिनैरतिरम्यैश्च हम्ससारससेविता ।
२८१. प्रहसन्तीव भात्येषा नानारत्नसमन्विता ॥
२८२. क्वचिन्नीलोत्पलैश्छन्ना भाति रक्तोत्पलैः क्वचित् ।
२८३. क्वचिदाभाति शुक्लैश्च दिव्यैः कुमुदकुड्मलैः ॥
२८४. पश्य चन्दनवृक्षाणां पङ्‍क्तीः सुरचिता इव ।
२८५. ककुभानां च दृश्यन्ते मनसेवोदिताः समम् ॥
२८६. अहो सुरमणीयोऽयं देशः शत्रुनिषूदन ।
२८७. दृढं रम्स्याव सौमित्रे साध्वत्र निवसावहे ॥
२८८. इतश्च नातिदूरे सा किष्किन्धा चित्रकानना ।
२८९. सुग्रीवस्य पुरी रम्या भविष्यति नृपात्मज ॥
२९०. गीतवादित्रनिर्घोषः श्रूयते जयतां वर ।
२९१. नदतां वानराणां च मृदङ्गाडम्बरैः सह ॥
२९२. लब्ध्वा भार्यां कपिवरः प्राप्य राज्यं सुहृद्वृतः ।
२९३. ध्रुवं नन्दति सुग्रीवः संप्राप्य महतीं श्रियम् ॥
२९४. इत्युक्त्वा न्यवसत् तत्र राघवः सहलक्ष्मणः ।
२९५. सुसुखे हि बहुद्रव्ये तस्मिन् हि धरणीधरे ॥
२९६. वसतस्तस्य रामस्य रतिरल्पापि नाभवत् ।
२९७. हृतां हि भार्यां स्मरतः प्राणेभ्योऽपि गरीयसीम् ॥
२९८. उदयाभ्युदितं दृष्टवा शशाङ्कं च विशेषतः ।
२९९. आविवेश न तं निद्रा निशासु शयनं गतम् ॥
३००. तं शोचमानं काकुत्स्थं नित्यं शोकपरायणम् ।
३०१. तुल्यदुःखोऽब्रवीत् भ्राता लक्ष्मणोऽनुनयं वचः ॥
३०२. अलं वीर व्यथां गत्वा न त्वं शोचितुमर्हसि ।
३०३. शोचतो ह्यवसीदन्ति सर्वार्था विदितं हि ते ॥
३०४. भवान् क्रियापरो लोके भवान् देवपरायणः ।
३०५. आस्तिको धर्मशीलश्च व्यवसायी च राघव ॥
३०६. न ह्यव्यवसितः हन्तुं राक्षसं तं विशेषतः ।
३०७. समर्थस्त्वं रणे हन्तुं विक्रमे जिःमकारिणम् ॥
३०८. समुन्मूलय शोकं त्वं व्यवसायं स्थिरीकुरु ।
३०९. ततः सपरिवारं तं राक्षसं हन्तुमर्हसि ॥
३१०. पृथिवीमपि काकुत्स्थ ससागरवनाचलाम् ।
३११. परिवर्तयितुं शक्तः किं पुनस्तं हि रावणम् ॥
३१२. शरत्कालं प्रतीक्षस्व प्रावृट्‍कालोऽयमागतः ।
३१३. ततः सराष्‍ट्रं सगणं रावणं तं वधिष्यसि ॥
३१४. अहं तु खलु ते वीर्यं प्रसुप्तं प्रतिबोधये ।
३१५. दीप्तैराहुतिभिः काले भस्मच्छन्नमिवानलम् ॥
३१६. लक्ष्मणस्य हि तद्वाक्यं प्रतिपूज्य हितं शुभम् ।
३१७. राघवः सुहृदं स्निग्धमिदं वचनमब्रवीत् ॥
३१८. वाच्यं यदनुरक्तेन स्निग्धेन च हितेन च ।
३१९. सत्यविक्रमयुक्तेन तदुक्तं लक्ष्मण त्वया ॥
३२०. एष शोकः परित्यक्तः सर्वकार्यावसादकः ।
३२१. विक्रमेष्वप्रतिहतं तेजः प्रोत्साहयाम्यहम् ॥
३२२. शरत्कालं प्रतीक्षिष्ये स्थितोऽस्मि वचने तव ।
३२३. सुग्रीवस्य नदीनां च प्रसादमनुपालयन् ॥
३२४. उपकारेण वीरस्तु प्रतिकारेण युज्यते ।
३२५. अकृतज्ञोऽप्रतिकृतो हन्ति सत्त्ववतां मनः ॥
३२६. स तथा वालिनं हत्वा सुग्रीवमभिषिच्य च ।
३२७. वसन् माल्यवतः पृष्ठे रामो लक्ष्मणमब्रवीत् ॥
३२८. अयं स कालः संप्राप्तः समयोऽद्य जलागमः ।
३२९. संपश्य त्वं नभो मेघैः संवृतं गिरिसन्निभैः ॥
३३०. नवमासधृतं गर्भं भास्करस्य गभस्तिभिः ।
३३१. पीत्वा रसं समुद्राणां द्यौः प्रसूते रसायनम् ॥
३३२. शक्यमम्बरमारुह्य मेघसोपानपङ्क्तिभिः ।
३३३. कुटजार्जुनमालाभिः अलङ्कर्तुं दिवाकरम् ॥
३३४. सन्ध्यारागोत्थितैस्ताम्रैः अन्तेष्वपि च पाण्डुभिः ।
३३५. स्निग्धैरभ्रपटच्छेदैः बद्धव्रणमिवाम्बरम् ॥
३३६. एषा घर्मपरिक्लिष्टा नववारिपरिप्लुता ।
३३७. सीतेव शोकसन्तप्ता मही बाष्पं विमुञ्चति ॥
३३८. मेघोदरविनिर्मुक्ताः कर्पूरदलशीतलाः ।
३३९. शक्यमञ्जलिभिः पातुं वाताः केतकिगन्धिनः ॥
३४०. एष फुल्लार्जुनः शैलः केतकैरभिवासितः ।
३४१. सुग्रीव इव शान्तारिः धाराभिरभिषिच्यते ॥
३४२. मेघकृष्णाजिनधरा धारायज्ञोपवीतिनः ।
३४३. मारुतापूरितगुहाः प्राधीता इव पर्वताः ॥
३४४. कशाभिरिव हैमीभिः विद्युद्भिरभिताडितम् ।
३४५. अन्तस्तनितनिर्घोषं सवेदनमिवाम्बरम् ॥
३४६. नीलमेघाश्रिता विद्युत् स्फुरन्ती प्रतिभाति मे ।
३४७. स्फुरन्ती रावणस्याङ्के वैदेहीव तपस्विनी ॥
३४८. विद्युत्पताकाः सबलाकमालाह्
३४९. शैलेन्द्रकूटाकृतिसन्निकाशाः ।
३५०. गर्जन्ति मेघा समुदीर्णनादा
३५१. मत्ता गजेन्द्रा इव संयुगस्थाः ॥
३५२. समुद्वहन्तः सलिलातिभारम्
३५३. बलाकिनो वारिधरा नदन्तः ।
३५४. महत्सु शृङ्गेषु महीधराणाम्
३५५. विश्रम्य विश्रम्य पुनः प्रयान्ति ॥
३५६. मेघाभिरामा परिसंपतन्ती
३५७. सम्मोदिता भाति बलाकपङ्क्तिः ।
३५८. वातावधूता वरपौण्डरीकी
३५९. लम्बेव माला रुचिराम्बरस्य ॥
३६०. निद्रा शनैः केशवमभ्युपैति
३६१. द्रुतं नदी सागरमभ्युपैति ।
३६२. हृष्टा बलाका घनमभ्युपैति
३६३. कान्ता सकामा प्रियमभ्युपैति ॥
३६४. अङ्गारचूर्णोत्करसन्निकाशैह्
३६५. फलैः सुपर्याप्तरसैः समृद्धैः ।
३६६. जम्बूद्रुमाणां प्रविभान्ति शाखा
३६७. निपीयमाना इव षट्पदौघैः ॥
३६८. मार्गानुगः शैलवनानुसारी
३६९. संप्रस्थितो मेघरवं निशम्य ।
३७०. युद्धाभिकामः प्रतिनादशङ्की
३७१. मत्तो गजेन्द्रः प्रतिसन्निवृत्तः ॥
३७२. क्वचित् प्रगीता इव षट्पदौघैह्
३७३. क्वचित् प्रनृत्ता इव नीलकण्ठैः ।
३७४. क्वचित् प्रमत्ता इव वारणेन्द्रैह्
३७५. विभान्त्यनेकाश्रयिणो वनान्ताः ॥
३७६. मुक्तासमाभं सलिलं पतद् वै
३७७. सुनिर्मलं पत्रपुटेषु लग्नम् ।
३७८. हृष्टा विवर्णच्छदना विहङ्गाह्
३७९. सुरेन्द्रदत्तं तृषिताः पिबन्ति ॥
३८०. षट्पादतन्त्रीमधुराभिधानम्
३८१. प्लवङ्गमोदीरितकण्ठतालम् ।
३८२. आविष्कृतं मेघमृदङ्गनादैह्
३८३. वनेषु सङ्गीतमिव प्रवृत्तम् ॥
३८४. नद्यः समुद्वाहितचक्रवाकाह्
३८५. तटानि शीर्णान्यपवाहयित्वा ।
३८६. दृप्ता नवप्रावृतपूर्णभोगा
३८७. द्रुतं स्वभर्तारमुपोपयान्ति ॥
३८८. नवाम्बुधाराहतकेसराणि
३८९. द्रुतं परित्यज्य सरोरुहाणि ।
३९०. कदम्बपुष्पाणि सकेसराणि
३९१. नवानि हृष्टाः भ्रमराः पिबन्ति ॥
३९२. मत्ता गजेन्द्रा मुदिता गवेन्द्रा
३९३. वनेषु विश्रान्ततरा मृगेन्द्राः ।
३९४. रम्या नगेन्द्रा निभृता नरेन्द्राह्
३९५. प्रक्रीडितो वारिधरैः सुरेन्द्रः ॥
३९६. सुरतामर्दविच्छिन्नाः स्वर्गस्त्रीहारमौक्तिकाः ।
३९७. पतन्ति चाकुला दिक्षु तोयधाराः समन्ततः ॥
३९८. विलीयमानैर्विहगैः निमीलद्भिश्च पङ्कजैः ।
३९९. विकसन्त्या च मालत्या गतोऽस्तं ज्ञायते रविः ॥
४००. वृत्ता यात्रा नरेन्द्राणां सेना पथ्येव वर्तते ।
४०१. वैराणि चैव मार्गाश्च सलिलेन समीकृताः ॥
४०२. मासि प्रौष्ठपदे ब्रःम ब्राःमणानां विवक्षताम् ।
४०३. अयमध्यायसमयः सामगानामुपस्थितः ॥
४०४. विवृत्तकर्मायतनो नूनं सञ्चितसञ्चयः ।
४०५. आषाढीमभ्युपगतो भरतः कोसलाधिपः ॥
४०६. नूनमापूर्यमाणायाः सरय्वा वर्धते रयः ।
४०७. मां समीक्ष्य समायान्तमयोध्याया इव स्वनः ॥
४०८. इमाः स्फीतगुणा वर्षाः सुग्रीवः सुखमश्नुते ।
४०९. विजितारिः सदारश्च राज्ये महति च स्थितः ॥
४१०. अहं तु हृतदारश्च राज्याच्च महतश्च्युतः ।
४११. नदीकूलमिव क्लिन्नमवसीदामि लक्ष्मण ॥
४१२. शोकश्च मम विस्तीर्णः वर्षाश्च भृशदुर्गमाः ।
४१३. रावणश्च महान् शत्रुः अपारः प्रतिभाति मे ॥
४१४. अपि चातिपरिक्लिष्टं चिराद्दारैः समागतम् ।
४१५. आत्मकार्यगरीयस्त्वात् वक्तुं नेच्छामि वानरम् ॥
४१६. स्वयमेव हि विश्रम्य ज्ञात्वा कालमुपागतम् ।
४१७. उपकारं च सुग्रीवो वेत्स्यते नात्र संशयः ॥
४१८. तस्मात् कालप्रतीक्षोऽहं स्थितोऽस्मि शुभलक्षण ।
४१९. सुग्रीवस्य नदीनां च प्रसादमनुपालयन् ॥
४२०. समीक्ष्य विमलं व्योम गतविद्युत्बलाहकम् ।
४२१. सारसाकुलसङ्‍घुष्टं रम्यज्योत्स्नानुलेपनम् ।
४२२. प्राप्तवन्तमभिप्रेतान् सर्वानेव मनोरथान् ।
४२३. स्वां च पत्नीमभिप्रेतां तारां चापि समीप्सिताम् ।
४२४. विहरन्तमहो रात्रं कृतार्थं विगतज्वरम् ।
४२५. मन्त्रिषु न्यस्तकार्यं च मन्त्रिणामनवेक्षकम् ।
४२६. उच्छिन्नराज्यसन्देहं कामवृत्तमिव स्थितम् ।
४२७. निश्चितार्थोऽर्थतत्त्वज्ञः कालधर्मविशेषवित् ।
४२८. हितं तथ्यं च पथ्यं च सामधर्मार्थनीतिमत् ।
४२९. प्रणयप्रीतिसंयुक्तं विश्वासकृतनिश्चयम् ।
४३०. हरीश्वरमुपागम्य हनूमान् वाक्यमब्रवीत् ॥
४३१. राज्यं प्राप्तं यशश्चैव कौली श्रीरभिवर्धिता ।
४३२. मित्राणां सङ्ग्रहः शेषः तद् भवान् कर्तुमर्हति ॥
४३३. यो हि मित्रेषु कालज्ञः सततं साधु वर्तते ।
४३४. तस्य राज्यं च कीर्तिश्च प्रतापश्चापि वर्धते ॥
४३५. यस्य कोशश्च दण्डश्च मित्राण्यात्मा च भूमिप ।
४३६. समान्येतानि सर्वाणि स राज्यं महदश्नुते ॥
४३७. सन्त्यज्य सर्वकर्माणि मित्रार्थे यो न वर्तते ।
४३८. सम्भ्रमाद् विकृतोत्साहः सोऽनर्थेनावरुध्यते ॥
४३९. यो हि कालव्यतीतेषु मित्रकार्येषु वर्तते ।
४४०. स कृत्वा महतोऽप्यर्थात् न मित्रार्थेन युज्यते ॥
४४१. तदिदं मित्रकार्यं नः कालातीतमरिन्दम ।
४४२. क्रियतां राघवस्यैतद् वैदेह्याः परिमार्गणम् ॥
४४३. न च कालमतीतं ते निवेदयति कालवित् ।
४४४. त्वरमाणोऽपि स प्राज्ञः तव राजन् वशानुगः ॥
४४५. कुलस्य हेतुः स्फीतस्य दीर्घबन्धुश्च राघवः ।
४४६. अप्रमेयप्रभावश्च स्वयं चाप्रतिमो गुणैः ॥
४४७. न हि तावद् भवेत् कालः व्यतीतः चोदनादृते ।
४४८. चोदितस्य हि कार्यस्य भवेद् कालव्यतिक्रमः ॥
४४९. अकर्तुरपि कार्यस्य भवान् कर्ता हरीश्वर ।
४५०. किं पुनः प्रतिकर्तुस्ते राज्येन च वधेन च ॥
४५१. कामं खलु शरैः शक्तः सुरासुरमहोरगान् ।
४५२. वशे दाशरथिः कर्तुं त्वत्प्रतिज्ञामपेक्षते ॥
४५३. प्राणत्यागाविशङ्केन कृतं तेन महत् प्रियम् ।
४५४. तस्य मार्गाम वैदेहीं पृथिव्यामपि चाम्बरे ॥
४५५. तदाज्ञापय कः किं ते कुतो वापि व्यवस्यतु ।
४५६. हरयो ह्यप्रधृष्यास्ते सन्ति कोट्यग्रतोऽनघ ॥
४५७. तस्य तद्वचनं श्रुत्वा काले साधु निरूपितम् ।
४५८. सुग्रीवः सत्त्वसंपन्नः चकार मतिमुत्तमाम् ॥
४५९. सन्दिदेशातिमतिमान् नीलं नित्यकृतोद्यमम् ।
४६०. दिक्षु सर्वासु सर्वेषां सैन्यानामुपसम्ग्रहे ॥
४६१. यथा सेना समग्रा मे यूथपालाश्च सर्वशः ।
४६२. समागच्छन्त्यसङ्गेन तथा सेनाग्रणीः कुरु ॥
४६३. त्रिपञ्चरात्रादूर्ध्वं यः प्राप्नुयादिह वानरः ।
४६४. तस्य प्राणान्तिको दण्डः नात्र कार्या विचारणा ॥
४६५. हरीन्श्च वृद्धानुपयातु साङ्गदो
४६६. भवान् ममाज्ञामधिकृत्य निश्चितम् ।
४६७. इति व्यवस्थां हरिपुङ्गवेश्वरो
४६८. विधाय वेश्म प्रविवेश वीर्यवान् ॥">
<script type="text/javascript">
    
    let baseURL = "https:\/\/vishvAsa.github.io\/rAmAyaNam\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022build_img\u0022:\u0022https:\/\/github.com\/vishvAsa\/rAmAyaNam\/actions\/workflows\/build.yml\/badge.svg\u0022,\u0022build_url\u0022:\u0022https:\/\/github.com\/vishvAsa\/rAmAyaNam\/actions\/workflows\/build.yml\u0022,\u0022contactlink\u0022:\u0022https:\/\/github.com\/vishvAsa\/rAmAyaNam\/issues\/new\u0022,\u0022env\u0022:\u0022production\u0022,\u0022githubeditmepathbase\u0022:\u0022https:\/\/github.com\/vishvAsa\/rAmAyaNam\/edit\/content\/\u0022}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022unicode_script\u0022:\u0022devanagari\u0022}},{\u0022scope\u0022:{\u0022pathPrefix\u0022:\u0022kAvyam\/bhAShAntaram\/kn\u0022},\u0022values\u0022:{\u0022comments\u0022:true,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022unicode_script\u0022:\u0022kannada\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/devaH\/\u0022},{\u0022title\u0022:\u0022आगमः\u0022,\u0022url\u0022:\u0022..\/AgamaH\/\u0022},{\u0022title\u0022:\u0022आगमः शैवः\u0022,\u0022url\u0022:\u0022..\/AgamaH_shaivaH\/\u0022},{\u0022title\u0022:\u0022आगमः वैष्णवः\u0022,\u0022url\u0022:\u0022..\/AgamaH_vaiShNavaH\/\u0022},{\u0022title\u0022:\u0022रामानुजीयम्\u0022,\u0022url\u0022:\u0022..\/rAmAnujIyam\/\u0022},{\u0022title\u0022:\u0022माध्वम्\u0022,\u0022url\u0022:\u0022..\/mAdhvam\/\u0022},{\u0022title\u0022:\u0022आगमः ब्राह्मः\u0022,\u0022url\u0022:\u0022..\/AgamaH_brAhmaH\/\u0022},{\u0022title\u0022:\u0022कल्पान्तरम्\u0022,\u0022url\u0022:\u0022..\/kalpAntaram\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022वेदाः - ऋक्\u0022,\u0022url\u0022:\u0022..\/vedAH_Rk\/\u0022},{\u0022title\u0022:\u0022वेदाः - यजुः\u0022,\u0022url\u0022:\u0022..\/vedAH_yajuH\/\u0022},{\u0022title\u0022:\u0022वेदाः - साम\u0022,\u0022url\u0022:\u0022..\/vedAH_sAma\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022पुराणम् वैष्णवम्\u0022,\u0022url\u0022:\u0022..\/purANam_vaiShNavam\/\u0022},{\u0022title\u0022:\u0022महाभारतम्\u0022,\u0022url\u0022:\u0022..\/mahAbhAratam\/\u0022},{\u0022title\u0022:\u0022रामायणम्\u0022,\u0022url\u0022:\u0022..\/rAmAyaNam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvya\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022},{\u0022title\u0022:\u0022English Lit\u0022,\u0022url\u0022:\u0022..\/english\/\u0022},{\u0022title\u0022:\u0022Book pub\u0022,\u0022url\u0022:\u0022..\/book-pub\u0022}],\u0022title\u0022:\u0022सङ्ग्रहान्तरम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022..\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vishvAsa.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    
    var pageRelUrlTree = {};
</script>

    
    <script type="text/javascript">
  let pageVars = {};
  pageVars.pageUrlMinusBasePath = "\/rAmAyaNam\/vAlmIkIyam\/goraxapura-pAThaH\/shrInivAsa-mUrti-sanxepaH\/4_kiShkindhAkANDam\/03_sugrIvapaTTAbhiShekaH\/".replace(basePath, "/");
  pageVars.pageParams = {};
  pageVars.pageSource = "vAlmIkIyam\/goraxapura-pAThaH\/shrInivAsa-mUrti-sanxepaH\/4_kiShkindhAkANDam\/03_sugrIvapaTTAbhiShekaH.md";
  console.log(pageVars.pageSource);
  var pageDefaults;
  for (let possiblePageDefaults of pageDefaultsList) {
    if (pageVars.pageSource.startsWith(possiblePageDefaults.scope.pathPrefix)) {
      pageDefaults = possiblePageDefaults.values
    }
  }
    
</script>


    <script src="/rAmAyaNam/webpack_dist/uiLib-bundle.js"></script>







    <link rel="stylesheet" href="/rAmAyaNam/webpack_dist/uiLib.css">
<link rel="stylesheet" href="/rAmAyaNam/css/uiLibPrint.css" media="print" >
<link rel="stylesheet" href="/rAmAyaNam/css/fonts.css" >
<link rel="stylesheet" href="/rAmAyaNam/css/@fortawesome/fontawesome-free/css/solid.min.css">

<link rel="stylesheet" href="/rAmAyaNam/css/@fortawesome/fontawesome-free/css/fontawesome.min.css">


<link rel="alternate" hreflang="sa-Deva" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/" />
<link rel="alternate" hreflang="sa-Deva" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=devanagari" />

<link rel="alternate" hreflang="sa-Knda" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=kannada" />
<link rel="alternate" hreflang="sa-Mlym" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=malayalam" />
<link rel="alternate" hreflang="sa-Telu" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=telugu" />
<link rel="alternate" hreflang="sa-Taml-t-sa-Taml-m0-superscript" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=tamil_superscripted" />
<link rel="alternate" hreflang="sa-Taml" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=tamil" />
<link rel="alternate" hreflang="sa-Gran" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=grantha" />

<link rel="alternate" hreflang="sa-Gujr" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=gujarati" />
<link rel="alternate" hreflang="sa-Guru" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=gurmukhi" />
<link rel="alternate" hreflang="sa-Shar" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=sharada" />
<link rel="alternate" hreflang="sa-Dogr" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=dogra" />
<link rel="alternate" hreflang="sa-Phag" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=phags_pa" />
<link rel="alternate" hreflang="sa-Tibt" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=tibetan" />
<link rel="alternate" hreflang="sa-Sidd" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=siddham" />
<link rel="alternate" hreflang="sa-Newa" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=newa" />
<link rel="alternate" hreflang="sa-Modi" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=modi" />
<link rel="alternate" hreflang="sa-Tirh" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=tirhuta_maithili" />
<link rel="alternate" hreflang="sa-Gong" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=gondi_gujala" />
<link rel="alternate" hreflang="sa-Gonm" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=gondi_masaram" />


<link rel="alternate" hreflang="sa-Orya" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=oriya" />
<link rel="alternate" hreflang="sa-Beng-t-sa-Beng-m0-assamese" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=assamese" />
<link rel="alternate" hreflang="sa-Beng" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=bengali" />
<link rel="alternate" hreflang="sa-Mtei" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=manipuri" />
<link rel="alternate" hreflang="sa-Sinh" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=sinhala" />
<link rel="alternate" hreflang="sa-Limb" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=limbu" />
<link rel="alternate" hreflang="sa-Lepc" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=lepcha" />


<link rel="alternate" hreflang="sa-Cyrl" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=cyrillic" />
<link rel="alternate" hreflang="sa-Latn-t-sa-Zyyy-m0-iso" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=iso" />
<link rel="alternate" hreflang="sa-Latn-t-sa-Zyyy-m0-iast" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=iast" />
<link rel="alternate" hreflang="sa-Aran" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=urdu" />
<link rel="alternate" hreflang="sa-Avst" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=avestan" />

<link rel="alternate" hreflang="sa-Brah" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=brahmi" />
<link rel="alternate" hreflang="sa-Khar" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=kharoshthi" />
<link rel="alternate" hreflang="sa-Zanb" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=zanbazar_square" />
<link rel="alternate" hreflang="sa-Bhks" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=bhaiksuki" />

<link rel="alternate" hreflang="sa-Bali" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=balinese" />
<link rel="alternate" hreflang="sa-Java" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=javanese" />
<link rel="alternate" hreflang="sa-Laoo" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=lao" />
<link rel="alternate" hreflang="sa-Laoo-t-sa-Laoo-m0-Laopali" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=lao_pali" />
<link rel="alternate" hreflang="sa-Mymr" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=burmese" />
<link rel="alternate" hreflang="sa-Mymr-t-sa-Mymr-m0-Mon" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=mon" />
<link rel="alternate" hreflang="sa-Cham" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=cham" />
<link rel="alternate" hreflang="sa-Khmr" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=khmer" />
<link rel="alternate" hreflang="sa-Thai" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/?transliteration_target=thai" />

  </head>

  <body class="ma0 bg-near-white">
    


    
<header class="p-1 bg-yellow noPrint">
    <nav role="navigation" class="col">
      <div id="div_top_bar" class="row">
        <div class="col-md-3 justify-content-start">
          <a  href="/" class="btn col border">
            <i class="fas fa-gopuram ">रामायणे विश्वासटिप्पन्यः <br/> ०३ ०३ सुग्रीवपट्टाभिषेकः</i>
          </a>
        </div>
        <div id="div_top_bar_right" class="col-md-auto d-flex justify-content-center">
          <button class="btn btn-light"  href="#transliterationDropdown" data-toggle="collapse">
            ✍
          </button>
          <select id="transliterationDropdown" size="1" class="collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          <div>
          <button class="btn btn-outline-secondary btn-sm"  href="#transliterationDropdownAlt" data-toggle="collapse">
          (✍)
          </button>
          <select id="transliterationDropdownAlt" size="1"  style="font-size:12px" class="bg-light-yellow collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          </div>
          <div class="row col d-flex  dropdown">
            <button class="btn btn-secondary-outline btn-sm dropdown-toggle" type="button" data-toggle="dropdown" aria-haspopup="true" aria-expanded="false">
              A±
            </button>
            <div class="dropdown-menu" aria-labelledby="dropdownMenuButton">
            <a class="btn btn-secondary btn-sm" onclick="module_uiLib.changeTextSize(2)">A+</a>
            <a class="btn btn-secondary btn-sm" onclick="module_uiLib.changeTextSize(-2)">A-</a>
            </div>
          </div>
          <button class="btn btn-light btn-sm"  href="#commentStyleDropdown" data-toggle="collapse">
            🗨
          </button>
          <select id="commentStyleDropdown" class="collapse" size="1" onchange="module_uiLib.default.content.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a id="expandAllButton" class="btn btn-secondary" onclick="module_uiLib.default.query.setParamsAndGo({'expandDetails': '.*'})">↕️️</a></div>
          <div id="printStyleDiv" class="row col d-flex  dropdown">
          <button class="btn btn-light btn-sm dropdown-toggle"  href="#printStyleDropdown" data-toggle="dropdown" aria-haspopup="true" aria-expanded="false">
          🖨
          </button>
            <div class="dropdown-menu col" aria-labelledby="printStyleDropdown">
              <div class="row justify-content-center">
                <p>Cols:</p>
                <input type="number" min="1" max="10" value="2" step="1" id="tbColumns" style="width: 3ch;"  accesskey="c"/>
              </div>
              <div class="row justify-content-center">
                <p>A±:</p> <input type="text" id="tbBodyFontSize" value="0.4cm" style="width: 6ch;"  accesskey="f"></input>
              </div>
              <div class="row justify-content-center">
                <p>Incl:</p> <input checked type="checkbox" id="tbIncludeStyle" value="on"></input>
                <button id="btnPrintStyle" onclick="module_uiLib.default.content.updatePrintStyle()">🖨
                </button>
              </div>
            </div>
        </div>
        </div>
        <div id="audioDiv" class="row col d-flex  dropdown">
          <button class="btn btn-secondary-outline btn-sm dropdown-toggle" type="button" id="audioDropdownMenuButton" data-toggle="dropdown" aria-haspopup="true" aria-expanded="false">
            🎧
          </button>
          <div class="dropdown-menu" aria-labelledby="dropdownMenuButton">
          <a id="speakerButton" class="btn btn-outline-secondary btn-sm" onclick="module_uiLib.default.content.handleSpeakToggle()">⏯</a>
          <button id="speakerPauseButton" class="btn btn-outline-secondary btn-sm">⏸</button>
            <div id="audioOptionsDiv" class="row justify-content-center" >
              <div>
                <p class="lead">Vol</p>
                <input type="range" min="0" max="1" value="1" step="0.1" id="volume" />
                <span id="volume-label" class="ms-2">1</span>
              </div>
              <div class="mx-5">
                <p class="lead">Rate</p>
                <input type="range" min="0.1" max="10" value="1" id="rate" step="0.1" />
                <span id="rate-label" class="ms-2">1</span>
              </div>
              <div>
                <p class="lead">Pitch</p>
                <input type="range" min="0" max="2" value="1" step="0.1" id="pitch" />
                <span id="pitch-label" class="ms-2">1</span>
              </div>
            </div>
          </div>
        </div>
        <a href="https://vishvAsa.github.io/rAmAyaNam/search"  class="btn btn-light btn-sm">🥽🔦</a>
        <div class="row col  d-flex justify-content-center">
          <div><a id="previousPage" href="" class="btn btn-secondary">###<i class="fas fa-caret-left"></i></a></div>
          <div ><a id="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border noPrint " id="sidebar">
          <div id="fastSearch">
              <datalist id="pageDataList"></datalist>
              <input id="searchInput" placeholder="शीर्षिकान्विष्यताम्" list="pageDataList" onchange="module_uiLib.default.navigation.pageLoader()">
          </div>
          <details open  class="bg-light-gray" >
              <summary id="sidebarToggleLink" onclick="module_uiLib.default.navigation.sidebarToggleHandler()">
            Menu
              </summary>
              <ul id="sidebarBody" class="list pl2 p-0 bg-yellow">
              </ul>
          </details>
      </aside>
      <main class="col p-3" role="main" data-pagefind-body>
        
<header class='border d-flex justify-content-between'>
    <h1 id="०३ ०३ सुग्रीवपट्टाभिषेकः">०३ ०३ सुग्रीवपट्टाभिषेकः</h1>
    
    <a id="editLink" class="btn btn-primary noPrint"  href="https://github.com/vishvAsa/rAmAyaNam/edit/content/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH.md"><i class="fas fa-edit"></i></a>
    
</header>
<article>
  <aside id="toc_card" class="card border noPrint ">
    <details id="toc_header">
        <summary>What's in this page?</summary>
      <div id="toc_body" class="p-0">
        
        <ul id="toc_ul" class="list p-0">
        </ul>
      </div>
    </details>
    <div id="progressBarDiv" class="row d-flex justify-content-center">
      🐎💪<progress id="progressLoading" value="0" max="100"> 32% </progress>
    </div>
  </aside>
  <div id="post_content">
  <p>१. इषुणाभिहतं दृष्ट्वा वालिनं कुञ्जरोपमम् ।<br>
२. तारा तरुमिवोन्मूलं पर्यदेवयदातुरा ॥<br>
३. रणे दारुणविक्रान्त प्रवीर प्लवतां वर ।<br>
४. किमिदानीं पुरोभागामद्य त्वं नाभिभाषसे ॥<br>
५. अतीव खलु ते कान्ता वसुधा वसुधाधिप ।<br>
६. गतासुरपि तां गात्रैः मां विहाय निषेवसे ॥<br>
७. हृदयं सुस्थितं मह्यं दृष्ट्वा निपतितं भुवि ।<br>
८. यन्न शोकाभिसन्तप्तं स्फुटतेऽद्य सहस्रधा ॥<br>
९. विशुद्ध सत्त्वाभिजन प्रिययुद्ध मम प्रिय ।<br>
१०. मामनाथां विहायैकां गतस्त्वमसि मानद ॥<br>
११. शूराय न प्रदातव्या कन्या खलु विपश्चिता ।<br>
१२. शूरभार्यां हतां पश्य सद्यो मां विधवां कृताम् ॥<br>
१३. पतिहीना तु या नारी कामं भवतु पुत्रिणी ।<br>
१४. धनधान्यसमृद्धापि विधवेत्युच्यते जनैः ॥<br>
१५. निःश्रेयसपरा मोहात् त्वया चाहं विगर्हिता ।<br>
१६. यैषाब्रुवं हितं वाक्यं वानरेन्द्र हितैषिणी ॥<br>
१७. समाश्वासय पुत्रं त्वं सन्देशं सन्दिशस्व मे ।<br>
१८. मूर्ध्नि चैनं समाघ्राय प्रवासं प्रस्थितोऽह्यसि ॥<br>
१९. रुधिरोक्षितसर्वाङ्गं दृष्ट्वा विनिहतं पतिम् ।<br>
२०. उवाच तारा पिङ्गाक्षं पुत्रमङ्गदमङ्गना ॥<br>
२१. बालसूर्योज्वलतनुं प्रयान्तं यमसादनम् ।<br>
२२. अभिवादय राजानं पितरं पुत्र मानदम् ॥<br>
२३. एवमुक्तः समुत्थाय जग्राह चरणौ पितुः ।<br>
२४. भुजाभ्यां पीनवृत्ताभ्यां अङ्गदोऽहमिति ब्रुवन् ॥<br>
२५. अभिवादयमानं त्वामङ्गदं त्वं यथा पुरा ।<br>
२६. दीर्घायुर्भव पुत्रेति किमर्थं नाभिभाषसे ॥<br>
२७. इष्ट्वा सम्ग्रामयज्ञेन रामप्रहरणाम्भसा ।<br>
२८. तस्मिन्नवभृते स्नातः कथं पत्न्या मया विना ॥<br>
२९. राज्यश्रीर्न जहाति त्वां गतासुमपि मानद ।<br>
३०. सूर्यस्यावर्तमानस्य शैलराजमिव प्रभा ॥<br>
३१. यद्यप्रियं किञ्चिदसंप्रधार्य<br>
३२. मया कृता स्यात् तव दीर्घबाहो ।<br>
३३. क्षमस्व मे तत् हरिवंशनाथ<br>
३४. व्रजामि मूर्ध्ना तव वीर पादौ ॥<br>
३५. तथा तु तारा करुणं रुदन्ती<br>
३६. भर्तुः समीपे सह वानरीभिः ।<br>
३७. व्यवस्यत प्रायमनिन्द्यवर्णा<br>
३८. उपोपविष्टुं भुवि यत्र वाली ॥<br>
३९. ततो निपतितां तारां च्युतां तारामिवाम्बरात् ।<br>
४०. शनैराश्वासयामास हनुमान् हरियूथपः ॥<br>
४१. गुणदोषकृतं जन्तुः स्वकर्म फलहेतुकम् ।<br>
४२. अव्यग्रस्तदवाप्नोति सर्वं प्रेत्य शुभाशुभम् ॥<br>
४३. शोच्या शोचसि कं शोच्यं दीनं दीनानुकम्पसे ।<br>
४४. कश्च कस्यानुशोच्योऽस्ति देहेऽस्मिन् बुद्बुदोपमे ॥<br>
४५. अङ्गदस्तु कुमारोऽयं द्रष्टव्यो जीवपुत्रया ।<br>
४६. आयत्यां च विधेयानि समर्थान्यस्य चिन्तय ॥<br>
४७. सन्ततिश्च यथा दृष्ट्वा कृत्यं यच्चापि साम्प्रतम् ।<br>
४८. राज्ञः तत् क्रियतां सर्वमेष कालस्य निश्चयः ॥<br>
४९. संस्कार्यो हरिराजस्तु अङ्गदश्चाभिषिच्यताम् ।<br>
५०. सिंहासनगतं पुत्रं पश्यन्ती शान्तिमेष्यसि ॥<br>
५१. सा तस्य वचनं श्रुत्वा भर्तृव्यसनपीडिता ।<br>
५२. अब्रवीदुत्तरं तारा हनूमन्तमवस्थितम् ॥<br>
५३. अङ्गदप्रतिरूपाणां पुत्राणामेकतः शतम् ।<br>
५४. हतस्याप्यस्य वीरस्य गात्रसंश्लेषणं वरम् ॥<br>
५५. न चाहं हरिराज्यस्य प्रभवाम्यङ्गदस्य वा ।<br>
५६. पितृव्यस्तस्य सुग्रीवः सर्वकार्येष्वनन्तरः ॥<br>
५७. तामाशुवेगेन दुरासदेन<br>
५८. त्वभिप्लुतां शोकमहार्णवेन ।<br>
५९. पश्यन्स्तदा वाल्यनुजस्तरस्वी<br>
६०. भ्रातुर्वधेनाप्रतिमेन तेपे ॥<br>
६१. स बाष्पपूर्णेन मुखेन पश्यन्<br>
६२. क्षणेन निर्विण्नमना मनस्वी ।<br>
६३. यशस्विनं लक्षणलक्षिताङ्गम्<br>
६४. उपस्थितं राघवमित्युवाच ॥<br>
६५. यथा प्रतिज्ञातमिदं नरेन्द्र<br>
६६. कृतं त्वया दृष्टफलं च कर्म ।<br>
६७. ममाद्य भोगेषु नरेन्द्रसूनो<br>
६८. मनो निवृत्तं हतजीवितेन ॥<br>
६९. अस्यां महिष्यां तु भृशं रुदत्याम्<br>
७०. पुरेऽतिविक्रोशति दुःखतप्ते ।<br>
७१. हते नृपे संशयितेऽङ्गदे च<br>
७२. न राम राज्ये रमते मनो मे ॥<br>
७३. क्रोधाद्विमर्शात् अतिविप्रधर्षात्<br>
७४. भ्रातुर्वधो मेऽनुमतः पुरस्तात् ।<br>
७५. हते त्विदानीं हरियूथपेऽस्मिन्<br>
७६. सुतीक्ष्णमिक्ष्वाकुवर प्रतप्स्ये ॥<br>
७७. श्रेयोऽद्य मन्ये मम शैलमुख्ये<br>
७८. तस्मिन्श्च वासः चिरमृष्यमूके ।<br>
७९. यथा तथा वर्तयतः स्ववृत्त्या<br>
८०. नेमं निहत्य त्रिदिवस्य लाभः ॥<br>
८१. न त्वा जिघासामि चरेति यन्माम्<br>
८२. अयं महात्मा मतिमानुवाच ।<br>
८३. तस्यैव तद् राम वचोऽनुरूपम्<br>
८४. इदं वचः कर्म च मेऽनुरूपम् ॥<br>
८५. भ्रातृत्वमार्यभावश्च धर्मश्चानेन रक्षितः ।<br>
८६. मया क्रोधश्च कामश्च कपित्वं च प्रदर्शितम् ॥<br>
८७. अचिन्तनीयं परिवर्जनीयम्<br>
८८. अनीप्सनीयं स्वनवेक्षणीयम् ।<br>
८९. प्राप्तोऽस्मि पाप्मानमिदं वयस्य<br>
९०. भ्रातुर्वधात् त्वाष्‍ट्रवधादिवेन्द्रः ॥<br>
९२. पाप्मानमिन्द्रस्य मही जलं च<br>
९३. वृक्षाश्च कामं जगृःउः स्त्रियश्च ।<br>
९४. को नाम पाप्मानमिहं सहेत<br>
९५. शाखामृगस्य प्रतिपत्तुमिच्छेत् ॥<br>
९६. सोदर्यघातापरगात्रबालह्<br>
९७. सन्तापहस्ताक्षिशिरोविषाणः ।<br>
९८. एनोमयो मामभिहन्ति हस्ती<br>
९९. दृप्तो नदीकूलमिव प्रवृद्धः ॥<br>
१००. अग्नौ विवर्णं परितप्यमानम्<br>
१०१. किट्टं यथा राघव जातरूपम् ।<br>
१०२. अंहो बतेदं नृवराविषह्यम्<br>
१०३. निवर्तते मे हृदि साधुवृत्तम् ॥<br>
१०४. महाबलानां हरियूथपानाम्<br>
१०५. इदं कुलं राघव मन्निमित्तम् ।<br>
१०६. अस्याङ्गदस्यापि च शोकतापात्<br>
१०७. अर्धस्थितप्राणमितीव मन्ये ॥<br>
१०८. अथाङ्गदो वीरवरो न जीवेत्<br>
१०९. जीवेत माता परिपालनार्थम् ।<br>
११०. विना तु पुत्रं परितापदीना<br>
१११. सा नैव जीवेदिति निश्चितं मे ॥<br>
११२. सोऽहं प्रवेक्ष्याम्यतिदीप्तमग्निम्<br>
११३. भ्रात्रा च पुत्रेण च सख्यमिच्छन् ।<br>
११४. इमे विचेष्यन्ति हरिप्रवीराह्<br>
११५. सीतां निदेशे परिवर्तमाना ॥<br>
११६. इत्येवमार्तस्य रघुप्रवीरह्<br>
११७. श्रुत्वा वचो वालिजघन्यजस्य ।<br>
११८. सञ्जातबाष्पः परवीरहन्ता<br>
११९. रामो मुहूर्तं विमना बभूव ॥<br>
१२०. तस्मिन् क्षणेऽभीक्ष्णमवेक्षमाणह्<br>
१२१. क्षितिक्षमावान् भुवनस्य गोप्ता ।<br>
१२२. रामो रुदन्तीं व्यसने निमग्नाम्<br>
१२३. समुत्सुकः सोऽथ ददर्श ताराम् ॥<br>
१२४. तां चारुनेत्रां कपिसिंहनाथाम्<br>
१२५. पतिं समाश्लिश्य तदा शयानाम् ।<br>
१२६. उत्थापयामासुरदीनसत्त्वाम्<br>
१२७. मन्त्रिप्रधानाः कपिराजपत्नीम् ॥<br>
१२८. सा विस्फुरन्ती परिरभ्यमाणा<br>
१२९. भर्तुः समीपादपनीयमाना ।<br>
१३०. ददर्श रामं शरचापपाणिम्<br>
१३१. स्वतेजसा सूर्यमिव ज्वलन्तम् ॥<br>
१३२. सुसंवृतं पार्थिवलक्षणैश्च<br>
१३३. तं चारुनेत्रं मृगशावनेत्रा ।<br>
१३४. अदृष्टपूर्वं पुरुषप्रधानम्<br>
१३५. अयं स काकुत्स्थ इति प्रजज्ञे ॥<br>
१३६. तस्येन्द्रकल्पस्य दुरासदस्य<br>
१३७. महानुभावस्य समीपमार्या ।<br>
१३८. आर्तातितूर्णं व्यसनं प्रपन्ना<br>
१३९. जगाम तारा परिविह्वलन्ती ॥<br>
१४०. तं सा समासाद्य विशुद्धसत्त्वम्<br>
१४१. शोकेन सम्भ्रान्तशरीरभावा ।<br>
१४२. मनस्विनी वाक्यमुवाच तारा<br>
१४३. रामं रणोत्कर्षणलब्धलक्ष्यम् ॥<br>
१४४. त्वमप्रमेयश्च दुरासदश्च<br>
१४५. जितेन्द्रियश्चोत्तमधार्मिकश्च ।<br>
१४६. अक्षय्यकीर्तिश्च विचक्षणश्च<br>
१४७. क्षितिक्षमावान् क्षतजोपमाक्षः ॥<br>
१४८. त्वमात्तबाणासनबाणपाणिह्<br>
१४९. महाबलः संहननोपपन्नः ।<br>
१५०. मनुष्यदेहाभ्युदयं विहाय<br>
१५१. दिव्येन देहाभ्युदयेन युक्तः ॥<br>
१५२. येनैव बाणेन हतः प्रियो मे<br>
१५३. तेनैव बाणेन हि मां जहीहि ।<br>
१५४. हता गमिष्यामि समीपमस्य<br>
१५५. न मां विना वीर रमेत वाली ॥<br>
१५६. स्वर्गेऽपि शोकं च विवर्णतां च<br>
१५७. मया विना प्राप्स्यति वीर वाली ।<br>
१५८. रम्ये नगेन्द्रस्य तटावकाशे<br>
१५९. विदेहकन्यारहितो यथा त्वम् ॥<br>
१६०. तत् त्वं प्रजानन् जहि मां न वाली<br>
१६१. दुःखं ममादर्शनजं भजेत ।<br>
१६२. आत्मेयमस्येति च मां जहि त्वम्<br>
१६३. न स्त्रीवधः स्यान्मनुजेन्द्र पुत्र ॥<br>
१६४. दारप्रदानाद् हि न दानमन्यत्<br>
१६५. प्रदृश्यते ज्ञानवतां हि लोके ।<br>
१६६. आर्तामनाथां अपनीयमानाम्<br>
१६७. एवं गतां नार्हसि मामहन्तुम् ॥<br>
१६८. इत्येवमुक्तस्तु विभुर्महात्मा<br>
१६९. तारां समाश्वास्य हितं बभाषे ।<br>
१७०. मा वीरभार्ये विमतिं कुरुष्व<br>
१७१. लोको हि सर्वो विहितो विधात्रा ॥<br>
१७२. तं चैव सर्वं सुखदुःखयोगम्<br>
१७३. लोकोऽब्रवीत् तेन कृतं विधात्रा ।<br>
१७४. त्रयोऽपि लोका विहितं विधानम्<br>
१७५. नातिक्रमन्ते वशगा हि तस्य ॥<br>
१७६. प्रीतिं परां प्राप्स्यसि तां तथैव<br>
१७७. न शूरपत्न्यः परिदेवयन्ति ॥<br>
१७८. आश्वासिता तेन महात्मना तु<br>
१७९. प्रभावयुक्तेन परन्तपेन ।<br>
१८०. सा वीरपत्नी ध्वनता मुखेन<br>
१८१. सुवेषरूपा विरराम तारा ॥<br>
१८२. स सुग्रीवं च तारां च साङ्गदां सहलक्ष्मणः ।<br>
१८३. समानशोकः काकुत्स्थः सान्त्वयन्निदमब्रवीत् ॥<br>
१८४. न शोकपरितापेन श्रेयसा युज्यते मृतः ।<br>
१८५. यदत्रानन्तरं कार्यं तत् समाधातुमर्हसि ॥<br>
१८६. लोकवृत्तमनुष्ठेयं कृतं वो बाष्पमोक्षणम् ।<br>
१८७. न कालादुत्तरं किञ्चित् कर्म शक्यमुपासितुम् ॥<br>
१८८. नियतिः कारणं लोके नियतिः कर्मसाधनम् ।<br>
१८९. नियतिः सर्वभूतानां नियोगेष्विह कारणम् ॥<br>
१९०. न कर्ता कस्यचित् कश्चित् नियोगे नापि चेश्वरः ।<br>
१९१. स्वभावे वर्तते लोकः तस्य कालः परायणम् ॥<br>
१९२. न कालस्यास्ति बन्धुत्वं न हेतुर्न पराक्रमः ।<br>
१९३. न मित्रज्ञातिसम्बन्धः कारणं नात्मनो वशः ।<br>
१९४. धर्मश्चार्थश्च कामश्च कालक्रमसमाहिताः ॥<br>
१९५. इतः स्वां प्रकृतिं वाली गतः प्राप्तः क्रियाफलम् ।<br>
१९६. सामदानार्थसंयोगैः पवित्रं प्लवगेश्वरः ॥<br>
१९७. स्वधर्मस्य च संयोगात् जितस्तेन महात्मना ।<br>
१९८. स्वर्गः परिगृहीतश्च प्राणानपरिरक्षता ॥<br>
१९९. तदलं परितापेन प्राप्तकालमुपास्यताम् ॥<br>
२००. वचनान्ते तु रामस्य लक्ष्मणः परवीरहा ।<br>
२०१. अवदत् प्रश्रितं वाक्यं सुग्रीवं गतचेतसम् ।<br>
२०२. कुरु त्वमस्य सुग्रीव प्रेतकार्यमनन्तरम् ॥<br>
२०३. समाश्वसय चैनं तमङ्गदं दीनचेतसम् ।<br>
२०४. मा भूर्बालिशबुद्धिस्त्वं त्वदधीनमिदं पुरम् ॥<br>
२०५. ततो वालिनमुद्यम्य सुग्रीवः शिबिकां तदा ।<br>
२०६. आरोपयत विक्रोशन्नङ्गदेन सहैव तु ॥<br>
२०७. सुग्रीवेण ततः सार्धं सोऽङ्गदः पितरं रुदन् ।<br>
२०८. चितामारोपयामास शोकेनाभिहतेन्द्रियः ॥<br>
२०९. ततोऽग्निं विधिवत् दत्त्वा सोऽपसव्यं चकार ह ॥<br>
२१०. संस्कृत्य वालिनं तं तु विधिवत् प्लवगर्षभाः ।<br>
२११. सुग्रीवतारासहिताः निषिचुर्वानरा जलम् ॥<br>
२१२. ततोऽथ तं वालिनमग्र्यपौरुषम्<br>
२१३. प्रकाशमिक्ष्वाकुवरेषुणा हतम् ।<br>
२१४. प्रदीप्य दीप्ताग्निसमौजसं तदा<br>
२१५. सलक्ष्मणं राममुपेयिवान् हरिः ॥<br>
२१६. ततः काञ्चनशैलाभः तरुणार्कनिभाननः ।<br>
२१७. अभिगम्य महाबाहुं राममक्लिष्टकारिणम् ।<br>
२१८. अब्रवीत् प्राञ्जलिर्वाक्यं हनुमान् मारुतात्मजः ॥<br>
२१९. भवत्प्रसादात् काकुत्स्थ पितृपैतामहं महत् ।<br>
२२०. महात्मनां सुदुष्प्रापं प्राप्तं राज्यमिदं प्रभो ॥<br>
२२१. भवता समनुज्ञातः प्रविश्य नगरं शुभम् ।<br>
२२२. संविधास्यति कार्याणि (सुग्रीवह्) ससुहृद्गणः ॥<br>
२२३. स्नातोऽयं विविधैर्गन्धैः औषधैश्च यथाविधि ।<br>
२२४. अर्चयिष्यति माल्यैश्च रत्नैश्च त्वां विशेषतः ॥<br>
२२५. इमां गिरिगुहां रम्यामभिगन्तुं त्वमर्हसि ।<br>
२२६. कुरुष्व स्वामिसम्बन्धं वानरान् संप्रहर्षय ॥<br>
२२७. एवमुक्ते हनुमता राघवः परवीरहा ।<br>
२२८. प्रत्युवाच हनूमन्तं बुद्धिमान् वाक्यकोविदः ॥<br>
२२९. चतुर्दशसमाः सौम्य ग्रामं वा यदि वा पुरम् ।<br>
२३०. न प्रवेक्ष्यामि हनुमन् पितुर्निर्देशपालकः ॥<br>
२३१. सुसमृद्धां गुहां दिव्यां सुग्रीवो वानरर्षभः ।<br>
२३२. प्रविष्टो विधिवद् वीरः क्षिप्रं राज्येऽभिषिच्यताम् ॥<br>
२३३. एवमुक्त्वा हनूमन्तं रामः सुग्रीवमब्रवीत् ।<br>
२३४. वृत्तज्ञो वृत्तसंपन्नमुदारबलविक्रमम् ॥<br>
२३५. इममप्यङ्गदं वीरं यौवराज्येऽभिषेचय ।<br>
२३६. ज्येष्ठस्य हि सुतो ज्येष्ठः सदृशो विक्रमेण च ।<br>
२३७. अङ्गदोऽयमदीनात्मा यौवराज्यस्य भाजनम् ॥<br>
२३८. पूर्वोऽयं वार्षिको मासः श्रावणः सलिलागमः ।<br>
२३९. प्रवृत्ताः सौम्य चत्वारो मासा वार्षिकसम्ज्ञिताः ॥<br>
२४०. नायमुद्योगसमयः प्रविश त्वं पुरीं शुभाम् ।<br>
२४१. अस्मिन् वत्स्याम्यहं सौम्य पर्वते सहलक्ष्मणः ॥<br>
२४२. इयं गिरिगुहा रम्या विशाला युक्तमारुता ।<br>
२४३. प्रभूतसलिला सौम्य प्रभूतकमलोत्पला ॥<br>
२४४. कार्तिके समनुप्राप्ते त्वं रावणवधे यत ।<br>
२४५. एष नः समयः सौम्य प्रविश त्वं स्वमालयम् ॥<br>
२४६. अभिषिञ्चस्व राज्ये च सुहृदः संप्रहर्षय ॥<br>
२४७. इति रामाभ्यनुज्ञातः सुग्रीवो वानरर्षभः ।<br>
२४८. प्रविवेश पुरीं रम्यां किष्किन्धां वालिपालिताम् ॥<br>
२४९. ततः प्रकृतयः सर्वाः दृष्ट्वा हरिगणेश्वरम् ।<br>
२५०. प्रणम्य मूर्ध्ना पतिता वसुधायां समाहिताः ॥<br>
२५१. सुग्रीवः प्रकृतीः सर्वाः सम्भाष्योत्थाप्य वीर्यवान् ।<br>
२५२. भ्रातुरन्तह्पुरं सौम्यं प्रविवेश महाबलः ॥<br>
२५३. ततो हेमप्रतिष्ठाने वरास्तरणसंवृते ।<br>
२५४. प्रासादशिखरे रम्ये चित्रमाल्योपशोभिते ।<br>
२५५. शास्त्रदृष्टेन विधिना महर्षिविहितेन च ।<br>
२५६. गजो गवाक्षो गवयो हनूमान् जाम्बवान्स्तथा ।<br>
२५७. अभ्यषिञ्चन्त सुग्रीवं वसवो वासवं यथा ॥<br>
२५८. रामस्य तु वचः कुर्वन् सुग्रीवो वानरेश्वरः ।<br>
२५९. अङ्गदं संपरिष्वज्य यौवराज्येऽभ्यषेचयत् ॥<br>
२६०. अङ्गदे चाभिषिक्ते तु सानुक्रोशाः प्लवङ्गमाः ।<br>
२६१. साधु साध्विति सुग्रीवं महात्मानो ह्यपूजयन् ॥<br>
२६२. रामं चैव महात्मानं लक्ष्मणं च पुनः पुनः ।<br>
२६३. प्रीताश्च तुष्टुवुः सर्वे तादृशे तत्र वर्तति ॥<br>
२६४. हृष्टपुष्टजनाकीर्णा पताकाध्वजशोभिता ।<br>
२६५. बभूव नगरी रम्या किष्किन्धा गिरिगह्वरे ॥<br>
२६६. अभिषिक्ते तु सुग्रीवे प्रविष्टे वानरे गुहाम् ।<br>
२६७. आजगाम सहभ्रात्रा रामः प्रस्रवणं गिरिम् ॥<br>
२६८. तस्य शैलस्य शिखरे महतीमायतां गुहाम् ।<br>
२६९. प्रत्यगृःणीत वासार्थं रामः सौमित्रिणा सह ॥<br>
२७०. कृत्वा च समयं रामः सुग्रीवेण सहानघः ।<br>
२७१. विनीतं भ्रातरं भ्राता लक्ष्मणं लक्ष्मिवर्धनम् ।<br>
२७२. कालयुक्तं महद्वाक्यमुवाच रघुनन्दनः ॥<br>
२७३. इयं गिरिगुहा रम्या विशाला युक्तमारुता ।<br>
२७४. अस्यां वत्स्याम सौमित्रे वर्षरात्रमरिन्दम ॥<br>
२७५. इयं च नलिनी रम्या फुल्लपङ्कजमण्डिता ।<br>
२७६. नातिदूरे गुहाया नौ भविष्यति नृपात्मज ॥<br>
२७७. प्रागुदक्प्रवणे देशे गुहा साधु भविष्यति ।<br>
२७८. प्राचीनवाहिनीं चैव नदीं भृशमकर्दमाम् ।<br>
२७९. गुहायाः पूर्वतः पश्य त्रिकूटे जाःनवीमिव ॥<br>
२८०. पुलिनैरतिरम्यैश्च हम्ससारससेविता ।<br>
२८१. प्रहसन्तीव भात्येषा नानारत्नसमन्विता ॥<br>
२८२. क्वचिन्नीलोत्पलैश्छन्ना भाति रक्तोत्पलैः क्वचित् ।<br>
२८३. क्वचिदाभाति शुक्लैश्च दिव्यैः कुमुदकुड्मलैः ॥<br>
२८४. पश्य चन्दनवृक्षाणां पङ्‍क्तीः सुरचिता इव ।<br>
२८५. ककुभानां च दृश्यन्ते मनसेवोदिताः समम् ॥<br>
२८६. अहो सुरमणीयोऽयं देशः शत्रुनिषूदन ।<br>
२८७. दृढं रम्स्याव सौमित्रे साध्वत्र निवसावहे ॥<br>
२८८. इतश्च नातिदूरे सा किष्किन्धा चित्रकानना ।<br>
२८९. सुग्रीवस्य पुरी रम्या भविष्यति नृपात्मज ॥<br>
२९०. गीतवादित्रनिर्घोषः श्रूयते जयतां वर ।<br>
२९१. नदतां वानराणां च मृदङ्गाडम्बरैः सह ॥<br>
२९२. लब्ध्वा भार्यां कपिवरः प्राप्य राज्यं सुहृद्वृतः ।<br>
२९३. ध्रुवं नन्दति सुग्रीवः संप्राप्य महतीं श्रियम् ॥<br>
२९४. इत्युक्त्वा न्यवसत् तत्र राघवः सहलक्ष्मणः ।<br>
२९५. सुसुखे हि बहुद्रव्ये तस्मिन् हि धरणीधरे ॥<br>
२९६. वसतस्तस्य रामस्य रतिरल्पापि नाभवत् ।<br>
२९७. हृतां हि भार्यां स्मरतः प्राणेभ्योऽपि गरीयसीम् ॥<br>
२९८. उदयाभ्युदितं दृष्टवा शशाङ्कं च विशेषतः ।<br>
२९९. आविवेश न तं निद्रा निशासु शयनं गतम् ॥<br>
३००. तं शोचमानं काकुत्स्थं नित्यं शोकपरायणम् ।<br>
३०१. तुल्यदुःखोऽब्रवीत् भ्राता लक्ष्मणोऽनुनयं वचः ॥<br>
३०२. अलं वीर व्यथां गत्वा न त्वं शोचितुमर्हसि ।<br>
३०३. शोचतो ह्यवसीदन्ति सर्वार्था विदितं हि ते ॥<br>
३०४. भवान् क्रियापरो लोके भवान् देवपरायणः ।<br>
३०५. आस्तिको धर्मशीलश्च व्यवसायी च राघव ॥<br>
३०६. न ह्यव्यवसितः हन्तुं राक्षसं तं विशेषतः ।<br>
३०७. समर्थस्त्वं रणे हन्तुं विक्रमे जिःमकारिणम् ॥<br>
३०८. समुन्मूलय शोकं त्वं व्यवसायं स्थिरीकुरु ।<br>
३०९. ततः सपरिवारं तं राक्षसं हन्तुमर्हसि ॥<br>
३१०. पृथिवीमपि काकुत्स्थ ससागरवनाचलाम् ।<br>
३११. परिवर्तयितुं शक्तः किं पुनस्तं हि रावणम् ॥<br>
३१२. शरत्कालं प्रतीक्षस्व प्रावृट्‍कालोऽयमागतः ।<br>
३१३. ततः सराष्‍ट्रं सगणं रावणं तं वधिष्यसि ॥<br>
३१४. अहं तु खलु ते वीर्यं प्रसुप्तं प्रतिबोधये ।<br>
३१५. दीप्तैराहुतिभिः काले भस्मच्छन्नमिवानलम् ॥<br>
३१६. लक्ष्मणस्य हि तद्वाक्यं प्रतिपूज्य हितं शुभम् ।<br>
३१७. राघवः सुहृदं स्निग्धमिदं वचनमब्रवीत् ॥<br>
३१८. वाच्यं यदनुरक्तेन स्निग्धेन च हितेन च ।<br>
३१९. सत्यविक्रमयुक्तेन तदुक्तं लक्ष्मण त्वया ॥<br>
३२०. एष शोकः परित्यक्तः सर्वकार्यावसादकः ।<br>
३२१. विक्रमेष्वप्रतिहतं तेजः प्रोत्साहयाम्यहम् ॥<br>
३२२. शरत्कालं प्रतीक्षिष्ये स्थितोऽस्मि वचने तव ।<br>
३२३. सुग्रीवस्य नदीनां च प्रसादमनुपालयन् ॥<br>
३२४. उपकारेण वीरस्तु प्रतिकारेण युज्यते ।<br>
३२५. अकृतज्ञोऽप्रतिकृतो हन्ति सत्त्ववतां मनः ॥<br>
३२६. स तथा वालिनं हत्वा सुग्रीवमभिषिच्य च ।<br>
३२७. वसन् माल्यवतः पृष्ठे रामो लक्ष्मणमब्रवीत् ॥<br>
३२८. अयं स कालः संप्राप्तः समयोऽद्य जलागमः ।<br>
३२९. संपश्य त्वं नभो मेघैः संवृतं गिरिसन्निभैः ॥<br>
३३०. नवमासधृतं गर्भं भास्करस्य गभस्तिभिः ।<br>
३३१. पीत्वा रसं समुद्राणां द्यौः प्रसूते रसायनम् ॥<br>
३३२. शक्यमम्बरमारुह्य मेघसोपानपङ्क्तिभिः ।<br>
३३३. कुटजार्जुनमालाभिः अलङ्कर्तुं दिवाकरम् ॥<br>
३३४. सन्ध्यारागोत्थितैस्ताम्रैः अन्तेष्वपि च पाण्डुभिः ।<br>
३३५. स्निग्धैरभ्रपटच्छेदैः बद्धव्रणमिवाम्बरम् ॥<br>
३३६. एषा घर्मपरिक्लिष्टा नववारिपरिप्लुता ।<br>
३३७. सीतेव शोकसन्तप्ता मही बाष्पं विमुञ्चति ॥<br>
३३८. मेघोदरविनिर्मुक्ताः कर्पूरदलशीतलाः ।<br>
३३९. शक्यमञ्जलिभिः पातुं वाताः केतकिगन्धिनः ॥<br>
३४०. एष फुल्लार्जुनः शैलः केतकैरभिवासितः ।<br>
३४१. सुग्रीव इव शान्तारिः धाराभिरभिषिच्यते ॥<br>
३४२. मेघकृष्णाजिनधरा धारायज्ञोपवीतिनः ।<br>
३४३. मारुतापूरितगुहाः प्राधीता इव पर्वताः ॥<br>
३४४. कशाभिरिव हैमीभिः विद्युद्भिरभिताडितम् ।<br>
३४५. अन्तस्तनितनिर्घोषं सवेदनमिवाम्बरम् ॥<br>
३४६. नीलमेघाश्रिता विद्युत् स्फुरन्ती प्रतिभाति मे ।<br>
३४७. स्फुरन्ती रावणस्याङ्के वैदेहीव तपस्विनी ॥<br>
३४८. विद्युत्पताकाः सबलाकमालाह्<br>
३४९. शैलेन्द्रकूटाकृतिसन्निकाशाः ।<br>
३५०. गर्जन्ति मेघा समुदीर्णनादा<br>
३५१. मत्ता गजेन्द्रा इव संयुगस्थाः ॥<br>
३५२. समुद्वहन्तः सलिलातिभारम्<br>
३५३. बलाकिनो वारिधरा नदन्तः ।<br>
३५४. महत्सु शृङ्गेषु महीधराणाम्<br>
३५५. विश्रम्य विश्रम्य पुनः प्रयान्ति ॥<br>
३५६. मेघाभिरामा परिसंपतन्ती<br>
३५७. सम्मोदिता भाति बलाकपङ्क्तिः ।<br>
३५८. वातावधूता वरपौण्डरीकी<br>
३५९. लम्बेव माला रुचिराम्बरस्य ॥<br>
३६०. निद्रा शनैः केशवमभ्युपैति<br>
३६१. द्रुतं नदी सागरमभ्युपैति ।<br>
३६२. हृष्टा बलाका घनमभ्युपैति<br>
३६३. कान्ता सकामा प्रियमभ्युपैति ॥<br>
३६४. अङ्गारचूर्णोत्करसन्निकाशैह्<br>
३६५. फलैः सुपर्याप्तरसैः समृद्धैः ।<br>
३६६. जम्बूद्रुमाणां प्रविभान्ति शाखा<br>
३६७. निपीयमाना इव षट्पदौघैः ॥<br>
३६८. मार्गानुगः शैलवनानुसारी<br>
३६९. संप्रस्थितो मेघरवं निशम्य ।<br>
३७०. युद्धाभिकामः प्रतिनादशङ्की<br>
३७१. मत्तो गजेन्द्रः प्रतिसन्निवृत्तः ॥<br>
३७२. क्वचित् प्रगीता इव षट्पदौघैह्<br>
३७३. क्वचित् प्रनृत्ता इव नीलकण्ठैः ।<br>
३७४. क्वचित् प्रमत्ता इव वारणेन्द्रैह्<br>
३७५. विभान्त्यनेकाश्रयिणो वनान्ताः ॥<br>
३७६. मुक्तासमाभं सलिलं पतद् वै<br>
३७७. सुनिर्मलं पत्रपुटेषु लग्नम् ।<br>
३७८. हृष्टा विवर्णच्छदना विहङ्गाह्<br>
३७९. सुरेन्द्रदत्तं तृषिताः पिबन्ति ॥<br>
३८०. षट्पादतन्त्रीमधुराभिधानम्<br>
३८१. प्लवङ्गमोदीरितकण्ठतालम् ।<br>
३८२. आविष्कृतं मेघमृदङ्गनादैह्<br>
३८३. वनेषु सङ्गीतमिव प्रवृत्तम् ॥<br>
३८४. नद्यः समुद्वाहितचक्रवाकाह्<br>
३८५. तटानि शीर्णान्यपवाहयित्वा ।<br>
३८६. दृप्ता नवप्रावृतपूर्णभोगा<br>
३८७. द्रुतं स्वभर्तारमुपोपयान्ति ॥<br>
३८८. नवाम्बुधाराहतकेसराणि<br>
३८९. द्रुतं परित्यज्य सरोरुहाणि ।<br>
३९०. कदम्बपुष्पाणि सकेसराणि<br>
३९१. नवानि हृष्टाः भ्रमराः पिबन्ति ॥<br>
३९२. मत्ता गजेन्द्रा मुदिता गवेन्द्रा<br>
३९३. वनेषु विश्रान्ततरा मृगेन्द्राः ।<br>
३९४. रम्या नगेन्द्रा निभृता नरेन्द्राह्<br>
३९५. प्रक्रीडितो वारिधरैः सुरेन्द्रः ॥<br>
३९६. सुरतामर्दविच्छिन्नाः स्वर्गस्त्रीहारमौक्तिकाः ।<br>
३९७. पतन्ति चाकुला दिक्षु तोयधाराः समन्ततः ॥<br>
३९८. विलीयमानैर्विहगैः निमीलद्भिश्च पङ्कजैः ।<br>
३९९. विकसन्त्या च मालत्या गतोऽस्तं ज्ञायते रविः ॥<br>
४००. वृत्ता यात्रा नरेन्द्राणां सेना पथ्येव वर्तते ।<br>
४०१. वैराणि चैव मार्गाश्च सलिलेन समीकृताः ॥<br>
४०२. मासि प्रौष्ठपदे ब्रःम ब्राःमणानां विवक्षताम् ।<br>
४०३. अयमध्यायसमयः सामगानामुपस्थितः ॥<br>
४०४. विवृत्तकर्मायतनो नूनं सञ्चितसञ्चयः ।<br>
४०५. आषाढीमभ्युपगतो भरतः कोसलाधिपः ॥<br>
४०६. नूनमापूर्यमाणायाः सरय्वा वर्धते रयः ।<br>
४०७. मां समीक्ष्य समायान्तमयोध्याया इव स्वनः ॥<br>
४०८. इमाः स्फीतगुणा वर्षाः सुग्रीवः सुखमश्नुते ।<br>
४०९. विजितारिः सदारश्च राज्ये महति च स्थितः ॥<br>
४१०. अहं तु हृतदारश्च राज्याच्च महतश्च्युतः ।<br>
४११. नदीकूलमिव क्लिन्नमवसीदामि लक्ष्मण ॥<br>
४१२. शोकश्च मम विस्तीर्णः वर्षाश्च भृशदुर्गमाः ।<br>
४१३. रावणश्च महान् शत्रुः अपारः प्रतिभाति मे ॥<br>
४१४. अपि चातिपरिक्लिष्टं चिराद्दारैः समागतम् ।<br>
४१५. आत्मकार्यगरीयस्त्वात् वक्तुं नेच्छामि वानरम् ॥<br>
४१६. स्वयमेव हि विश्रम्य ज्ञात्वा कालमुपागतम् ।<br>
४१७. उपकारं च सुग्रीवो वेत्स्यते नात्र संशयः ॥<br>
४१८. तस्मात् कालप्रतीक्षोऽहं स्थितोऽस्मि शुभलक्षण ।<br>
४१९. सुग्रीवस्य नदीनां च प्रसादमनुपालयन् ॥<br>
४२०. समीक्ष्य विमलं व्योम गतविद्युत्बलाहकम् ।<br>
४२१. सारसाकुलसङ्‍घुष्टं रम्यज्योत्स्नानुलेपनम् ।<br>
४२२. प्राप्तवन्तमभिप्रेतान् सर्वानेव मनोरथान् ।<br>
४२३. स्वां च पत्नीमभिप्रेतां तारां चापि समीप्सिताम् ।<br>
४२४. विहरन्तमहो रात्रं कृतार्थं विगतज्वरम् ।<br>
४२५. मन्त्रिषु न्यस्तकार्यं च मन्त्रिणामनवेक्षकम् ।<br>
४२६. उच्छिन्नराज्यसन्देहं कामवृत्तमिव स्थितम् ।<br>
४२७. निश्चितार्थोऽर्थतत्त्वज्ञः कालधर्मविशेषवित् ।<br>
४२८. हितं तथ्यं च पथ्यं च सामधर्मार्थनीतिमत् ।<br>
४२९. प्रणयप्रीतिसंयुक्तं विश्वासकृतनिश्चयम् ।<br>
४३०. हरीश्वरमुपागम्य हनूमान् वाक्यमब्रवीत् ॥<br>
४३१. राज्यं प्राप्तं यशश्चैव कौली श्रीरभिवर्धिता ।<br>
४३२. मित्राणां सङ्ग्रहः शेषः तद् भवान् कर्तुमर्हति ॥<br>
४३३. यो हि मित्रेषु कालज्ञः सततं साधु वर्तते ।<br>
४३४. तस्य राज्यं च कीर्तिश्च प्रतापश्चापि वर्धते ॥<br>
४३५. यस्य कोशश्च दण्डश्च मित्राण्यात्मा च भूमिप ।<br>
४३६. समान्येतानि सर्वाणि स राज्यं महदश्नुते ॥<br>
४३७. सन्त्यज्य सर्वकर्माणि मित्रार्थे यो न वर्तते ।<br>
४३८. सम्भ्रमाद् विकृतोत्साहः सोऽनर्थेनावरुध्यते ॥<br>
४३९. यो हि कालव्यतीतेषु मित्रकार्येषु वर्तते ।<br>
४४०. स कृत्वा महतोऽप्यर्थात् न मित्रार्थेन युज्यते ॥<br>
४४१. तदिदं मित्रकार्यं नः कालातीतमरिन्दम ।<br>
४४२. क्रियतां राघवस्यैतद् वैदेह्याः परिमार्गणम् ॥<br>
४४३. न च कालमतीतं ते निवेदयति कालवित् ।<br>
४४४. त्वरमाणोऽपि स प्राज्ञः तव राजन् वशानुगः ॥<br>
४४५. कुलस्य हेतुः स्फीतस्य दीर्घबन्धुश्च राघवः ।<br>
४४६. अप्रमेयप्रभावश्च स्वयं चाप्रतिमो गुणैः ॥<br>
४४७. न हि तावद् भवेत् कालः व्यतीतः चोदनादृते ।<br>
४४८. चोदितस्य हि कार्यस्य भवेद् कालव्यतिक्रमः ॥<br>
४४९. अकर्तुरपि कार्यस्य भवान् कर्ता हरीश्वर ।<br>
४५०. किं पुनः प्रतिकर्तुस्ते राज्येन च वधेन च ॥<br>
४५१. कामं खलु शरैः शक्तः सुरासुरमहोरगान् ।<br>
४५२. वशे दाशरथिः कर्तुं त्वत्प्रतिज्ञामपेक्षते ॥<br>
४५३. प्राणत्यागाविशङ्केन कृतं तेन महत् प्रियम् ।<br>
४५४. तस्य मार्गाम वैदेहीं पृथिव्यामपि चाम्बरे ॥<br>
४५५. तदाज्ञापय कः किं ते कुतो वापि व्यवस्यतु ।<br>
४५६. हरयो ह्यप्रधृष्यास्ते सन्ति कोट्यग्रतोऽनघ ॥<br>
४५७. तस्य तद्वचनं श्रुत्वा काले साधु निरूपितम् ।<br>
४५८. सुग्रीवः सत्त्वसंपन्नः चकार मतिमुत्तमाम् ॥<br>
४५९. सन्दिदेशातिमतिमान् नीलं नित्यकृतोद्यमम् ।<br>
४६०. दिक्षु सर्वासु सर्वेषां सैन्यानामुपसम्ग्रहे ॥<br>
४६१. यथा सेना समग्रा मे यूथपालाश्च सर्वशः ।<br>
४६२. समागच्छन्त्यसङ्गेन तथा सेनाग्रणीः कुरु ॥<br>
४६३. त्रिपञ्चरात्रादूर्ध्वं यः प्राप्नुयादिह वानरः ।<br>
४६४. तस्य प्राणान्तिको दण्डः नात्र कार्या विचारणा ॥<br>
४६५. हरीन्श्च वृद्धानुपयातु साङ्गदो<br>
४६६. भवान् ममाज्ञामधिकृत्य निश्चितम् ।<br>
४६७. इति व्यवस्थां हरिपुङ्गवेश्वरो<br>
४६८. विधाय वेश्म प्रविवेश वीर्यवान् ॥</p>

  </div>
</article>


        

        



    <aside class="card border noPrint" id="section-tree-item-vAlmIkIyam_goraxapura-pAThaH_shrInivAsa-mUrti-sanxepaH_4_kiShkindhAkANDam_03_sugrIvapaTTAbhiShekaH_md">
        <div class="card-title bg-light-gray border d-flex justify-content-between">
            <a href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/4_kiShkindhAkANDam/03_sugrIvapaTTAbhiShekaH/">०३ ०३ सुग्रीवपट्टाभिषेकः </a>
            <a data-toggle="collapse" href="#section-tree-item-body-vAlmIkIyam_goraxapura-pAThaH_shrInivAsa-mUrti-sanxepaH_4_kiShkindhAkANDam_03_sugrIvapaTTAbhiShekaH_md" role="button" aria-expanded="false" aria-controls="section-tree-item-body-vAlmIkIyam_goraxapura-pAThaH_shrInivAsa-mUrti-sanxepaH_4_kiShkindhAkANDam_03_sugrIvapaTTAbhiShekaH_md" >…<i class="fas fa-caret-down" class="collapsed"></i> </a>
        </div>
        <nav id="section-tree-item-body-vAlmIkIyam_goraxapura-pAThaH_shrInivAsa-mUrti-sanxepaH_4_kiShkindhAkANDam_03_sugrIvapaTTAbhiShekaH_md" class="card-body p-0 collapse">
            
            <li>draft: false</li>
            
            <li>iscjklanguage: false</li>
            
            <li>title: ०३ ०३ सुग्रीवपट्टाभिषेकः</li>
            
        </nav>
    </aside>


      </main>
    </div>
    <footer class="bg-yellow  p-1 noPrint" role="contentinfo">
  

  <div id="div_foot_nav_bar" class="row">
    <a href="https://vishvAsa.github.io/rAmAyaNam/search"  class="btn btn-light btn-sm">🥽🔦</a>
    <div class="row col  d-flex justify-content-center">
      <div><a id="previousPageFoot" href="" class="btn btn-secondary">###<i class="fas fa-caret-left"></i></a></div>
      <div ><a id="nextPageFoot" href="" class="btn btn-secondary"><i class="fas fa-caret-right"></i> ### </a></div>
    </div>
      <ul id="footer-bar-right-custom" class="list-group list-group-horizontal">
      </ul>
  </div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vishvAsa/rAmAyaNam/issues/new" >
      ✉️Contact
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      
      <a href="https://github.com/vishvAsa/rAmAyaNam/actions/workflows/build.yml"><img src="https://github.com/vishvAsa/rAmAyaNam/actions/workflows/build.yml/badge.svg"> Built </a> on 2025 Sep 1 12:10:03 UTC. (<a href="http://google.com/search?q=12%3a10%3a03%20UTC to IST">IST</a>)
    </div>
  </div>
</footer>



<script async src="https://www.googletagmanager.com/gtag/js?id=G-33H08JSLQR"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-33H08JSLQR');
</script>

  </body>
  <script type='text/javascript'>
    
    
    
    module_uiLib.onDocumentReadyTasks();
  </script>
  
</html>
