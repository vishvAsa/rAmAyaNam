<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>रामायणे विश्वासटिप्पन्यः  | ०७ ०७ चित्रकूटगमनम्</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.143.0">
    
    
      <META NAME="ROBOTS" CONTENT="INDEX, FOLLOW">
    

    <link href="/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/" rel="alternate" type="application/rss+xml" title="रामायणे विश्वासटिप्पन्यः" />
    <link href="/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/" rel="feed" type="application/rss+xml" title="रामायणे विश्वासटिप्पन्यः" />

    <meta property="og:url" content="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/">
  <meta property="og:site_name" content="रामायणे विश्वासटिप्पन्यः">
  <meta property="og:title" content="०७ ०७ चित्रकूटगमनम्">
  <meta property="og:description" content="१. यावत्तु निर्यतस्तस्य रजोरूपमदृश्यत ।
२. नैवेक्ष्वाकुवरस्तावत् सञ्जहारात्मचक्षुषी ॥
३. यावद्राजा प्रियं पुत्रं पश्यत्यत्यन्तधार्मिकम् ।
४. तावद्व्यवर्धतेवास्य धरण्यां पुत्रदर्शने ॥
५. न पश्यति रजोऽप्यस्य यदा रामस्य भूमिपः ।
६. तदार्तश्च विषण्णश्च पपात धरणीतले ॥
७. तस्य दक्षिणमन्वागात् कौसल्या बाहुमङ्गना ।
८. वामं चान्वगात् पार्श्वं कैकेयी भरतप्रिया ॥
९. तां नयेन च सम्पन्नो धर्मेण विनयेन च ।
१०. उवाच राजा कैकेयीं समीक्ष्य व्यथितेन्द्रियः ॥
११. कैकेयि मा ममाङ्गानि स्प्राक्षीस्त्वं दुष्टचारिणी ।
१२. न हि त्वां द्रष्टुमिच्छामि न भार्या न च बान्धवी ॥
१३. भरतश्चेत् प्रतीतः स्याद्राज्यं प्राप्येदमव्ययम् ।
१४. यन्मे स दद्यात् पित्रर्थं मां मा तद्दत्तमागमत् ॥
१५. अथ रेणुसमुद्ध्वस्तं तमुत्थाप्य नराधिपम् ।
१६. न्यवर्तत तदा देवी कौसल्या शोककर्शिता ॥
१७. विललाप च दुःखार्तः प्रियं पुत्रमनुस्मरन् ।
१८. नगरान्तमनुप्राप्तं बुद्ध्वा पुत्रमथाब्रवीत् ।
१९. यः सुखेषूपधानेषु शेते चन्दनरूषितः ।
२०. स नूनं क्वचिदेवाद्य वृक्षमूलमुपाश्रितः ।
२१. काष्ठं वा यदि वाश्मानमुपधाय शयिष्यते ॥
२२. सा नूनं जनकस्येष्टा सुता सुखसदोचिता ।
२३. कण्टकाक्रमणाक्रान्ता वनमद्य गमिष्यति ॥
२४. सकामा भव कैकेयि विधवा राज्यमावस ।
२५. न हि तं पुरुषव्याघ्रं विना जीवितुमुत्सहे ॥
२६. इत्येवं विलपन् राजा जनौघेनाभिसंवृतः ।
२७. अपस्नात इवारिष्टं प्रविवेश पुरोत्तमम् ॥
२८. अथ गद्गदशब्दस्तु विलपन् मनुजाधिपः ।
२९. उवाच मृदुमन्दार्थं वचनं दीनमस्वरम् ॥
३०. कौसल्याया गृहं शीघ्रं राममातुर्नयन्तु माम् ।
३१. न ह्यन्यत्र ममाश्वासो हृदयस्य भविष्यति ॥
३२. इति ब्रुवन्तं राजानमनयन् द्वारदर्शिनः ।
३३. कौसल्याया गृहं तत्र न्यवेश्यत विनीतवत् ॥
३४. ततस्तस्य प्रविष्टस्य कौसल्याया निवेशनम् ।
३५. अधिरुह्यापि शयनं बभूव लुलितं मनः ॥
३६. अथ रात्र्यां प्रपन्नायां कालरात्र्यामिवात्मनः ।
३७. अर्धरात्रे दशरथः कौसल्यामिदमब्रवीत् ॥
३८. रामं मेऽनुगता दृष्टिरद्यापि न निवर्तते ।
३९. न त्वा पश्यामि कौसल्ये साधु मां पाणिना स्पृश ॥
४०. ततः समीक्ष्य शयने सन्नं शोकेन पार्थिवम् ।
४१. कौसल्या पुत्रशोकार्ता तमुवाच महीपतिम् ॥
४२. राघवे नर शार्दूले विषमुप्त्वा विजिह्मताम् ।
४३. विचरिष्यति कैकेयी निर्मुक्तेव हि पन्नगी ॥
४४. अथ स्म नगरे रामश्चरन् भैक्षं गृहे वसेत् ।
४५. कामकारो वरं दातुमपि दासं ममात्मजम् ॥
४६. पातयित्वा तु कैकेय्या रामं स्थानाद्यथेष्टतः ।
४७. प्रदिष्टो रक्षसां भागः पर्वणीवाहिताग्निना ॥
४८. ते रत्नहीनास्तरुणाः फलकाले विवासिताः ।
४९. कथं वत्स्यन्ति कृपणाः फलमूलैः कृताशनाः ॥
५०. कदा परिणतो बुद्ध्या वयसा चामरप्रभः ।
५१. अभ्युपैष्यति धर्मज्ञस्त्रिवर्ष इव लालयन् ॥
५२. निस्संशयं मया मन्ये पुरा वीर कदर्यया ।
५३. पातुकामेषु वत्सेषु मातृणां शासिताः स्तनाः ॥
५४. न हि मे जीविते किञ्चित् सामर्थ्यमिह कल्पते ।
५५. अपश्यन्त्याः प्रियं पुत्रं महाबाहुं महाबलम् ॥
५६. विलपन्तीं तथा तां तु कौसल्यां प्रमदोत्तमाम् ।
५७. इदं धर्मे स्थिता धर्म्यं सुमित्रा वाक्यमब्रवीत् ॥
५८. तवार्ये सद्गुणैर्युक्तः स पुत्रः पुरुषोत्तमः ।
५९. किं ते विलपितेनैवं कृपणं रुदितेन वा ॥
६०. यस्तवार्ये गतः पुत्रस्त्यक्त्वा राज्यं महाबलः ।
६१. साधु कुर्वन् महात्मानं पितरं सत्यवादिनम् ॥
६२. वर्तते चोत्तमां वृत्तिं लक्ष्मणोऽस्मिन् सदानघः ।
६३. दयावान् सर्वभूतेषु लाभस्तस्य महात्मनः ॥
६४. अरण्यवासे यद्‍दुःखं जानती वै सुखोचिता ।
६५. अनुगच्छति वैदेही धर्मात्मानं तवात्मजम् ॥
६६. कीर्तिभूतां पताकां यो लोके भ्रमयति प्रभुः ।
६७. धर्मसत्यव्रतधनः किं न प्राप्तस्तवात्मजः ॥
६८. सूर्यस्यापि भवेत् सूर्यो ह्यग्नेरग्निः प्रभोः प्रभुः ।
६९. श्रियः श्रीश्च भवेदग्र्या कीर्तिः कीर्त्याः क्षमाक्षमा ॥
७०. दैवतं देवतानां च भूतानां भूतसत्तमः ।
७१. तस्य के ह्यगुणा देवि राष्‍ट्रे वाप्यथवा पुरे ॥
७२. पृथिव्या सह वैदेह्या श्रिया च पुरुषर्षभः ।
७३. क्षिप्रं तिसृभिरेताभिः सह रामोऽभिषेक्ष्यति ॥
७४. जहि शोकं च मोहं च देवि सत्यं ब्रवीमि ते ॥
७५. त्वयाशेषो जनश्चैव समाश्वास्यो यदानघे ।
७६. किमिदानीमिमं देवि करोषि हृदि विक्लवम् ॥
७७. नार्हा त्वं शोचितुं देवि यस्यास्ते राघवः सुतः ।
७८. न हि रामात् परो लोके विद्यते सत्पथे स्थितः ॥
७९. निशम्य तल्लक्ष्मणमातृवाक्यम्
८०. रामस्य मातुर्नरदेवपत्न्याः ।
८१. सद्यः शरीरे विननाश शोकः
८२. शरद्गतो मेघ इवाल्पतोयः ॥
८३. अनुरक्ता महात्मानं रामं सत्यपराक्रमम् ।
८४. अनुजग्मुः प्रयान्तं तं वनवासाय मानवाः ॥
८५. अवेक्षमाणः सस्नेहं चक्षुषा प्रपिबन्निव ।
८६. उवाच रामः स्नेहेन ताः प्रजाः स्वाः प्रजा इव ॥
८७. या प्रीतिः बहुमानश्च मय्ययोध्यानिवासिनाम् ।
८८. मत्प्रियार्थं विशेषेण भरते सा निवेश्यताम् ॥
८९. स हि कल्याणचारित्रः कैकेय्यानन्दवर्धनः ।
९०. करिष्यति यथावद्वः प्रियाणि च हितानि च ॥
९१. ज्ञानवृद्धो वयोबालो मृदुर्वीर्यगुणान्वितः ।
९२. अनुरूपः स वो भर्ता भविष्यति भयापहः ॥
९३. न च तप्येद्यथा चासौ वनवासं गते मयि ।
९४. महाराजस्तथा कार्यो मम प्रियचिकीर्षया ॥
९५. यथा यथा दाशरथिः धर्म एव स्थितोऽभवत् ।
९६. तथा तथा प्रकृतयो रामं पतिमकामयन् ॥
९७. बाष्पेण पिहितं दीनं रामः सौमित्रिणा सह ।
९८. चकर्षेव गुणैर्बद्ध्वा जनं पुरनिवासिनम् ॥
९९. ते द्विजास्त्रिविधं वृद्धा ज्ञानेन वयसौजसा ।
१००. वयःप्रकम्पशिरसो दूरादूचुरिदं वचः ॥
१०१. वहन्तो जवना रामं भो भो जात्यास्तुरङ्गमाः ।
१०२. निवर्तद्ध्वं न गन्तव्यं हिता भवत भर्तरि ॥
१०३. ब्राह्मण्यं कृत्स्नमेतत्त्वां ब्रह्मण्यमनुगच्छति ।
१०४. द्विजस्कन्धाधिरूढास्त्वामग्नयोऽप्यनुयान्त्यमी ॥
१०५. याचितो नो निवर्तस्व हंसशुक्लशिरोरुहैः ।
१०६. शिरोभिर्निभृताचार महीपतनपांसुलैः ॥
१०७. अनुगन्तुमशक्तास्त्वां मूलैरुद्धतवेगिनः ।
१०८. उन्नता वायुवेगेन विक्रोशन्तीव पादपाः ॥
१०९. निश्चेष्टाहारसञ्चारा वृक्षैकस्थानविष्ठिताः ।
११०. पक्षिणोऽपि प्रयाचन्ते सर्वभूतानुकम्पिनम् ॥
१११. एवमार्तप्रलापान्स्तान् वृद्धान् प्रलपतो द्विजान् ।
११२. अवेक्ष्य सहसा रामो रथादवततार ह ॥
११३. पद्भ्यामेव जगामाथ ससीतः सह लक्ष्मणः ।
११४. सन्निकृष्टपदन्यासो रामो वनपरायणः ॥
११५. एवं विक्रोशतां तेषां द्विजातीनां निवर्तने ।
११६. ददृशे तमसा तत्र वारयन्तीव राघवम् ॥
११७. गोकुलाकुलतीरायास्तमसाया विदूरतः ।
११८. अवसत्तत्र तां रात्रिं रामः प्रकृतिभिः सह ॥
११९. उत्थाय तु महातेजाः प्रकृतीस्ता निशाम्य च ।
१२०. अब्रवीद् भ्रातरं रामो लक्ष्मणं पुण्यलक्षणम् ॥
१२१. ततस्तु तमसातीरं रम्यमाश्रित्य राघवः ।
१२२. सीतामुद्वीक्ष्य सौमित्रिमिदं वचनमब्रवीत् ॥
१२३. इयमद्य निशा पूर्वा सौमित्रे प्रहिता वनम् ।
१२४. वनवासस्य भद्रं ते स नोत्कण्ठितुमर्हसि ॥
१२५. अद्यायोध्या तु नगरी राजधानी पितुर्मम ।
१२६. सस्त्रीपुंसगतानस्मान् शोचिष्यति न संशयः ॥
१२७. पितरं चानुशोचामि मातरं च यशस्विनीम् ।
१२८. अपि वान्धौ भवेतां तु रुदन्तौ तावभीक्ष्णशः ॥
१२९. भरतस्यानृशंसत्वं विचिन्त्याहं पुनः पुनः ।
१३०. नानुशोचामि पितरं मातरं चापि लक्ष्मण ॥
१३१. अस्मद्व्यपेक्षान् सौमित्रे निरपेक्षान् गृहेष्वपि ।
१३२. वृक्षमूलेषु संसुप्तान् पश्य लक्ष्मण साम्प्रतम् ॥
१३३. यावदेव तु संसुप्तास्तावदेव वयं लघु ॥
१३४. रथमारुह्य गच्छाम पन्थानमकुतोभयम् ॥
१३५. पौराह्यात्मकृताद्दुःखाद् विप्रमोक्ष्या नृपात्मजैः ।
१३६. न ते खल्वात्मना योज्या दुःखेन पुरवासिनः ॥
१३७. अथ रामोऽब्रवीच्छ्रीमान् सुमन्त्रं युज्यतां रथः ।
१३८. गमिष्यामि ततोऽरण्यं गच्छ शीघ्रमितः प्रभो ॥
१३९. सूतस्ततः सन्त्वरितः स्यन्दनं तैर्हयोत्तमैः ।
१४०. योजयित्वाथ रामाय प्राञ्जलिः प्रत्यवेदयत् ॥
१४१. तं स्यन्दनमधिष्ठाय राघवः सपरिच्छदः ।
१४२. शीघ्रगामाकुलावर्तां तमसामतरन्नदीम् ॥
१४३. मोहनार्थं तु पौराणां सूतं रामोऽब्रवीद्वचः ।
१४४. उदन्मुखः प्रयाहि त्वं रथमास्थाय सारथे ॥
१४५. मुहूर्तं त्वरितं गत्वा निवर्तय रथं पुनः ।
१४६. यथा न विद्युः पौरा मां तथा कुरु समाहितः ॥
१४७. रामस्य वचनं श्रुत्वा तथा चक्रे स सारथिः ॥
१४८. प्रभातायां तु शर्वर्यां पौरास्ते राघवं विना ।
१४९. शोकोपहतनिश्चेष्टा बभूवुर्हतचेतसः ॥
१५०. धिगस्तु किल तां निद्रां ययापहृतचेतसः ।
१५१. नाद्य पश्यामहे रामं पृथूरस्कं महाभुजम् ॥
१५२. यो नः सदा पालयति पिता पुत्रानिवौरसान् ।
१५३. कथं रघूणां स श्रेष्ठस्त्यक्त्वा नो विपिनं गतः ॥
१५४. सा नूनं नगरी दीना दृष्ट्वास्मान् राघवं विना ।
१५५. भविष्यति निरानन्दा सस्त्रीबालवयोऽधिका ॥
१५६. इतीव बहुधा वाचो बाहुमुद्यम्य ते जनाः ।
१५७. विलपन्ति स्म दुःखार्ता विवत्सा इव धेनवः ॥
१५८. ततो यथागतेनैव मार्गेण क्लान्तचेतसः ।
१५९. अयोध्यामगमन् सर्वे पुरीं व्यथितसज्जनाम् ॥
१६०. स्वं स्वं निलयमागम्य पुत्रदारैः समावृताः ।
१६१. अश्रूणि मुमुचुः सर्वे बाष्पेण पिहिताननाः ॥
१६२. न चाहृष्यन् नचामोदन् वणिजो न प्रसारयन् ।
१६३. न चाशोभन्त पण्यानि नापचन् गृहमेधिनः ॥
१६४. गृहे गृहे रुदन्त्यश्च भर्तारं गृहमागतम् ।
१६५. व्यगर्हयन्त दुःखार्ता वाग्भिः तोत्रैरिव द्विपान् ॥
१६६. यत्र रामो भयं नात्र नास्ति तत्र पराभवः ।
१६७. पुराभवति नो दूरादनुगच्छाम राघवम् ॥
१६८. युष्माकं राघवोऽरण्ये योगक्षेमं विधास्यति ।
१६९. सीता नारीजनस्यास्य योगक्षेमं करिष्यति ॥
१७०. कैकेय्या न वयं राज्ये भृतका निवसेमहि ।
१७१. जीवन्त्या जातु जीवन्त्यः पुत्रैरपि शपामहे ॥
१७२. इति पौरस्त्रियो भर्तृन् दुःखार्ताः तत्तदब्रुवन् ॥
१७३. पूर्णचन्द्राननः श्यामो गूढजत्रुररिन्दमः ।
१७४. पूर्वाभिभाषी मधुरः सत्यवादी महाबलः ।
१७५. सौम्यश्च सर्वलोकस्य चन्द्रवत् प्रियदर्शनः ।
१७६. शोभयिष्यत्यरण्यानि विचरन् स महारथः ॥
१७७. इत्येवं विलपन्तीनां स्त्रीणां वेश्मसु राघवम् ।
१७८. जगामास्तं दिनकरो रजनी चाभ्यवर्तत ॥
१७९. रामोऽपि रात्रिशेषेण तेनैव महदन्तरम् ।
१८०. जगाम पुरुषव्याघ्रः पितुराज्ञामनुस्मरन् ॥
१८१. हा नृशंसाद्य कैकेयी पापा पापानुबन्धिनी ।
१८२. अहो दशरथो राजा निःस्नेहः स्वसुतं प्रियम् ।
१८३. प्रजानामनघं रामं परित्यक्तुमिहेच्छति ॥
१८४. एता वाचो मनुष्याणां ग्रामसंवासवासिनाम् ।
१८५. शृण्वन्नतिययौ वीरः कोसलान् कोसलेश्वरः ॥
१८६. विशालान् कोसलान् रम्यान् यात्वा लक्ष्मणपूर्वजः ।
१८७. अयोध्याभिमुखो धीमान् प्राञ्जलिः वाक्यमब्रवीत् ॥
१८८. आपृछे त्वां पुरिश्रेष्ठे काकुत्स्थपरिपालिते ।
१८९. निवृत्तवनवासस्त्वामनृणो जगतीपतेः ।
१९०. पुनर्द्रक्ष्यामि मात्रा च पित्रा च सह सङ्गतः ॥
१९१. ततो रुधिरताम्राक्षो भुजमुद्यम्य दक्षिणम् ।
१९२. अश्रुपूर्णमुखो दीनोऽब्रवीज्जानपदं जनम् ॥
१९३. अनुक्रोशो दया चैव यथार्हं मयि वः कृतः ।
१९४. चिरं दुःखस्य पापीयो गम्यतामर्थसिद्धये ॥
१९५. तेऽभिवाद्य महात्मानं कृत्वा चापि प्रदक्षिणम् ।
१९६. विलपन्तो नरा घोरं व्यतिष्ठन्त क्वचित् क्वचित् ॥
१९७. तथा विलपतां तेषामतृप्तानां च राघवः ।
१९८. अचक्षुर्विषयं प्रायाद्यथार्कः क्षणदामुखे ॥
१९९. तत्र त्रिपथगां दिव्यां शिवतोयामशैवलाम् ।
२००. ददर्श राघवो गङ्गां पुण्यां ऋषिनिषेविताम् ॥
२०१. जलाघाताट्टहासोग्रां फेननिर्मलहासिनीम् ।
२०२. क्वचिद्वेणीकृतजलां क्वचिदावर्तशोभिताम् ।
२०३. क्वचित् स्तिमितगम्भीरां क्वचिद्वेगजलाकुलाम् ।
२०४. क्वचिद् गम्भीरनिर्घोषां क्वचिद् भैरवनिस्वनाम् ।
२०५. क्वचिदाभोगपुलिनां क्वचिन्निर्मलवालुकाम् ।
२०६. क्वचित्तीररुहैर्वृक्षैर्मालाभिरुपशोभिताम् ।
२०७. क्वचित्फुल्लोत्पलच्छन्नां क्वचिद्पद्मवनाकुलाम् ।
२०८. समुद्रमहिषीं गङ्गां सारसक्रौञ्चनादिताम् ।
२०९. आससाद महाबाहुः शृङ्गवेरपुरं प्रति ॥
२१०. तामूर्मिकलिलावर्तामन्ववेक्ष्य महारथः ।
२११. सुमन्त्रमब्रवीत् सूतमिहैवाद्य वसामहे ॥
२१२. अविदूरादयं नद्या बहुपुष्पप्रवालवान् ।
२१३. सुमहानिङ्गुदीवृक्षो वसामात्रैव सारथे ॥
२१४. रामोऽभियाय तं रम्यं वृक्षमिक्ष्वाकुनन्दनः ।
२१५. रथादवातरत्तस्मात् सभार्यः सहलक्ष्मणः ॥
२१६. तत्र राजा गुहो नाम रामस्यात्मसमः सखा ।
२१७. निषादजात्यो बलवान् स्थपतिश्चेति विश्रुतः ॥
२१८. स श्रुत्वा पुरुषव्याघ्रं रामं विषयमागतम् ।
२१९. वृद्धैः परिवृतोऽमात्यैर्ज्ञातिभिश्चाप्युपागतः ॥
२२०. ततो गुणवदन्नाद्यमुपादाय पृथग्विधम् ।
२२१. अर्घ्यं चोपानयत्क्षिप्रं वाक्यं चेदमुवाच ह ॥
२२२. स्वागतं ते महाबाहो तवेयमखिला मही ।
२२३. वयं प्रेष्या भवान् भर्ता राम किं करवाणि ते ॥
२२४. भक्ष्यं भोज्यं च पेयं च लेह्यं चेदमुपस्थितम् ।
२२५. शयनानि च मुख्यानि वाजिनां खादनं च ते ॥
२२६. गुहमेवं ब्रुवाणं तु राघवः प्रत्युवाच ह ।
२२७. अर्चिताश्चैव हृष्टाश्च भवता सर्वथा वयम् ।
२२८. पद्भ्यामभिगमाच्चैव स्नेहसन्दर्शनेन च ॥
२२९. भुजाभ्यां साधु पीनाभ्यां पीडयन् वाक्यमब्रवीत् ।
२३०. दिष्ट्या त्वां गुह पश्यामि ह्यरोगं सहबान्धवैः ।
२३१. अपि ते कुशलं राष्‍ट्रे मित्रेषु च धनेषु च ॥
२३२. यत्त्विदं भवता किञ्चित् प्रीत्या समुपकल्पितम् ।
२३३. सर्वं तदनुजानामि न हि वर्ते प्रतिग्रहे ॥
२३४. कुशचीराजिनधरं फलमूलाशिनं च माम् ।
२३५. विद्धि प्रणिहितं धर्मे तापसं वनगोचरम् ॥
२३६. अश्वानां खादनेनाहमर्थी नान्येन केनचित् ।
२३७. एतावतात्र भवता भविष्यामि सुपूजितः ॥
२३८. अश्वानां प्रतिपानं च खादनं चैव सोऽन्वशात् ।
२३९. गुहस्तत्रैव पुरुषान्स्त्वरितं दीयतामिति ॥
२४०. ततश्चीरोत्तरासङ्गः सन्ध्यामन्वास्य पश्चिमाम् ।
२४१. जलमेवाददे भोज्यं लक्ष्मणेनाहृतं स्वयम् ॥
२४२. तस्य भूमौ शयानस्य पादौ प्रक्षाल्य लक्ष्मणः ।
२४३. सभार्यस्य ततोऽभ्येत्य तस्थौ वृक्षमुपाश्रितः ॥
२४४. गुहोऽपि सह सूतेन सौमित्रिमनुभाषयन् ।
२४५. अन्वजाग्रत्ततो राममप्रमत्तो धनुर्धरः ॥
२४६. तं जाग्रतमदम्भेन भ्रातुरर्थाय लक्ष्मणम् ।
२४७. गुहः सन्तापसन्तप्तो राघवं वाक्यमब्रवीत् ॥
२४८. इयं तात सुखा शय्या त्वदर्थमुपकल्पिता ।
२४९. प्रत्याश्वसिहि साध्वस्यां राजपुत्र यथासुखम् ॥
२५०. न हि रामात्प्रियतरो ममास्ति भुवि कश्चन ।
२५१. सोऽहं प्रियतमं रामं शयानं सह सीतया ।
२५२. रक्षिष्यामि धनुष्पाणिः सर्वतो ज्ञातिभिः सह ॥
२५३. न हि मेऽविदितं किञ्चिद्वनेऽस्मिन्श्चरतः सदा ।
२५४. चतुरङ्गं ह्यपि बलं सुमहत् प्रसहेमहि ॥
२५५. लक्ष्मणस्तं तदोवाच रक्ष्यमाणास्त्वयानघ ।
२५६. नात्रभीता वयं सर्वे धर्ममेवानुपश्यता ॥
२५७. कथं दाशरथौ भूमौ शयाने सह सीतया ।
२५८. शक्या निद्रा मया लब्धुं जीवितं वा सुखानि वा ॥
२५९. यो मन्त्रतपसा लब्धो विविधैश्च परिश्रमैः ।
२६०. एको दशरथस्येष्टः पुत्रः सदृशलक्षणः ॥
२६१. अस्मिन् प्रव्राजिते राजा न चिरं वर्तयिष्यति ।
२६२. विनष्टे नृपतौ पश्चात् कौसल्या विनशिष्यति ॥
२६३. अनन्तरं च मातापि मम नाशमुपैष्यति ॥
२६४. जीवेदपि हि मे माता शत्रुघ्नस्यान्ववेक्षया ।
२६५. तद्दुःखं यत्तु कौसल्या वीरसूर्विनशिष्यति ॥
२६६. अनुरक्तजनाकीर्णा सुखा लोकप्रियावहा ।
२६७. राजव्यसनसंसृष्टा सा पुरी विनशिष्यति ॥
२६८. अपि जीवेद्दशरथो वनवासात् पुनर्वयम् ।
२६९. प्रत्यागम्य महात्मानमपि पश्येम सुव्रतम् ॥
२७०. परिदेवयमानस्य दुःखार्तस्य महात्मनः ।
२७१. तिष्ठतो राजपुत्रस्य शर्वरी सात्यवर्तत ॥
२७२. प्रभातायां तु शर्वर्यां पृथुवक्षा महायशाः ।
२७३. उवाच रामः सौमित्रिं लक्ष्मणं शुभलक्षणम् ॥
२७४. भास्करोदयकालोऽयं गता भगवती निशा ।
२७५. असौ सुकृष्णः विहगः कोकिलस्तात कूजति ॥
२७६. बर्हिणानां च निर्घोषः श्रूयते नदतां वने ।
२७७. तराम जाह्नवीं सौम्य शीघ्रगां सागरङ्गमाम् ॥
२७८. विज्ञाय रामस्य वचः सौमित्रिर्मित्रनन्दनः ।
२७९. गुहमामन्त्र्य सूतं च सोऽतिष्ठत् भ्रातुरग्रतः ॥
२८०. ततः स प्राञ्जलिर्भूत्वा गुहो राघवमब्रवीत् ।
२८१. उपस्थितेयं नौर्देव भूयः किं करवाणि ते ॥
२८२. ततोऽब्रवीद्दाशरथिः सुमन्त्रम्
२८३. स्पृशन् करेणोत्तमदक्षिणेन ।
२८४. सुमन्त्र शीघ्रं पुनरेव याहि
२८५. राज्ञः सकाशे भव चाप्रमत्तः ॥
२८६. आत्मानं त्वभ्यनुज्ञातमवेक्ष्यार्तः स सारथिः ।
२८७. सुमन्त्रः पुरुषव्याघ्रमैक्ष्वाकमिदमब्रवीत् ॥
२८८. यदहं नोपचारेण ब्रूयां स्नेहादविक्लवः ।
२८९. भक्तिमानिति तत्तावद्वाक्यं त्वं क्षन्तुमर्हसि ॥
२९०. कथं हि त्वद्विहीनोऽहं प्रतियास्यामि तां पुरीम् ।
२९१. तव तावद्वियोगेन पुत्रशोकाकुलामिव ॥
२९२. सराममपि तावन्मे रथं दृष्ट्वा तदा जनः ।
२९३. विना रामं रथं दृष्ट्वा विदीर्येतापि सा पुरी ॥
२९४. आर्तनादो हि यः पौरैर्मुक्तस्त्वद्विप्रवासने ।
२९५. सरथं मां निशाम्यैव कुर्युः शतगुणं ततः ॥
२९६. मम तावन्नियोगस्थास्त्वद्बन्धुजनवाहिनः ।
२९७. कथं रथं त्वया हीनं प्रवक्ष्यन्ति हयोत्तमाः ॥
२९८. तन्न शक्ष्याम्यहं गन्तुमयोध्यां त्वदृतेऽनघ ।
२९९. वनवासानुयानाय मामनुज्ञातुमर्हसि ॥
३००. तव शुश्रूषणं मूर्ध्ना करिष्यामि वने वसन् ।
३०१. अयोध्यां देवलोकं वा सर्वथा प्रजहाम्यहम् ॥
३०२. चतुर्दश हि वर्षाणि सहितस्य त्वया वने ।
३०३. क्षणभूतानि यास्यन्ति शतसङ्ख्यान्यतोऽन्यथा ॥
३०४. भृत्यवत्सल तिष्ठन्तं भर्तृपुत्रगते पथि ।
३०५. भक्तं भृत्यं स्थितं स्थित्यां त्वं न मां हातुमर्हसि ॥
३०६. एवं बहुविधं दीनं याचमानं पुनः पुनः ।
३०७. रामो भृत्यानुकम्पी तु सुमन्त्रमिदमब्रवीत् ॥
३०८. जानामि परमां भक्तिं मयि ते भर्तृवत्सल ।
३०९. श्रुणु चापि यदर्थं त्वां प्रेषयामि पुरीमितः ॥
३१०. नगरीं त्वां गतं दृष्ट्वा जननी मे यवीयसी ।
३११. कैकेयी प्रत्ययं गच्छेदिति रामो वनं गतः ॥
३१२. इक्ष्वाकूणां त्वया तुल्यं सुहृदं नोपलक्षये ।
३१३. यथा दशरथो राजा मां न शोचेत् तथा कुरु ॥
३१४. अदृष्टदुःखं राजानं वृद्धमार्यं जितेन्द्रियम् ।
३१५. ब्रूयास्त्वमभिवाद्यैव मम हेतोरिदं वचः ॥
३१६. नैवाहमनुशोचामि लक्ष्मणो न च मैथिली ।
३१७. अयोध्यायाश्च्युताश्चेति वने वत्स्यामहेति च ॥
३१८. चतुर्दशसु वर्षेषु निवृत्तेषु पुनः पुनः ।
३१९. लक्ष्मणं मां च सीतां च द्रक्ष्यसि क्षिप्रमागतान् ॥
३२०. भरतश्चापि वक्तव्यो यथा राजनि वर्तसे ।
३२१. तथा मातृषु वर्तेथाः सर्वास्वेवाविशेषतः ॥
३२२. इत्युक्त्वा वचनं सूतं सान्त्वयित्वा पुनः पुनः ।
३२३. गुहं वचनमक्लीबो रामो हेतुमदब्रवीत् ॥
३२४. नेदानीं गुह योग्योऽयं वासो मे सजने वने ।
३२५. अवश्यं ह्याश्रमे वासः कर्तव्यस्तद्गतो विधिः ॥
३२६. सोऽहं गृहीत्वा नियमं तपस्विजनभूषणम् ।
३२७. जटाः कृत्वा गमिष्यामि न्यग्रोधक्षीरमानय ॥
३२८. तत्क्षीरं राजपुत्राय गुहः क्षिप्रमुपाहरत् ।
३२९. लक्ष्मणस्यात्मनश्चैव रामस्तेनाकरोज्जटाः ॥
३३०. दीर्घबाहुर्नरव्याघ्रो सहायं गुहमब्रवीत् ।
३३१. अप्रमत्तो बले कोशे दुर्गे जनपदे तथा ।
३३२. भवेथा गुह राज्यं हि दुरारक्षतमं मतम् ॥
३३३. स तु दृष्ट्वा नदीतीरे नावमिक्ष्वाकुनन्दनः ।
३३४. तितीर्षुः शीघ्रगां गङ्गामिदं लक्ष्मणमब्रवीत् ॥
३३५. आरोह त्वं नरव्याघ्र स्थितां नावमिमां शनैः ।
३३६. सीतां चारोपयान्वक्षं परिगृह्य मनस्विनीम् ॥
३३७. स भ्रातुः शासनं श्रुत्वा सर्वमप्रतिकूलयन् ।
३३८. आरोप्य मैथिलीं पूर्वमारुरोहात्मवान्स्ततः ॥
३३९. राघवोऽपि महातेजा नावमारुह्य तां ततः ।
३४०. ब्रह्मवत् क्षत्रवच्चैव जजाप हितमात्मनः ॥
३४१. मध्यं तु समनुप्राप्य भागीरथ्यास्त्वनिन्दिता ।
३४२. वैदेही प्राञ्जलिर्भूत्वा तां नदीमिदमब्रवीत् ॥
३४३. प्राप्तराज्ये नरव्याघ्रे शिवेन पुनरागते ।
३४४. गवां शतसहस्रं च वस्त्राण्यन्नं च पेशलम् ।
३४५. ब्राह्मणेभ्यः प्रदास्यामि तव प्रियचिकीर्षया ॥
३४६. सुराघटसहस्रेण मांसभूतौदनेन च ।
३४७. यक्ष्ये त्वां पुरता देवि पुरीं पुनरुपागता ॥
३४८. तीरं तु समनुप्राप्य नावं हित्वा नरर्षभः ।
३४९. प्रातिष्ठत सह भ्रात्रा वैदेह्या च परन्तपः ॥
३५०. अथाब्रवीन्महाबाहुः सुमित्रानन्दवर्धनम् ।
३५१. अग्रतो गच्छ सौमित्रे सीता त्वामनुगच्छतु ॥
३५२. पृष्ठतोऽहं गमिष्यामि त्वां च सीतां च पालयन् ।
३५३. अन्योन्यस्येह नो रक्षा कर्त्तव्या पुरुषर्षभ ॥
३५४. अद्य दुःखं तु वैदेही वनवासस्य वेत्स्यति ।
३५५. विषमं च प्रपातं च वनमद्य प्रवेक्ष्यति ॥
३५६. स लोकपालप्रतिमप्रभाववान्
३५७. तीर्त्वा महात्मा वरदो महानदीम् ।
३५८. ततः समृद्धान् शुभसस्यमालिनः
३५९. क्रमेण वत्सान् मुदितानुपागमत् ॥
३६०. तौ तत्र हत्वा चतुरो महामृगान्
३६१. वराहमृश्यं पृषतं महारुरुम् ।
३६२. आदाय मेध्यं त्वरितं बुभुक्षितौ
३६३. वासाय काले ययतुर्वनस्पतिम् ॥
३६४. स तं वृक्षं समासाद्य सन्ध्यां अन्वास्य पश्चिमाम् ।
३६५. रामो रमयतां श्रेष्ठः इति होवाच लक्ष्मणम् ॥
३६६. अद्येयं प्रथमा रात्रिर्याता जनपदाद्बहिः ।
३६७. या सुमन्त्रेण रहिता तां नोत्कण्ठितुमर्हसि ॥
३६८. जागर्तव्यमतन्द्रिभ्यां अद्यप्र्भृति रात्रिषु ।
३६९. योगक्षेमं हि सीताया वर्तते लक्ष्मणावयोः ॥
३७०. स तु संविश्य मेदिन्यां महार्हशयनोचितः ।
३७१. इमाः सौमित्रये रामो व्याजहार कथाः शुभाः ॥
३७२. ध्रुवमद्य महाराजो दुःखं स्वपिति लक्ष्मण ।
३७३. कृतकामा तु कैकेयी तुष्टा भवितुमर्हति ॥
३७४. सा हि देवी महाराजं कैकेयी राज्यकारणात् ।
३७५. अपि न च्यावयेत् प्राणान् दृष्ट्वा भरतमागतम् ॥
३७६. इदं व्यसनमालोक्य राज्ञश्च मतिविभ्रमम् ।
३७७. काम एवार्थधर्माभ्यां गरीयानिति मे मतिः ॥
३७८. अपीदानीं न कैकेयी सौभाग्यमदमोहिता ।
३७९. कौसल्यां च सुमित्रां च सम्प्रबाधेत मत्कृते ॥
३८०. मा स्म मत्कारणाद् देवी सुमित्रा दुःखमावसेत् ।
३८१. अयोध्यामित एव त्वं काल्ये प्रविश लक्ष्मण ॥
३८२. नूनं जात्यन्तरे कस्मिन् स्त्रियः पुत्रैर्वियोजिताः ।
३८३. जनन्या मम सौमित्रे तस्मादेतदुपस्थितम् ॥
३८४. मया हि चिरपुष्टेन दुःखसंवर्धितेन च ।
३८५. विप्रायुज्यत कौसल्या फलकाले धिगस्तु माम् ॥
३८६. मन्ये प्रीतिविशिष्टा सा मत्तो लक्ष्मण शारिका ।
३८७. यस्यास्तत् श्रूयते वाक्यं शुक पादमरेर्दश ॥
३८८. एको ह्यहमयोध्यां च पृथिवीं चापि लक्ष्मण ।
३८९. तरेयमिषुभिः क्रुद्धो ननु वीर्यमकारणम् ॥
३९०. अधर्मभयभीतश्च परलोकस्य चानघ ।
३९१. तेन लक्ष्मण नाद्याहमात्मानमभिषेचये ॥
३९२. एतदन्यच्च करुणं विलप्य विजने वने ।
३९३. अश्रुपूर्णमुखो रामो निशि तूष्णीमुपाविशत् ॥
३९४. ते तु तस्मिन् महावृक्षे उषित्वा रजनीं शुभाम् ।
३९५. विमलेऽभ्युदिते सूर्ये तस्माद् देशात् प्रतस्थिरे ॥
३९६. यत्र भागीरथीं गङ्गां यमुनाभिप्रवर्तते ।
३९७. जग्मुस्तं देशमुद्दिश्य विगाह्य सुमहद्वनम् ॥
३९८. यथाक्षेमेण गच्छन् स पश्यन्श्च विविधान् द्रुमान् ।
३९९. निवृत्तमात्रे दिवसे रामः सौमित्रिमब्रवीत् ॥
४००. नूनं प्राप्ताः स्म संभेदं गङ्गायमुनयोर्वयम् ।
४०१. भरद्वाजाश्रमे चैते दृश्यन्ते विविधा द्रुमाः ॥
४०२. ततस्त्वाश्रममासाद्य मुनेर्दर्शन कांक्षिणौ ।
४०३. सीतयानुगतौ वीरौ दूरादेवावतस्थतुः ॥
४०४. स प्रविश्य महात्मानं ऋषिं शिष्यगणैर्वृतम् ।
४०५. न्यवेदयत चात्मानं तस्मै लक्ष्मणपूर्वजः ॥
४०६. पुत्रौ दशरथस्यावां भगवन् रामलक्ष्मणौ ।
४०७. भार्या ममेयं वैदेही कल्याणी जनकात्मजा ।
४०८. मां चानुयाता विजनं तपोवनमनिन्दिता ॥
४०९. पित्रा प्रव्राज्यमानं मां सौमित्रिरनुजः प्रियः ।
४१०. अयमन्वगमद् भ्राता वनमेव दृढव्रतः ॥
४११. पित्रा नियुक्ता भगवन् प्रवेक्ष्यामस्तपोवनम् ।
४१२. धर्ममेव चरिष्यामस्तत्र मूलफलाशनाः ॥
४१३. मृगपक्षिभिरासीनो मुनिभिश्च समन्ततः ।
४१४. राममागतमभ्यर्च्य स्वागतेनाह तं मुनिः ॥
४१५. चिरस्य खलु काकुत्स्थ पश्यामि त्वामिहागतम् ।
४१६. श्रुतं तव मयाचेदं विवासनमकारणम् ॥
४१७. अवकाशो विविक्तोऽयं महानद्योः समागमे ।
४१८. पुण्यश्च रमणीयश्च वसत्विह भवान् सुखम् ॥
४१९. एवमुक्तस्तु वचनं भरद्वाजेन राघवः ।
४२०. प्रत्युवाच शुभं वाक्यं रामः सर्वहिते रतः ॥
४२१. भगवन्नित आसन्नः पौरजानपदो जनः ।
४२२. सुदर्शमिह मां प्रेक्ष्य मन्येऽहमिममाश्रमम् ।
४२३. आगमिष्यति वैदेहीं मां चापि प्रेक्षको जनः ॥
४२४. अनेन कारणेनाहमिह वासं न रोचये ।
४२५. एकान्ते पश्य भगवन्नाश्रमस्थानमुत्तमम् ।
४२६. रमेत यत्र वैदेही सुखार्हा जनकात्मजा ॥
४२७. तस्य प्रयागे रामस्य तं महर्षिमुपेयुषः ।
४२८. प्रपन्ना रजनी पुण्या चित्राः कथयतः कथाः ॥
४२९. रात्र्यां तु तस्यां व्युष्टायां भरद्वाजोऽब्रवीदिदम् ।
४३०. मधुमूलफलोपेतं चित्रकूटं व्रजेति ह ॥
४३१. यावता चित्रकूटस्य नरः शृङ्गाण्यवेक्षते ।
४३२. कल्याणानि समाधत्ते न पापे कुरुते मनः ॥
४३३. सरित्प्रस्रवणप्रस्थान् दरीकन्दरनिर्दरान् ।
४३४. चरतः सीतया सार्धं नन्दिष्यति मनस्तव ॥
४३५. गङ्गायमुनयोः सन्धिमासाद्य मनुजर्षभौ ।
४३६. कालिन्दीमनुगच्छेतां नदीं पश्चान्मुखाश्रिताम् ॥
४३७. क्रोशमात्रं ततो गत्वा नीलं द्रक्ष्यथ काननम् ।
४३८. पलाशबदरीमिश्रं रम्यं वंशैश्च यामुनैः ॥
४३९. स पन्थाः चित्रकूटस्य गतः सुबहुशो मया ।
४४०. रम्यो मार्दवयुक्तश्च वनदावैर्विवर्जितः ॥
४४१. इति पन्थानमावेद्य महर्षिः सन्न्यवर्तत ॥
४४२. अथासाद्य तु कालिन्दीं शीघ्रस्रोतोवहां नदीम् ।
४४३. तौ काष्ठसङ्घातमथो चक्रतुः सुमहाप्लवम् ॥
४४४. तत्र श्रियमिवाचिन्त्यां रामो दाशरथिः प्रियाम् ।
४४५. ईषत् संलज्जमानां तामध्यारोपयत प्लवम् ॥
४४६. ततः प्रतेरतुर्यत्तौ वीरौ दशरथात्मजौ ॥
४४७. ते तीर्णाः प्लवमुत्सृज्य प्रस्थाय यमुनावनात् ।
४४८. श्यामं न्यग्रोधमासेदुः शीतलं हरितच्छदम् ॥
४४९. न्यग्रोधं तमुपागम्य वैदेही वाक्यमब्रवीत् ।
४५०. नमस्तेऽस्तु महावृक्ष पारयेन्मे पतिर्व्रतम् ।
४५१. इति सीताञ्जलिं कृत्वा पर्यगच्छद् वनस्पतिम् ॥
४५२. अवलोक्य ततः सीतामायाचन्तीमनिन्दिताम् ।
४५३. दयितां च विधेयां च रामो लक्ष्मणमब्रवीत् ॥
४५४. सीतामादाय गच्छ त्वमग्रतो भरताग्रज ।
४५५. पृष्ठतोऽहं गमिष्यामि सायुधो द्विपदां वर ॥
४५६. यद्यत् फलं प्रार्थयते पुष्पं वा जनकात्मजा ।
४५७. तत्तत् प्रदद्या वैदेह्या यत्रास्या रमते मनः ॥
४५८. एकैकं पादपं गुल्मं लतां वा पुष्पशालिनीम् ।
४५९. अदृष्टपूर्वां पश्यन्ती रामं पप्रच्छ साबला ॥
४६०. रमणीयान् बहुविधान् पादपान् कुसुमोत्कटान् ।
४६१. सीतावचनसंरब्धः आनयामास लक्ष्मणः ॥
४६२. विहृत्य ते बर्हिणपूगनादिते
४६३. शुभे वने वानरवारणायुते ।
४६४. समं नदीवप्रमुपेत्य सम्मतम्
४६५. निवासमाजग्मुरदीनदर्शनाः ॥
४६६. अथ रात्र्यां व्यतीतायामवसुप्तमनन्तरम् ।
४६७. प्रबोधयामास शनैर्लक्ष्मणं रघुनन्दनः ॥
४६८. सौमित्रे शृणु वन्यानां वल्गु व्याहरतां स्वनम् ।
४६९. सम्प्रतिष्ठामहे कालः प्रस्थानस्य परन्तप ॥
४७०. स सुप्तः समये भ्रात्रा लक्ष्मणः प्रतिबोधितः ।
४७१. जहौ निद्रां च तन्द्रीं च प्रसक्तं च पथि श्रमम् ॥
४७२. ततस्तौ पादचारेण गच्छन्तौ सह सीतया ।
४७३. रम्यमासेदतुः शैलं चित्रकूटं मनोरमम् ॥
४७४. तं तु पर्वतमासाद्य नानापक्षिगणायुतम् ।
४७५. बहुमूलफलं रम्यं सम्पन्नं सरसोदकम् ।
४७६. ततोऽब्रवीन्महातेजा लक्ष्मणं लक्ष्मणाग्रजः ॥
४७७. लक्ष्मणानय दारूणि दृढानि च वराणि च ।
४७८. कुरुष्वावसथं सौम्य वासे मेऽभिरतं मनः ॥
४७९. तस्य तद्वचनं श्रुत्वा सौमित्रिर्विविधान् द्रुमान् ।
४८०. आजहार ततश्चक्रे पर्णशालामरिन्दमः ॥
४८१. तां निष्ठितां बद्धकटां दृष्ट्वा रामः सुदर्शनाम् ।
४८२. शुश्रूषमाणमेकाग्रमिदं वचनमब्रवीत् ॥
४८३. मृगं हत्वानय क्षिप्रं लक्ष्मणेह शुभेक्षण ।
४८४. कर्त्तव्यं वास्तुशमनं सौमित्रे चिरजीविभिः ॥
४८५. स लक्ष्मणः कृष्णमृगं हत्वा मेध्यं प्रतापवान् ।
४८६. अथ चिक्षेप सौमित्रिः समिद्धे जातवेदसि ॥
४८७. रामः स्नात्वा तु नियतो गुणवान् जप्यकोविदः ।
४८८. संग्रहेणाकरोत् सर्वान् मन्त्रान् सत्रावसानिकान् ॥
४८९. इष्ट्वा देवगणान् सर्वान् विवेशावसथं शुचिः ।
४९०. बभूव च मनोह्लादो रामस्यामिततेजसः ॥
४९१. अनेकनानामृगपक्षिसंकुले
४९२. विचित्रपुष्पस्तबकैर्द्रुमैर्युते ।
४९३. वनोत्तमे व्यालमृगानुनादिते
४९४. तदा विजह्रुः सुसुखं जितेन्द्रियाः ॥">
  <meta property="og:locale" content="en_us">
  <meta property="og:type" content="article">
    <meta property="article:section" content="valmikiyam">

  <meta itemprop="name" content="०७ ०७ चित्रकूटगमनम्">
  <meta itemprop="description" content="१. यावत्तु निर्यतस्तस्य रजोरूपमदृश्यत ।
२. नैवेक्ष्वाकुवरस्तावत् सञ्जहारात्मचक्षुषी ॥
३. यावद्राजा प्रियं पुत्रं पश्यत्यत्यन्तधार्मिकम् ।
४. तावद्व्यवर्धतेवास्य धरण्यां पुत्रदर्शने ॥
५. न पश्यति रजोऽप्यस्य यदा रामस्य भूमिपः ।
६. तदार्तश्च विषण्णश्च पपात धरणीतले ॥
७. तस्य दक्षिणमन्वागात् कौसल्या बाहुमङ्गना ।
८. वामं चान्वगात् पार्श्वं कैकेयी भरतप्रिया ॥
९. तां नयेन च सम्पन्नो धर्मेण विनयेन च ।
१०. उवाच राजा कैकेयीं समीक्ष्य व्यथितेन्द्रियः ॥
११. कैकेयि मा ममाङ्गानि स्प्राक्षीस्त्वं दुष्टचारिणी ।
१२. न हि त्वां द्रष्टुमिच्छामि न भार्या न च बान्धवी ॥
१३. भरतश्चेत् प्रतीतः स्याद्राज्यं प्राप्येदमव्ययम् ।
१४. यन्मे स दद्यात् पित्रर्थं मां मा तद्दत्तमागमत् ॥
१५. अथ रेणुसमुद्ध्वस्तं तमुत्थाप्य नराधिपम् ।
१६. न्यवर्तत तदा देवी कौसल्या शोककर्शिता ॥
१७. विललाप च दुःखार्तः प्रियं पुत्रमनुस्मरन् ।
१८. नगरान्तमनुप्राप्तं बुद्ध्वा पुत्रमथाब्रवीत् ।
१९. यः सुखेषूपधानेषु शेते चन्दनरूषितः ।
२०. स नूनं क्वचिदेवाद्य वृक्षमूलमुपाश्रितः ।
२१. काष्ठं वा यदि वाश्मानमुपधाय शयिष्यते ॥
२२. सा नूनं जनकस्येष्टा सुता सुखसदोचिता ।
२३. कण्टकाक्रमणाक्रान्ता वनमद्य गमिष्यति ॥
२४. सकामा भव कैकेयि विधवा राज्यमावस ।
२५. न हि तं पुरुषव्याघ्रं विना जीवितुमुत्सहे ॥
२६. इत्येवं विलपन् राजा जनौघेनाभिसंवृतः ।
२७. अपस्नात इवारिष्टं प्रविवेश पुरोत्तमम् ॥
२८. अथ गद्गदशब्दस्तु विलपन् मनुजाधिपः ।
२९. उवाच मृदुमन्दार्थं वचनं दीनमस्वरम् ॥
३०. कौसल्याया गृहं शीघ्रं राममातुर्नयन्तु माम् ।
३१. न ह्यन्यत्र ममाश्वासो हृदयस्य भविष्यति ॥
३२. इति ब्रुवन्तं राजानमनयन् द्वारदर्शिनः ।
३३. कौसल्याया गृहं तत्र न्यवेश्यत विनीतवत् ॥
३४. ततस्तस्य प्रविष्टस्य कौसल्याया निवेशनम् ।
३५. अधिरुह्यापि शयनं बभूव लुलितं मनः ॥
३६. अथ रात्र्यां प्रपन्नायां कालरात्र्यामिवात्मनः ।
३७. अर्धरात्रे दशरथः कौसल्यामिदमब्रवीत् ॥
३८. रामं मेऽनुगता दृष्टिरद्यापि न निवर्तते ।
३९. न त्वा पश्यामि कौसल्ये साधु मां पाणिना स्पृश ॥
४०. ततः समीक्ष्य शयने सन्नं शोकेन पार्थिवम् ।
४१. कौसल्या पुत्रशोकार्ता तमुवाच महीपतिम् ॥
४२. राघवे नर शार्दूले विषमुप्त्वा विजिह्मताम् ।
४३. विचरिष्यति कैकेयी निर्मुक्तेव हि पन्नगी ॥
४४. अथ स्म नगरे रामश्चरन् भैक्षं गृहे वसेत् ।
४५. कामकारो वरं दातुमपि दासं ममात्मजम् ॥
४६. पातयित्वा तु कैकेय्या रामं स्थानाद्यथेष्टतः ।
४७. प्रदिष्टो रक्षसां भागः पर्वणीवाहिताग्निना ॥
४८. ते रत्नहीनास्तरुणाः फलकाले विवासिताः ।
४९. कथं वत्स्यन्ति कृपणाः फलमूलैः कृताशनाः ॥
५०. कदा परिणतो बुद्ध्या वयसा चामरप्रभः ।
५१. अभ्युपैष्यति धर्मज्ञस्त्रिवर्ष इव लालयन् ॥
५२. निस्संशयं मया मन्ये पुरा वीर कदर्यया ।
५३. पातुकामेषु वत्सेषु मातृणां शासिताः स्तनाः ॥
५४. न हि मे जीविते किञ्चित् सामर्थ्यमिह कल्पते ।
५५. अपश्यन्त्याः प्रियं पुत्रं महाबाहुं महाबलम् ॥
५६. विलपन्तीं तथा तां तु कौसल्यां प्रमदोत्तमाम् ।
५७. इदं धर्मे स्थिता धर्म्यं सुमित्रा वाक्यमब्रवीत् ॥
५८. तवार्ये सद्गुणैर्युक्तः स पुत्रः पुरुषोत्तमः ।
५९. किं ते विलपितेनैवं कृपणं रुदितेन वा ॥
६०. यस्तवार्ये गतः पुत्रस्त्यक्त्वा राज्यं महाबलः ।
६१. साधु कुर्वन् महात्मानं पितरं सत्यवादिनम् ॥
६२. वर्तते चोत्तमां वृत्तिं लक्ष्मणोऽस्मिन् सदानघः ।
६३. दयावान् सर्वभूतेषु लाभस्तस्य महात्मनः ॥
६४. अरण्यवासे यद्‍दुःखं जानती वै सुखोचिता ।
६५. अनुगच्छति वैदेही धर्मात्मानं तवात्मजम् ॥
६६. कीर्तिभूतां पताकां यो लोके भ्रमयति प्रभुः ।
६७. धर्मसत्यव्रतधनः किं न प्राप्तस्तवात्मजः ॥
६८. सूर्यस्यापि भवेत् सूर्यो ह्यग्नेरग्निः प्रभोः प्रभुः ।
६९. श्रियः श्रीश्च भवेदग्र्या कीर्तिः कीर्त्याः क्षमाक्षमा ॥
७०. दैवतं देवतानां च भूतानां भूतसत्तमः ।
७१. तस्य के ह्यगुणा देवि राष्‍ट्रे वाप्यथवा पुरे ॥
७२. पृथिव्या सह वैदेह्या श्रिया च पुरुषर्षभः ।
७३. क्षिप्रं तिसृभिरेताभिः सह रामोऽभिषेक्ष्यति ॥
७४. जहि शोकं च मोहं च देवि सत्यं ब्रवीमि ते ॥
७५. त्वयाशेषो जनश्चैव समाश्वास्यो यदानघे ।
७६. किमिदानीमिमं देवि करोषि हृदि विक्लवम् ॥
७७. नार्हा त्वं शोचितुं देवि यस्यास्ते राघवः सुतः ।
७८. न हि रामात् परो लोके विद्यते सत्पथे स्थितः ॥
७९. निशम्य तल्लक्ष्मणमातृवाक्यम्
८०. रामस्य मातुर्नरदेवपत्न्याः ।
८१. सद्यः शरीरे विननाश शोकः
८२. शरद्गतो मेघ इवाल्पतोयः ॥
८३. अनुरक्ता महात्मानं रामं सत्यपराक्रमम् ।
८४. अनुजग्मुः प्रयान्तं तं वनवासाय मानवाः ॥
८५. अवेक्षमाणः सस्नेहं चक्षुषा प्रपिबन्निव ।
८६. उवाच रामः स्नेहेन ताः प्रजाः स्वाः प्रजा इव ॥
८७. या प्रीतिः बहुमानश्च मय्ययोध्यानिवासिनाम् ।
८८. मत्प्रियार्थं विशेषेण भरते सा निवेश्यताम् ॥
८९. स हि कल्याणचारित्रः कैकेय्यानन्दवर्धनः ।
९०. करिष्यति यथावद्वः प्रियाणि च हितानि च ॥
९१. ज्ञानवृद्धो वयोबालो मृदुर्वीर्यगुणान्वितः ।
९२. अनुरूपः स वो भर्ता भविष्यति भयापहः ॥
९३. न च तप्येद्यथा चासौ वनवासं गते मयि ।
९४. महाराजस्तथा कार्यो मम प्रियचिकीर्षया ॥
९५. यथा यथा दाशरथिः धर्म एव स्थितोऽभवत् ।
९६. तथा तथा प्रकृतयो रामं पतिमकामयन् ॥
९७. बाष्पेण पिहितं दीनं रामः सौमित्रिणा सह ।
९८. चकर्षेव गुणैर्बद्ध्वा जनं पुरनिवासिनम् ॥
९९. ते द्विजास्त्रिविधं वृद्धा ज्ञानेन वयसौजसा ।
१००. वयःप्रकम्पशिरसो दूरादूचुरिदं वचः ॥
१०१. वहन्तो जवना रामं भो भो जात्यास्तुरङ्गमाः ।
१०२. निवर्तद्ध्वं न गन्तव्यं हिता भवत भर्तरि ॥
१०३. ब्राह्मण्यं कृत्स्नमेतत्त्वां ब्रह्मण्यमनुगच्छति ।
१०४. द्विजस्कन्धाधिरूढास्त्वामग्नयोऽप्यनुयान्त्यमी ॥
१०५. याचितो नो निवर्तस्व हंसशुक्लशिरोरुहैः ।
१०६. शिरोभिर्निभृताचार महीपतनपांसुलैः ॥
१०७. अनुगन्तुमशक्तास्त्वां मूलैरुद्धतवेगिनः ।
१०८. उन्नता वायुवेगेन विक्रोशन्तीव पादपाः ॥
१०९. निश्चेष्टाहारसञ्चारा वृक्षैकस्थानविष्ठिताः ।
११०. पक्षिणोऽपि प्रयाचन्ते सर्वभूतानुकम्पिनम् ॥
१११. एवमार्तप्रलापान्स्तान् वृद्धान् प्रलपतो द्विजान् ।
११२. अवेक्ष्य सहसा रामो रथादवततार ह ॥
११३. पद्भ्यामेव जगामाथ ससीतः सह लक्ष्मणः ।
११४. सन्निकृष्टपदन्यासो रामो वनपरायणः ॥
११५. एवं विक्रोशतां तेषां द्विजातीनां निवर्तने ।
११६. ददृशे तमसा तत्र वारयन्तीव राघवम् ॥
११७. गोकुलाकुलतीरायास्तमसाया विदूरतः ।
११८. अवसत्तत्र तां रात्रिं रामः प्रकृतिभिः सह ॥
११९. उत्थाय तु महातेजाः प्रकृतीस्ता निशाम्य च ।
१२०. अब्रवीद् भ्रातरं रामो लक्ष्मणं पुण्यलक्षणम् ॥
१२१. ततस्तु तमसातीरं रम्यमाश्रित्य राघवः ।
१२२. सीतामुद्वीक्ष्य सौमित्रिमिदं वचनमब्रवीत् ॥
१२३. इयमद्य निशा पूर्वा सौमित्रे प्रहिता वनम् ।
१२४. वनवासस्य भद्रं ते स नोत्कण्ठितुमर्हसि ॥
१२५. अद्यायोध्या तु नगरी राजधानी पितुर्मम ।
१२६. सस्त्रीपुंसगतानस्मान् शोचिष्यति न संशयः ॥
१२७. पितरं चानुशोचामि मातरं च यशस्विनीम् ।
१२८. अपि वान्धौ भवेतां तु रुदन्तौ तावभीक्ष्णशः ॥
१२९. भरतस्यानृशंसत्वं विचिन्त्याहं पुनः पुनः ।
१३०. नानुशोचामि पितरं मातरं चापि लक्ष्मण ॥
१३१. अस्मद्व्यपेक्षान् सौमित्रे निरपेक्षान् गृहेष्वपि ।
१३२. वृक्षमूलेषु संसुप्तान् पश्य लक्ष्मण साम्प्रतम् ॥
१३३. यावदेव तु संसुप्तास्तावदेव वयं लघु ॥
१३४. रथमारुह्य गच्छाम पन्थानमकुतोभयम् ॥
१३५. पौराह्यात्मकृताद्दुःखाद् विप्रमोक्ष्या नृपात्मजैः ।
१३६. न ते खल्वात्मना योज्या दुःखेन पुरवासिनः ॥
१३७. अथ रामोऽब्रवीच्छ्रीमान् सुमन्त्रं युज्यतां रथः ।
१३८. गमिष्यामि ततोऽरण्यं गच्छ शीघ्रमितः प्रभो ॥
१३९. सूतस्ततः सन्त्वरितः स्यन्दनं तैर्हयोत्तमैः ।
१४०. योजयित्वाथ रामाय प्राञ्जलिः प्रत्यवेदयत् ॥
१४१. तं स्यन्दनमधिष्ठाय राघवः सपरिच्छदः ।
१४२. शीघ्रगामाकुलावर्तां तमसामतरन्नदीम् ॥
१४३. मोहनार्थं तु पौराणां सूतं रामोऽब्रवीद्वचः ।
१४४. उदन्मुखः प्रयाहि त्वं रथमास्थाय सारथे ॥
१४५. मुहूर्तं त्वरितं गत्वा निवर्तय रथं पुनः ।
१४६. यथा न विद्युः पौरा मां तथा कुरु समाहितः ॥
१४७. रामस्य वचनं श्रुत्वा तथा चक्रे स सारथिः ॥
१४८. प्रभातायां तु शर्वर्यां पौरास्ते राघवं विना ।
१४९. शोकोपहतनिश्चेष्टा बभूवुर्हतचेतसः ॥
१५०. धिगस्तु किल तां निद्रां ययापहृतचेतसः ।
१५१. नाद्य पश्यामहे रामं पृथूरस्कं महाभुजम् ॥
१५२. यो नः सदा पालयति पिता पुत्रानिवौरसान् ।
१५३. कथं रघूणां स श्रेष्ठस्त्यक्त्वा नो विपिनं गतः ॥
१५४. सा नूनं नगरी दीना दृष्ट्वास्मान् राघवं विना ।
१५५. भविष्यति निरानन्दा सस्त्रीबालवयोऽधिका ॥
१५६. इतीव बहुधा वाचो बाहुमुद्यम्य ते जनाः ।
१५७. विलपन्ति स्म दुःखार्ता विवत्सा इव धेनवः ॥
१५८. ततो यथागतेनैव मार्गेण क्लान्तचेतसः ।
१५९. अयोध्यामगमन् सर्वे पुरीं व्यथितसज्जनाम् ॥
१६०. स्वं स्वं निलयमागम्य पुत्रदारैः समावृताः ।
१६१. अश्रूणि मुमुचुः सर्वे बाष्पेण पिहिताननाः ॥
१६२. न चाहृष्यन् नचामोदन् वणिजो न प्रसारयन् ।
१६३. न चाशोभन्त पण्यानि नापचन् गृहमेधिनः ॥
१६४. गृहे गृहे रुदन्त्यश्च भर्तारं गृहमागतम् ।
१६५. व्यगर्हयन्त दुःखार्ता वाग्भिः तोत्रैरिव द्विपान् ॥
१६६. यत्र रामो भयं नात्र नास्ति तत्र पराभवः ।
१६७. पुराभवति नो दूरादनुगच्छाम राघवम् ॥
१६८. युष्माकं राघवोऽरण्ये योगक्षेमं विधास्यति ।
१६९. सीता नारीजनस्यास्य योगक्षेमं करिष्यति ॥
१७०. कैकेय्या न वयं राज्ये भृतका निवसेमहि ।
१७१. जीवन्त्या जातु जीवन्त्यः पुत्रैरपि शपामहे ॥
१७२. इति पौरस्त्रियो भर्तृन् दुःखार्ताः तत्तदब्रुवन् ॥
१७३. पूर्णचन्द्राननः श्यामो गूढजत्रुररिन्दमः ।
१७४. पूर्वाभिभाषी मधुरः सत्यवादी महाबलः ।
१७५. सौम्यश्च सर्वलोकस्य चन्द्रवत् प्रियदर्शनः ।
१७६. शोभयिष्यत्यरण्यानि विचरन् स महारथः ॥
१७७. इत्येवं विलपन्तीनां स्त्रीणां वेश्मसु राघवम् ।
१७८. जगामास्तं दिनकरो रजनी चाभ्यवर्तत ॥
१७९. रामोऽपि रात्रिशेषेण तेनैव महदन्तरम् ।
१८०. जगाम पुरुषव्याघ्रः पितुराज्ञामनुस्मरन् ॥
१८१. हा नृशंसाद्य कैकेयी पापा पापानुबन्धिनी ।
१८२. अहो दशरथो राजा निःस्नेहः स्वसुतं प्रियम् ।
१८३. प्रजानामनघं रामं परित्यक्तुमिहेच्छति ॥
१८४. एता वाचो मनुष्याणां ग्रामसंवासवासिनाम् ।
१८५. शृण्वन्नतिययौ वीरः कोसलान् कोसलेश्वरः ॥
१८६. विशालान् कोसलान् रम्यान् यात्वा लक्ष्मणपूर्वजः ।
१८७. अयोध्याभिमुखो धीमान् प्राञ्जलिः वाक्यमब्रवीत् ॥
१८८. आपृछे त्वां पुरिश्रेष्ठे काकुत्स्थपरिपालिते ।
१८९. निवृत्तवनवासस्त्वामनृणो जगतीपतेः ।
१९०. पुनर्द्रक्ष्यामि मात्रा च पित्रा च सह सङ्गतः ॥
१९१. ततो रुधिरताम्राक्षो भुजमुद्यम्य दक्षिणम् ।
१९२. अश्रुपूर्णमुखो दीनोऽब्रवीज्जानपदं जनम् ॥
१९३. अनुक्रोशो दया चैव यथार्हं मयि वः कृतः ।
१९४. चिरं दुःखस्य पापीयो गम्यतामर्थसिद्धये ॥
१९५. तेऽभिवाद्य महात्मानं कृत्वा चापि प्रदक्षिणम् ।
१९६. विलपन्तो नरा घोरं व्यतिष्ठन्त क्वचित् क्वचित् ॥
१९७. तथा विलपतां तेषामतृप्तानां च राघवः ।
१९८. अचक्षुर्विषयं प्रायाद्यथार्कः क्षणदामुखे ॥
१९९. तत्र त्रिपथगां दिव्यां शिवतोयामशैवलाम् ।
२००. ददर्श राघवो गङ्गां पुण्यां ऋषिनिषेविताम् ॥
२०१. जलाघाताट्टहासोग्रां फेननिर्मलहासिनीम् ।
२०२. क्वचिद्वेणीकृतजलां क्वचिदावर्तशोभिताम् ।
२०३. क्वचित् स्तिमितगम्भीरां क्वचिद्वेगजलाकुलाम् ।
२०४. क्वचिद् गम्भीरनिर्घोषां क्वचिद् भैरवनिस्वनाम् ।
२०५. क्वचिदाभोगपुलिनां क्वचिन्निर्मलवालुकाम् ।
२०६. क्वचित्तीररुहैर्वृक्षैर्मालाभिरुपशोभिताम् ।
२०७. क्वचित्फुल्लोत्पलच्छन्नां क्वचिद्पद्मवनाकुलाम् ।
२०८. समुद्रमहिषीं गङ्गां सारसक्रौञ्चनादिताम् ।
२०९. आससाद महाबाहुः शृङ्गवेरपुरं प्रति ॥
२१०. तामूर्मिकलिलावर्तामन्ववेक्ष्य महारथः ।
२११. सुमन्त्रमब्रवीत् सूतमिहैवाद्य वसामहे ॥
२१२. अविदूरादयं नद्या बहुपुष्पप्रवालवान् ।
२१३. सुमहानिङ्गुदीवृक्षो वसामात्रैव सारथे ॥
२१४. रामोऽभियाय तं रम्यं वृक्षमिक्ष्वाकुनन्दनः ।
२१५. रथादवातरत्तस्मात् सभार्यः सहलक्ष्मणः ॥
२१६. तत्र राजा गुहो नाम रामस्यात्मसमः सखा ।
२१७. निषादजात्यो बलवान् स्थपतिश्चेति विश्रुतः ॥
२१८. स श्रुत्वा पुरुषव्याघ्रं रामं विषयमागतम् ।
२१९. वृद्धैः परिवृतोऽमात्यैर्ज्ञातिभिश्चाप्युपागतः ॥
२२०. ततो गुणवदन्नाद्यमुपादाय पृथग्विधम् ।
२२१. अर्घ्यं चोपानयत्क्षिप्रं वाक्यं चेदमुवाच ह ॥
२२२. स्वागतं ते महाबाहो तवेयमखिला मही ।
२२३. वयं प्रेष्या भवान् भर्ता राम किं करवाणि ते ॥
२२४. भक्ष्यं भोज्यं च पेयं च लेह्यं चेदमुपस्थितम् ।
२२५. शयनानि च मुख्यानि वाजिनां खादनं च ते ॥
२२६. गुहमेवं ब्रुवाणं तु राघवः प्रत्युवाच ह ।
२२७. अर्चिताश्चैव हृष्टाश्च भवता सर्वथा वयम् ।
२२८. पद्भ्यामभिगमाच्चैव स्नेहसन्दर्शनेन च ॥
२२९. भुजाभ्यां साधु पीनाभ्यां पीडयन् वाक्यमब्रवीत् ।
२३०. दिष्ट्या त्वां गुह पश्यामि ह्यरोगं सहबान्धवैः ।
२३१. अपि ते कुशलं राष्‍ट्रे मित्रेषु च धनेषु च ॥
२३२. यत्त्विदं भवता किञ्चित् प्रीत्या समुपकल्पितम् ।
२३३. सर्वं तदनुजानामि न हि वर्ते प्रतिग्रहे ॥
२३४. कुशचीराजिनधरं फलमूलाशिनं च माम् ।
२३५. विद्धि प्रणिहितं धर्मे तापसं वनगोचरम् ॥
२३६. अश्वानां खादनेनाहमर्थी नान्येन केनचित् ।
२३७. एतावतात्र भवता भविष्यामि सुपूजितः ॥
२३८. अश्वानां प्रतिपानं च खादनं चैव सोऽन्वशात् ।
२३९. गुहस्तत्रैव पुरुषान्स्त्वरितं दीयतामिति ॥
२४०. ततश्चीरोत्तरासङ्गः सन्ध्यामन्वास्य पश्चिमाम् ।
२४१. जलमेवाददे भोज्यं लक्ष्मणेनाहृतं स्वयम् ॥
२४२. तस्य भूमौ शयानस्य पादौ प्रक्षाल्य लक्ष्मणः ।
२४३. सभार्यस्य ततोऽभ्येत्य तस्थौ वृक्षमुपाश्रितः ॥
२४४. गुहोऽपि सह सूतेन सौमित्रिमनुभाषयन् ।
२४५. अन्वजाग्रत्ततो राममप्रमत्तो धनुर्धरः ॥
२४६. तं जाग्रतमदम्भेन भ्रातुरर्थाय लक्ष्मणम् ।
२४७. गुहः सन्तापसन्तप्तो राघवं वाक्यमब्रवीत् ॥
२४८. इयं तात सुखा शय्या त्वदर्थमुपकल्पिता ।
२४९. प्रत्याश्वसिहि साध्वस्यां राजपुत्र यथासुखम् ॥
२५०. न हि रामात्प्रियतरो ममास्ति भुवि कश्चन ।
२५१. सोऽहं प्रियतमं रामं शयानं सह सीतया ।
२५२. रक्षिष्यामि धनुष्पाणिः सर्वतो ज्ञातिभिः सह ॥
२५३. न हि मेऽविदितं किञ्चिद्वनेऽस्मिन्श्चरतः सदा ।
२५४. चतुरङ्गं ह्यपि बलं सुमहत् प्रसहेमहि ॥
२५५. लक्ष्मणस्तं तदोवाच रक्ष्यमाणास्त्वयानघ ।
२५६. नात्रभीता वयं सर्वे धर्ममेवानुपश्यता ॥
२५७. कथं दाशरथौ भूमौ शयाने सह सीतया ।
२५८. शक्या निद्रा मया लब्धुं जीवितं वा सुखानि वा ॥
२५९. यो मन्त्रतपसा लब्धो विविधैश्च परिश्रमैः ।
२६०. एको दशरथस्येष्टः पुत्रः सदृशलक्षणः ॥
२६१. अस्मिन् प्रव्राजिते राजा न चिरं वर्तयिष्यति ।
२६२. विनष्टे नृपतौ पश्चात् कौसल्या विनशिष्यति ॥
२६३. अनन्तरं च मातापि मम नाशमुपैष्यति ॥
२६४. जीवेदपि हि मे माता शत्रुघ्नस्यान्ववेक्षया ।
२६५. तद्दुःखं यत्तु कौसल्या वीरसूर्विनशिष्यति ॥
२६६. अनुरक्तजनाकीर्णा सुखा लोकप्रियावहा ।
२६७. राजव्यसनसंसृष्टा सा पुरी विनशिष्यति ॥
२६८. अपि जीवेद्दशरथो वनवासात् पुनर्वयम् ।
२६९. प्रत्यागम्य महात्मानमपि पश्येम सुव्रतम् ॥
२७०. परिदेवयमानस्य दुःखार्तस्य महात्मनः ।
२७१. तिष्ठतो राजपुत्रस्य शर्वरी सात्यवर्तत ॥
२७२. प्रभातायां तु शर्वर्यां पृथुवक्षा महायशाः ।
२७३. उवाच रामः सौमित्रिं लक्ष्मणं शुभलक्षणम् ॥
२७४. भास्करोदयकालोऽयं गता भगवती निशा ।
२७५. असौ सुकृष्णः विहगः कोकिलस्तात कूजति ॥
२७६. बर्हिणानां च निर्घोषः श्रूयते नदतां वने ।
२७७. तराम जाह्नवीं सौम्य शीघ्रगां सागरङ्गमाम् ॥
२७८. विज्ञाय रामस्य वचः सौमित्रिर्मित्रनन्दनः ।
२७९. गुहमामन्त्र्य सूतं च सोऽतिष्ठत् भ्रातुरग्रतः ॥
२८०. ततः स प्राञ्जलिर्भूत्वा गुहो राघवमब्रवीत् ।
२८१. उपस्थितेयं नौर्देव भूयः किं करवाणि ते ॥
२८२. ततोऽब्रवीद्दाशरथिः सुमन्त्रम्
२८३. स्पृशन् करेणोत्तमदक्षिणेन ।
२८४. सुमन्त्र शीघ्रं पुनरेव याहि
२८५. राज्ञः सकाशे भव चाप्रमत्तः ॥
२८६. आत्मानं त्वभ्यनुज्ञातमवेक्ष्यार्तः स सारथिः ।
२८७. सुमन्त्रः पुरुषव्याघ्रमैक्ष्वाकमिदमब्रवीत् ॥
२८८. यदहं नोपचारेण ब्रूयां स्नेहादविक्लवः ।
२८९. भक्तिमानिति तत्तावद्वाक्यं त्वं क्षन्तुमर्हसि ॥
२९०. कथं हि त्वद्विहीनोऽहं प्रतियास्यामि तां पुरीम् ।
२९१. तव तावद्वियोगेन पुत्रशोकाकुलामिव ॥
२९२. सराममपि तावन्मे रथं दृष्ट्वा तदा जनः ।
२९३. विना रामं रथं दृष्ट्वा विदीर्येतापि सा पुरी ॥
२९४. आर्तनादो हि यः पौरैर्मुक्तस्त्वद्विप्रवासने ।
२९५. सरथं मां निशाम्यैव कुर्युः शतगुणं ततः ॥
२९६. मम तावन्नियोगस्थास्त्वद्बन्धुजनवाहिनः ।
२९७. कथं रथं त्वया हीनं प्रवक्ष्यन्ति हयोत्तमाः ॥
२९८. तन्न शक्ष्याम्यहं गन्तुमयोध्यां त्वदृतेऽनघ ।
२९९. वनवासानुयानाय मामनुज्ञातुमर्हसि ॥
३००. तव शुश्रूषणं मूर्ध्ना करिष्यामि वने वसन् ।
३०१. अयोध्यां देवलोकं वा सर्वथा प्रजहाम्यहम् ॥
३०२. चतुर्दश हि वर्षाणि सहितस्य त्वया वने ।
३०३. क्षणभूतानि यास्यन्ति शतसङ्ख्यान्यतोऽन्यथा ॥
३०४. भृत्यवत्सल तिष्ठन्तं भर्तृपुत्रगते पथि ।
३०५. भक्तं भृत्यं स्थितं स्थित्यां त्वं न मां हातुमर्हसि ॥
३०६. एवं बहुविधं दीनं याचमानं पुनः पुनः ।
३०७. रामो भृत्यानुकम्पी तु सुमन्त्रमिदमब्रवीत् ॥
३०८. जानामि परमां भक्तिं मयि ते भर्तृवत्सल ।
३०९. श्रुणु चापि यदर्थं त्वां प्रेषयामि पुरीमितः ॥
३१०. नगरीं त्वां गतं दृष्ट्वा जननी मे यवीयसी ।
३११. कैकेयी प्रत्ययं गच्छेदिति रामो वनं गतः ॥
३१२. इक्ष्वाकूणां त्वया तुल्यं सुहृदं नोपलक्षये ।
३१३. यथा दशरथो राजा मां न शोचेत् तथा कुरु ॥
३१४. अदृष्टदुःखं राजानं वृद्धमार्यं जितेन्द्रियम् ।
३१५. ब्रूयास्त्वमभिवाद्यैव मम हेतोरिदं वचः ॥
३१६. नैवाहमनुशोचामि लक्ष्मणो न च मैथिली ।
३१७. अयोध्यायाश्च्युताश्चेति वने वत्स्यामहेति च ॥
३१८. चतुर्दशसु वर्षेषु निवृत्तेषु पुनः पुनः ।
३१९. लक्ष्मणं मां च सीतां च द्रक्ष्यसि क्षिप्रमागतान् ॥
३२०. भरतश्चापि वक्तव्यो यथा राजनि वर्तसे ।
३२१. तथा मातृषु वर्तेथाः सर्वास्वेवाविशेषतः ॥
३२२. इत्युक्त्वा वचनं सूतं सान्त्वयित्वा पुनः पुनः ।
३२३. गुहं वचनमक्लीबो रामो हेतुमदब्रवीत् ॥
३२४. नेदानीं गुह योग्योऽयं वासो मे सजने वने ।
३२५. अवश्यं ह्याश्रमे वासः कर्तव्यस्तद्गतो विधिः ॥
३२६. सोऽहं गृहीत्वा नियमं तपस्विजनभूषणम् ।
३२७. जटाः कृत्वा गमिष्यामि न्यग्रोधक्षीरमानय ॥
३२८. तत्क्षीरं राजपुत्राय गुहः क्षिप्रमुपाहरत् ।
३२९. लक्ष्मणस्यात्मनश्चैव रामस्तेनाकरोज्जटाः ॥
३३०. दीर्घबाहुर्नरव्याघ्रो सहायं गुहमब्रवीत् ।
३३१. अप्रमत्तो बले कोशे दुर्गे जनपदे तथा ।
३३२. भवेथा गुह राज्यं हि दुरारक्षतमं मतम् ॥
३३३. स तु दृष्ट्वा नदीतीरे नावमिक्ष्वाकुनन्दनः ।
३३४. तितीर्षुः शीघ्रगां गङ्गामिदं लक्ष्मणमब्रवीत् ॥
३३५. आरोह त्वं नरव्याघ्र स्थितां नावमिमां शनैः ।
३३६. सीतां चारोपयान्वक्षं परिगृह्य मनस्विनीम् ॥
३३७. स भ्रातुः शासनं श्रुत्वा सर्वमप्रतिकूलयन् ।
३३८. आरोप्य मैथिलीं पूर्वमारुरोहात्मवान्स्ततः ॥
३३९. राघवोऽपि महातेजा नावमारुह्य तां ततः ।
३४०. ब्रह्मवत् क्षत्रवच्चैव जजाप हितमात्मनः ॥
३४१. मध्यं तु समनुप्राप्य भागीरथ्यास्त्वनिन्दिता ।
३४२. वैदेही प्राञ्जलिर्भूत्वा तां नदीमिदमब्रवीत् ॥
३४३. प्राप्तराज्ये नरव्याघ्रे शिवेन पुनरागते ।
३४४. गवां शतसहस्रं च वस्त्राण्यन्नं च पेशलम् ।
३४५. ब्राह्मणेभ्यः प्रदास्यामि तव प्रियचिकीर्षया ॥
३४६. सुराघटसहस्रेण मांसभूतौदनेन च ।
३४७. यक्ष्ये त्वां पुरता देवि पुरीं पुनरुपागता ॥
३४८. तीरं तु समनुप्राप्य नावं हित्वा नरर्षभः ।
३४९. प्रातिष्ठत सह भ्रात्रा वैदेह्या च परन्तपः ॥
३५०. अथाब्रवीन्महाबाहुः सुमित्रानन्दवर्धनम् ।
३५१. अग्रतो गच्छ सौमित्रे सीता त्वामनुगच्छतु ॥
३५२. पृष्ठतोऽहं गमिष्यामि त्वां च सीतां च पालयन् ।
३५३. अन्योन्यस्येह नो रक्षा कर्त्तव्या पुरुषर्षभ ॥
३५४. अद्य दुःखं तु वैदेही वनवासस्य वेत्स्यति ।
३५५. विषमं च प्रपातं च वनमद्य प्रवेक्ष्यति ॥
३५६. स लोकपालप्रतिमप्रभाववान्
३५७. तीर्त्वा महात्मा वरदो महानदीम् ।
३५८. ततः समृद्धान् शुभसस्यमालिनः
३५९. क्रमेण वत्सान् मुदितानुपागमत् ॥
३६०. तौ तत्र हत्वा चतुरो महामृगान्
३६१. वराहमृश्यं पृषतं महारुरुम् ।
३६२. आदाय मेध्यं त्वरितं बुभुक्षितौ
३६३. वासाय काले ययतुर्वनस्पतिम् ॥
३६४. स तं वृक्षं समासाद्य सन्ध्यां अन्वास्य पश्चिमाम् ।
३६५. रामो रमयतां श्रेष्ठः इति होवाच लक्ष्मणम् ॥
३६६. अद्येयं प्रथमा रात्रिर्याता जनपदाद्बहिः ।
३६७. या सुमन्त्रेण रहिता तां नोत्कण्ठितुमर्हसि ॥
३६८. जागर्तव्यमतन्द्रिभ्यां अद्यप्र्भृति रात्रिषु ।
३६९. योगक्षेमं हि सीताया वर्तते लक्ष्मणावयोः ॥
३७०. स तु संविश्य मेदिन्यां महार्हशयनोचितः ।
३७१. इमाः सौमित्रये रामो व्याजहार कथाः शुभाः ॥
३७२. ध्रुवमद्य महाराजो दुःखं स्वपिति लक्ष्मण ।
३७३. कृतकामा तु कैकेयी तुष्टा भवितुमर्हति ॥
३७४. सा हि देवी महाराजं कैकेयी राज्यकारणात् ।
३७५. अपि न च्यावयेत् प्राणान् दृष्ट्वा भरतमागतम् ॥
३७६. इदं व्यसनमालोक्य राज्ञश्च मतिविभ्रमम् ।
३७७. काम एवार्थधर्माभ्यां गरीयानिति मे मतिः ॥
३७८. अपीदानीं न कैकेयी सौभाग्यमदमोहिता ।
३७९. कौसल्यां च सुमित्रां च सम्प्रबाधेत मत्कृते ॥
३८०. मा स्म मत्कारणाद् देवी सुमित्रा दुःखमावसेत् ।
३८१. अयोध्यामित एव त्वं काल्ये प्रविश लक्ष्मण ॥
३८२. नूनं जात्यन्तरे कस्मिन् स्त्रियः पुत्रैर्वियोजिताः ।
३८३. जनन्या मम सौमित्रे तस्मादेतदुपस्थितम् ॥
३८४. मया हि चिरपुष्टेन दुःखसंवर्धितेन च ।
३८५. विप्रायुज्यत कौसल्या फलकाले धिगस्तु माम् ॥
३८६. मन्ये प्रीतिविशिष्टा सा मत्तो लक्ष्मण शारिका ।
३८७. यस्यास्तत् श्रूयते वाक्यं शुक पादमरेर्दश ॥
३८८. एको ह्यहमयोध्यां च पृथिवीं चापि लक्ष्मण ।
३८९. तरेयमिषुभिः क्रुद्धो ननु वीर्यमकारणम् ॥
३९०. अधर्मभयभीतश्च परलोकस्य चानघ ।
३९१. तेन लक्ष्मण नाद्याहमात्मानमभिषेचये ॥
३९२. एतदन्यच्च करुणं विलप्य विजने वने ।
३९३. अश्रुपूर्णमुखो रामो निशि तूष्णीमुपाविशत् ॥
३९४. ते तु तस्मिन् महावृक्षे उषित्वा रजनीं शुभाम् ।
३९५. विमलेऽभ्युदिते सूर्ये तस्माद् देशात् प्रतस्थिरे ॥
३९६. यत्र भागीरथीं गङ्गां यमुनाभिप्रवर्तते ।
३९७. जग्मुस्तं देशमुद्दिश्य विगाह्य सुमहद्वनम् ॥
३९८. यथाक्षेमेण गच्छन् स पश्यन्श्च विविधान् द्रुमान् ।
३९९. निवृत्तमात्रे दिवसे रामः सौमित्रिमब्रवीत् ॥
४००. नूनं प्राप्ताः स्म संभेदं गङ्गायमुनयोर्वयम् ।
४०१. भरद्वाजाश्रमे चैते दृश्यन्ते विविधा द्रुमाः ॥
४०२. ततस्त्वाश्रममासाद्य मुनेर्दर्शन कांक्षिणौ ।
४०३. सीतयानुगतौ वीरौ दूरादेवावतस्थतुः ॥
४०४. स प्रविश्य महात्मानं ऋषिं शिष्यगणैर्वृतम् ।
४०५. न्यवेदयत चात्मानं तस्मै लक्ष्मणपूर्वजः ॥
४०६. पुत्रौ दशरथस्यावां भगवन् रामलक्ष्मणौ ।
४०७. भार्या ममेयं वैदेही कल्याणी जनकात्मजा ।
४०८. मां चानुयाता विजनं तपोवनमनिन्दिता ॥
४०९. पित्रा प्रव्राज्यमानं मां सौमित्रिरनुजः प्रियः ।
४१०. अयमन्वगमद् भ्राता वनमेव दृढव्रतः ॥
४११. पित्रा नियुक्ता भगवन् प्रवेक्ष्यामस्तपोवनम् ।
४१२. धर्ममेव चरिष्यामस्तत्र मूलफलाशनाः ॥
४१३. मृगपक्षिभिरासीनो मुनिभिश्च समन्ततः ।
४१४. राममागतमभ्यर्च्य स्वागतेनाह तं मुनिः ॥
४१५. चिरस्य खलु काकुत्स्थ पश्यामि त्वामिहागतम् ।
४१६. श्रुतं तव मयाचेदं विवासनमकारणम् ॥
४१७. अवकाशो विविक्तोऽयं महानद्योः समागमे ।
४१८. पुण्यश्च रमणीयश्च वसत्विह भवान् सुखम् ॥
४१९. एवमुक्तस्तु वचनं भरद्वाजेन राघवः ।
४२०. प्रत्युवाच शुभं वाक्यं रामः सर्वहिते रतः ॥
४२१. भगवन्नित आसन्नः पौरजानपदो जनः ।
४२२. सुदर्शमिह मां प्रेक्ष्य मन्येऽहमिममाश्रमम् ।
४२३. आगमिष्यति वैदेहीं मां चापि प्रेक्षको जनः ॥
४२४. अनेन कारणेनाहमिह वासं न रोचये ।
४२५. एकान्ते पश्य भगवन्नाश्रमस्थानमुत्तमम् ।
४२६. रमेत यत्र वैदेही सुखार्हा जनकात्मजा ॥
४२७. तस्य प्रयागे रामस्य तं महर्षिमुपेयुषः ।
४२८. प्रपन्ना रजनी पुण्या चित्राः कथयतः कथाः ॥
४२९. रात्र्यां तु तस्यां व्युष्टायां भरद्वाजोऽब्रवीदिदम् ।
४३०. मधुमूलफलोपेतं चित्रकूटं व्रजेति ह ॥
४३१. यावता चित्रकूटस्य नरः शृङ्गाण्यवेक्षते ।
४३२. कल्याणानि समाधत्ते न पापे कुरुते मनः ॥
४३३. सरित्प्रस्रवणप्रस्थान् दरीकन्दरनिर्दरान् ।
४३४. चरतः सीतया सार्धं नन्दिष्यति मनस्तव ॥
४३५. गङ्गायमुनयोः सन्धिमासाद्य मनुजर्षभौ ।
४३६. कालिन्दीमनुगच्छेतां नदीं पश्चान्मुखाश्रिताम् ॥
४३७. क्रोशमात्रं ततो गत्वा नीलं द्रक्ष्यथ काननम् ।
४३८. पलाशबदरीमिश्रं रम्यं वंशैश्च यामुनैः ॥
४३९. स पन्थाः चित्रकूटस्य गतः सुबहुशो मया ।
४४०. रम्यो मार्दवयुक्तश्च वनदावैर्विवर्जितः ॥
४४१. इति पन्थानमावेद्य महर्षिः सन्न्यवर्तत ॥
४४२. अथासाद्य तु कालिन्दीं शीघ्रस्रोतोवहां नदीम् ।
४४३. तौ काष्ठसङ्घातमथो चक्रतुः सुमहाप्लवम् ॥
४४४. तत्र श्रियमिवाचिन्त्यां रामो दाशरथिः प्रियाम् ।
४४५. ईषत् संलज्जमानां तामध्यारोपयत प्लवम् ॥
४४६. ततः प्रतेरतुर्यत्तौ वीरौ दशरथात्मजौ ॥
४४७. ते तीर्णाः प्लवमुत्सृज्य प्रस्थाय यमुनावनात् ।
४४८. श्यामं न्यग्रोधमासेदुः शीतलं हरितच्छदम् ॥
४४९. न्यग्रोधं तमुपागम्य वैदेही वाक्यमब्रवीत् ।
४५०. नमस्तेऽस्तु महावृक्ष पारयेन्मे पतिर्व्रतम् ।
४५१. इति सीताञ्जलिं कृत्वा पर्यगच्छद् वनस्पतिम् ॥
४५२. अवलोक्य ततः सीतामायाचन्तीमनिन्दिताम् ।
४५३. दयितां च विधेयां च रामो लक्ष्मणमब्रवीत् ॥
४५४. सीतामादाय गच्छ त्वमग्रतो भरताग्रज ।
४५५. पृष्ठतोऽहं गमिष्यामि सायुधो द्विपदां वर ॥
४५६. यद्यत् फलं प्रार्थयते पुष्पं वा जनकात्मजा ।
४५७. तत्तत् प्रदद्या वैदेह्या यत्रास्या रमते मनः ॥
४५८. एकैकं पादपं गुल्मं लतां वा पुष्पशालिनीम् ।
४५९. अदृष्टपूर्वां पश्यन्ती रामं पप्रच्छ साबला ॥
४६०. रमणीयान् बहुविधान् पादपान् कुसुमोत्कटान् ।
४६१. सीतावचनसंरब्धः आनयामास लक्ष्मणः ॥
४६२. विहृत्य ते बर्हिणपूगनादिते
४६३. शुभे वने वानरवारणायुते ।
४६४. समं नदीवप्रमुपेत्य सम्मतम्
४६५. निवासमाजग्मुरदीनदर्शनाः ॥
४६६. अथ रात्र्यां व्यतीतायामवसुप्तमनन्तरम् ।
४६७. प्रबोधयामास शनैर्लक्ष्मणं रघुनन्दनः ॥
४६८. सौमित्रे शृणु वन्यानां वल्गु व्याहरतां स्वनम् ।
४६९. सम्प्रतिष्ठामहे कालः प्रस्थानस्य परन्तप ॥
४७०. स सुप्तः समये भ्रात्रा लक्ष्मणः प्रतिबोधितः ।
४७१. जहौ निद्रां च तन्द्रीं च प्रसक्तं च पथि श्रमम् ॥
४७२. ततस्तौ पादचारेण गच्छन्तौ सह सीतया ।
४७३. रम्यमासेदतुः शैलं चित्रकूटं मनोरमम् ॥
४७४. तं तु पर्वतमासाद्य नानापक्षिगणायुतम् ।
४७५. बहुमूलफलं रम्यं सम्पन्नं सरसोदकम् ।
४७६. ततोऽब्रवीन्महातेजा लक्ष्मणं लक्ष्मणाग्रजः ॥
४७७. लक्ष्मणानय दारूणि दृढानि च वराणि च ।
४७८. कुरुष्वावसथं सौम्य वासे मेऽभिरतं मनः ॥
४७९. तस्य तद्वचनं श्रुत्वा सौमित्रिर्विविधान् द्रुमान् ।
४८०. आजहार ततश्चक्रे पर्णशालामरिन्दमः ॥
४८१. तां निष्ठितां बद्धकटां दृष्ट्वा रामः सुदर्शनाम् ।
४८२. शुश्रूषमाणमेकाग्रमिदं वचनमब्रवीत् ॥
४८३. मृगं हत्वानय क्षिप्रं लक्ष्मणेह शुभेक्षण ।
४८४. कर्त्तव्यं वास्तुशमनं सौमित्रे चिरजीविभिः ॥
४८५. स लक्ष्मणः कृष्णमृगं हत्वा मेध्यं प्रतापवान् ।
४८६. अथ चिक्षेप सौमित्रिः समिद्धे जातवेदसि ॥
४८७. रामः स्नात्वा तु नियतो गुणवान् जप्यकोविदः ।
४८८. संग्रहेणाकरोत् सर्वान् मन्त्रान् सत्रावसानिकान् ॥
४८९. इष्ट्वा देवगणान् सर्वान् विवेशावसथं शुचिः ।
४९०. बभूव च मनोह्लादो रामस्यामिततेजसः ॥
४९१. अनेकनानामृगपक्षिसंकुले
४९२. विचित्रपुष्पस्तबकैर्द्रुमैर्युते ।
४९३. वनोत्तमे व्यालमृगानुनादिते
४९४. तदा विजह्रुः सुसुखं जितेन्द्रियाः ॥">
  <meta itemprop="wordCount" content="3246">
  <meta name="twitter:card" content="summary">
  <meta name="twitter:title" content="०७ ०७ चित्रकूटगमनम्">
  <meta name="twitter:description" content="१. यावत्तु निर्यतस्तस्य रजोरूपमदृश्यत ।
२. नैवेक्ष्वाकुवरस्तावत् सञ्जहारात्मचक्षुषी ॥
३. यावद्राजा प्रियं पुत्रं पश्यत्यत्यन्तधार्मिकम् ।
४. तावद्व्यवर्धतेवास्य धरण्यां पुत्रदर्शने ॥
५. न पश्यति रजोऽप्यस्य यदा रामस्य भूमिपः ।
६. तदार्तश्च विषण्णश्च पपात धरणीतले ॥
७. तस्य दक्षिणमन्वागात् कौसल्या बाहुमङ्गना ।
८. वामं चान्वगात् पार्श्वं कैकेयी भरतप्रिया ॥
९. तां नयेन च सम्पन्नो धर्मेण विनयेन च ।
१०. उवाच राजा कैकेयीं समीक्ष्य व्यथितेन्द्रियः ॥
११. कैकेयि मा ममाङ्गानि स्प्राक्षीस्त्वं दुष्टचारिणी ।
१२. न हि त्वां द्रष्टुमिच्छामि न भार्या न च बान्धवी ॥
१३. भरतश्चेत् प्रतीतः स्याद्राज्यं प्राप्येदमव्ययम् ।
१४. यन्मे स दद्यात् पित्रर्थं मां मा तद्दत्तमागमत् ॥
१५. अथ रेणुसमुद्ध्वस्तं तमुत्थाप्य नराधिपम् ।
१६. न्यवर्तत तदा देवी कौसल्या शोककर्शिता ॥
१७. विललाप च दुःखार्तः प्रियं पुत्रमनुस्मरन् ।
१८. नगरान्तमनुप्राप्तं बुद्ध्वा पुत्रमथाब्रवीत् ।
१९. यः सुखेषूपधानेषु शेते चन्दनरूषितः ।
२०. स नूनं क्वचिदेवाद्य वृक्षमूलमुपाश्रितः ।
२१. काष्ठं वा यदि वाश्मानमुपधाय शयिष्यते ॥
२२. सा नूनं जनकस्येष्टा सुता सुखसदोचिता ।
२३. कण्टकाक्रमणाक्रान्ता वनमद्य गमिष्यति ॥
२४. सकामा भव कैकेयि विधवा राज्यमावस ।
२५. न हि तं पुरुषव्याघ्रं विना जीवितुमुत्सहे ॥
२६. इत्येवं विलपन् राजा जनौघेनाभिसंवृतः ।
२७. अपस्नात इवारिष्टं प्रविवेश पुरोत्तमम् ॥
२८. अथ गद्गदशब्दस्तु विलपन् मनुजाधिपः ।
२९. उवाच मृदुमन्दार्थं वचनं दीनमस्वरम् ॥
३०. कौसल्याया गृहं शीघ्रं राममातुर्नयन्तु माम् ।
३१. न ह्यन्यत्र ममाश्वासो हृदयस्य भविष्यति ॥
३२. इति ब्रुवन्तं राजानमनयन् द्वारदर्शिनः ।
३३. कौसल्याया गृहं तत्र न्यवेश्यत विनीतवत् ॥
३४. ततस्तस्य प्रविष्टस्य कौसल्याया निवेशनम् ।
३५. अधिरुह्यापि शयनं बभूव लुलितं मनः ॥
३६. अथ रात्र्यां प्रपन्नायां कालरात्र्यामिवात्मनः ।
३७. अर्धरात्रे दशरथः कौसल्यामिदमब्रवीत् ॥
३८. रामं मेऽनुगता दृष्टिरद्यापि न निवर्तते ।
३९. न त्वा पश्यामि कौसल्ये साधु मां पाणिना स्पृश ॥
४०. ततः समीक्ष्य शयने सन्नं शोकेन पार्थिवम् ।
४१. कौसल्या पुत्रशोकार्ता तमुवाच महीपतिम् ॥
४२. राघवे नर शार्दूले विषमुप्त्वा विजिह्मताम् ।
४३. विचरिष्यति कैकेयी निर्मुक्तेव हि पन्नगी ॥
४४. अथ स्म नगरे रामश्चरन् भैक्षं गृहे वसेत् ।
४५. कामकारो वरं दातुमपि दासं ममात्मजम् ॥
४६. पातयित्वा तु कैकेय्या रामं स्थानाद्यथेष्टतः ।
४७. प्रदिष्टो रक्षसां भागः पर्वणीवाहिताग्निना ॥
४८. ते रत्नहीनास्तरुणाः फलकाले विवासिताः ।
४९. कथं वत्स्यन्ति कृपणाः फलमूलैः कृताशनाः ॥
५०. कदा परिणतो बुद्ध्या वयसा चामरप्रभः ।
५१. अभ्युपैष्यति धर्मज्ञस्त्रिवर्ष इव लालयन् ॥
५२. निस्संशयं मया मन्ये पुरा वीर कदर्यया ।
५३. पातुकामेषु वत्सेषु मातृणां शासिताः स्तनाः ॥
५४. न हि मे जीविते किञ्चित् सामर्थ्यमिह कल्पते ।
५५. अपश्यन्त्याः प्रियं पुत्रं महाबाहुं महाबलम् ॥
५६. विलपन्तीं तथा तां तु कौसल्यां प्रमदोत्तमाम् ।
५७. इदं धर्मे स्थिता धर्म्यं सुमित्रा वाक्यमब्रवीत् ॥
५८. तवार्ये सद्गुणैर्युक्तः स पुत्रः पुरुषोत्तमः ।
५९. किं ते विलपितेनैवं कृपणं रुदितेन वा ॥
६०. यस्तवार्ये गतः पुत्रस्त्यक्त्वा राज्यं महाबलः ।
६१. साधु कुर्वन् महात्मानं पितरं सत्यवादिनम् ॥
६२. वर्तते चोत्तमां वृत्तिं लक्ष्मणोऽस्मिन् सदानघः ।
६३. दयावान् सर्वभूतेषु लाभस्तस्य महात्मनः ॥
६४. अरण्यवासे यद्‍दुःखं जानती वै सुखोचिता ।
६५. अनुगच्छति वैदेही धर्मात्मानं तवात्मजम् ॥
६६. कीर्तिभूतां पताकां यो लोके भ्रमयति प्रभुः ।
६७. धर्मसत्यव्रतधनः किं न प्राप्तस्तवात्मजः ॥
६८. सूर्यस्यापि भवेत् सूर्यो ह्यग्नेरग्निः प्रभोः प्रभुः ।
६९. श्रियः श्रीश्च भवेदग्र्या कीर्तिः कीर्त्याः क्षमाक्षमा ॥
७०. दैवतं देवतानां च भूतानां भूतसत्तमः ।
७१. तस्य के ह्यगुणा देवि राष्‍ट्रे वाप्यथवा पुरे ॥
७२. पृथिव्या सह वैदेह्या श्रिया च पुरुषर्षभः ।
७३. क्षिप्रं तिसृभिरेताभिः सह रामोऽभिषेक्ष्यति ॥
७४. जहि शोकं च मोहं च देवि सत्यं ब्रवीमि ते ॥
७५. त्वयाशेषो जनश्चैव समाश्वास्यो यदानघे ।
७६. किमिदानीमिमं देवि करोषि हृदि विक्लवम् ॥
७७. नार्हा त्वं शोचितुं देवि यस्यास्ते राघवः सुतः ।
७८. न हि रामात् परो लोके विद्यते सत्पथे स्थितः ॥
७९. निशम्य तल्लक्ष्मणमातृवाक्यम्
८०. रामस्य मातुर्नरदेवपत्न्याः ।
८१. सद्यः शरीरे विननाश शोकः
८२. शरद्गतो मेघ इवाल्पतोयः ॥
८३. अनुरक्ता महात्मानं रामं सत्यपराक्रमम् ।
८४. अनुजग्मुः प्रयान्तं तं वनवासाय मानवाः ॥
८५. अवेक्षमाणः सस्नेहं चक्षुषा प्रपिबन्निव ।
८६. उवाच रामः स्नेहेन ताः प्रजाः स्वाः प्रजा इव ॥
८७. या प्रीतिः बहुमानश्च मय्ययोध्यानिवासिनाम् ।
८८. मत्प्रियार्थं विशेषेण भरते सा निवेश्यताम् ॥
८९. स हि कल्याणचारित्रः कैकेय्यानन्दवर्धनः ।
९०. करिष्यति यथावद्वः प्रियाणि च हितानि च ॥
९१. ज्ञानवृद्धो वयोबालो मृदुर्वीर्यगुणान्वितः ।
९२. अनुरूपः स वो भर्ता भविष्यति भयापहः ॥
९३. न च तप्येद्यथा चासौ वनवासं गते मयि ।
९४. महाराजस्तथा कार्यो मम प्रियचिकीर्षया ॥
९५. यथा यथा दाशरथिः धर्म एव स्थितोऽभवत् ।
९६. तथा तथा प्रकृतयो रामं पतिमकामयन् ॥
९७. बाष्पेण पिहितं दीनं रामः सौमित्रिणा सह ।
९८. चकर्षेव गुणैर्बद्ध्वा जनं पुरनिवासिनम् ॥
९९. ते द्विजास्त्रिविधं वृद्धा ज्ञानेन वयसौजसा ।
१००. वयःप्रकम्पशिरसो दूरादूचुरिदं वचः ॥
१०१. वहन्तो जवना रामं भो भो जात्यास्तुरङ्गमाः ।
१०२. निवर्तद्ध्वं न गन्तव्यं हिता भवत भर्तरि ॥
१०३. ब्राह्मण्यं कृत्स्नमेतत्त्वां ब्रह्मण्यमनुगच्छति ।
१०४. द्विजस्कन्धाधिरूढास्त्वामग्नयोऽप्यनुयान्त्यमी ॥
१०५. याचितो नो निवर्तस्व हंसशुक्लशिरोरुहैः ।
१०६. शिरोभिर्निभृताचार महीपतनपांसुलैः ॥
१०७. अनुगन्तुमशक्तास्त्वां मूलैरुद्धतवेगिनः ।
१०८. उन्नता वायुवेगेन विक्रोशन्तीव पादपाः ॥
१०९. निश्चेष्टाहारसञ्चारा वृक्षैकस्थानविष्ठिताः ।
११०. पक्षिणोऽपि प्रयाचन्ते सर्वभूतानुकम्पिनम् ॥
१११. एवमार्तप्रलापान्स्तान् वृद्धान् प्रलपतो द्विजान् ।
११२. अवेक्ष्य सहसा रामो रथादवततार ह ॥
११३. पद्भ्यामेव जगामाथ ससीतः सह लक्ष्मणः ।
११४. सन्निकृष्टपदन्यासो रामो वनपरायणः ॥
११५. एवं विक्रोशतां तेषां द्विजातीनां निवर्तने ।
११६. ददृशे तमसा तत्र वारयन्तीव राघवम् ॥
११७. गोकुलाकुलतीरायास्तमसाया विदूरतः ।
११८. अवसत्तत्र तां रात्रिं रामः प्रकृतिभिः सह ॥
११९. उत्थाय तु महातेजाः प्रकृतीस्ता निशाम्य च ।
१२०. अब्रवीद् भ्रातरं रामो लक्ष्मणं पुण्यलक्षणम् ॥
१२१. ततस्तु तमसातीरं रम्यमाश्रित्य राघवः ।
१२२. सीतामुद्वीक्ष्य सौमित्रिमिदं वचनमब्रवीत् ॥
१२३. इयमद्य निशा पूर्वा सौमित्रे प्रहिता वनम् ।
१२४. वनवासस्य भद्रं ते स नोत्कण्ठितुमर्हसि ॥
१२५. अद्यायोध्या तु नगरी राजधानी पितुर्मम ।
१२६. सस्त्रीपुंसगतानस्मान् शोचिष्यति न संशयः ॥
१२७. पितरं चानुशोचामि मातरं च यशस्विनीम् ।
१२८. अपि वान्धौ भवेतां तु रुदन्तौ तावभीक्ष्णशः ॥
१२९. भरतस्यानृशंसत्वं विचिन्त्याहं पुनः पुनः ।
१३०. नानुशोचामि पितरं मातरं चापि लक्ष्मण ॥
१३१. अस्मद्व्यपेक्षान् सौमित्रे निरपेक्षान् गृहेष्वपि ।
१३२. वृक्षमूलेषु संसुप्तान् पश्य लक्ष्मण साम्प्रतम् ॥
१३३. यावदेव तु संसुप्तास्तावदेव वयं लघु ॥
१३४. रथमारुह्य गच्छाम पन्थानमकुतोभयम् ॥
१३५. पौराह्यात्मकृताद्दुःखाद् विप्रमोक्ष्या नृपात्मजैः ।
१३६. न ते खल्वात्मना योज्या दुःखेन पुरवासिनः ॥
१३७. अथ रामोऽब्रवीच्छ्रीमान् सुमन्त्रं युज्यतां रथः ।
१३८. गमिष्यामि ततोऽरण्यं गच्छ शीघ्रमितः प्रभो ॥
१३९. सूतस्ततः सन्त्वरितः स्यन्दनं तैर्हयोत्तमैः ।
१४०. योजयित्वाथ रामाय प्राञ्जलिः प्रत्यवेदयत् ॥
१४१. तं स्यन्दनमधिष्ठाय राघवः सपरिच्छदः ।
१४२. शीघ्रगामाकुलावर्तां तमसामतरन्नदीम् ॥
१४३. मोहनार्थं तु पौराणां सूतं रामोऽब्रवीद्वचः ।
१४४. उदन्मुखः प्रयाहि त्वं रथमास्थाय सारथे ॥
१४५. मुहूर्तं त्वरितं गत्वा निवर्तय रथं पुनः ।
१४६. यथा न विद्युः पौरा मां तथा कुरु समाहितः ॥
१४७. रामस्य वचनं श्रुत्वा तथा चक्रे स सारथिः ॥
१४८. प्रभातायां तु शर्वर्यां पौरास्ते राघवं विना ।
१४९. शोकोपहतनिश्चेष्टा बभूवुर्हतचेतसः ॥
१५०. धिगस्तु किल तां निद्रां ययापहृतचेतसः ।
१५१. नाद्य पश्यामहे रामं पृथूरस्कं महाभुजम् ॥
१५२. यो नः सदा पालयति पिता पुत्रानिवौरसान् ।
१५३. कथं रघूणां स श्रेष्ठस्त्यक्त्वा नो विपिनं गतः ॥
१५४. सा नूनं नगरी दीना दृष्ट्वास्मान् राघवं विना ।
१५५. भविष्यति निरानन्दा सस्त्रीबालवयोऽधिका ॥
१५६. इतीव बहुधा वाचो बाहुमुद्यम्य ते जनाः ।
१५७. विलपन्ति स्म दुःखार्ता विवत्सा इव धेनवः ॥
१५८. ततो यथागतेनैव मार्गेण क्लान्तचेतसः ।
१५९. अयोध्यामगमन् सर्वे पुरीं व्यथितसज्जनाम् ॥
१६०. स्वं स्वं निलयमागम्य पुत्रदारैः समावृताः ।
१६१. अश्रूणि मुमुचुः सर्वे बाष्पेण पिहिताननाः ॥
१६२. न चाहृष्यन् नचामोदन् वणिजो न प्रसारयन् ।
१६३. न चाशोभन्त पण्यानि नापचन् गृहमेधिनः ॥
१६४. गृहे गृहे रुदन्त्यश्च भर्तारं गृहमागतम् ।
१६५. व्यगर्हयन्त दुःखार्ता वाग्भिः तोत्रैरिव द्विपान् ॥
१६६. यत्र रामो भयं नात्र नास्ति तत्र पराभवः ।
१६७. पुराभवति नो दूरादनुगच्छाम राघवम् ॥
१६८. युष्माकं राघवोऽरण्ये योगक्षेमं विधास्यति ।
१६९. सीता नारीजनस्यास्य योगक्षेमं करिष्यति ॥
१७०. कैकेय्या न वयं राज्ये भृतका निवसेमहि ।
१७१. जीवन्त्या जातु जीवन्त्यः पुत्रैरपि शपामहे ॥
१७२. इति पौरस्त्रियो भर्तृन् दुःखार्ताः तत्तदब्रुवन् ॥
१७३. पूर्णचन्द्राननः श्यामो गूढजत्रुररिन्दमः ।
१७४. पूर्वाभिभाषी मधुरः सत्यवादी महाबलः ।
१७५. सौम्यश्च सर्वलोकस्य चन्द्रवत् प्रियदर्शनः ।
१७६. शोभयिष्यत्यरण्यानि विचरन् स महारथः ॥
१७७. इत्येवं विलपन्तीनां स्त्रीणां वेश्मसु राघवम् ।
१७८. जगामास्तं दिनकरो रजनी चाभ्यवर्तत ॥
१७९. रामोऽपि रात्रिशेषेण तेनैव महदन्तरम् ।
१८०. जगाम पुरुषव्याघ्रः पितुराज्ञामनुस्मरन् ॥
१८१. हा नृशंसाद्य कैकेयी पापा पापानुबन्धिनी ।
१८२. अहो दशरथो राजा निःस्नेहः स्वसुतं प्रियम् ।
१८३. प्रजानामनघं रामं परित्यक्तुमिहेच्छति ॥
१८४. एता वाचो मनुष्याणां ग्रामसंवासवासिनाम् ।
१८५. शृण्वन्नतिययौ वीरः कोसलान् कोसलेश्वरः ॥
१८६. विशालान् कोसलान् रम्यान् यात्वा लक्ष्मणपूर्वजः ।
१८७. अयोध्याभिमुखो धीमान् प्राञ्जलिः वाक्यमब्रवीत् ॥
१८८. आपृछे त्वां पुरिश्रेष्ठे काकुत्स्थपरिपालिते ।
१८९. निवृत्तवनवासस्त्वामनृणो जगतीपतेः ।
१९०. पुनर्द्रक्ष्यामि मात्रा च पित्रा च सह सङ्गतः ॥
१९१. ततो रुधिरताम्राक्षो भुजमुद्यम्य दक्षिणम् ।
१९२. अश्रुपूर्णमुखो दीनोऽब्रवीज्जानपदं जनम् ॥
१९३. अनुक्रोशो दया चैव यथार्हं मयि वः कृतः ।
१९४. चिरं दुःखस्य पापीयो गम्यतामर्थसिद्धये ॥
१९५. तेऽभिवाद्य महात्मानं कृत्वा चापि प्रदक्षिणम् ।
१९६. विलपन्तो नरा घोरं व्यतिष्ठन्त क्वचित् क्वचित् ॥
१९७. तथा विलपतां तेषामतृप्तानां च राघवः ।
१९८. अचक्षुर्विषयं प्रायाद्यथार्कः क्षणदामुखे ॥
१९९. तत्र त्रिपथगां दिव्यां शिवतोयामशैवलाम् ।
२००. ददर्श राघवो गङ्गां पुण्यां ऋषिनिषेविताम् ॥
२०१. जलाघाताट्टहासोग्रां फेननिर्मलहासिनीम् ।
२०२. क्वचिद्वेणीकृतजलां क्वचिदावर्तशोभिताम् ।
२०३. क्वचित् स्तिमितगम्भीरां क्वचिद्वेगजलाकुलाम् ।
२०४. क्वचिद् गम्भीरनिर्घोषां क्वचिद् भैरवनिस्वनाम् ।
२०५. क्वचिदाभोगपुलिनां क्वचिन्निर्मलवालुकाम् ।
२०६. क्वचित्तीररुहैर्वृक्षैर्मालाभिरुपशोभिताम् ।
२०७. क्वचित्फुल्लोत्पलच्छन्नां क्वचिद्पद्मवनाकुलाम् ।
२०८. समुद्रमहिषीं गङ्गां सारसक्रौञ्चनादिताम् ।
२०९. आससाद महाबाहुः शृङ्गवेरपुरं प्रति ॥
२१०. तामूर्मिकलिलावर्तामन्ववेक्ष्य महारथः ।
२११. सुमन्त्रमब्रवीत् सूतमिहैवाद्य वसामहे ॥
२१२. अविदूरादयं नद्या बहुपुष्पप्रवालवान् ।
२१३. सुमहानिङ्गुदीवृक्षो वसामात्रैव सारथे ॥
२१४. रामोऽभियाय तं रम्यं वृक्षमिक्ष्वाकुनन्दनः ।
२१५. रथादवातरत्तस्मात् सभार्यः सहलक्ष्मणः ॥
२१६. तत्र राजा गुहो नाम रामस्यात्मसमः सखा ।
२१७. निषादजात्यो बलवान् स्थपतिश्चेति विश्रुतः ॥
२१८. स श्रुत्वा पुरुषव्याघ्रं रामं विषयमागतम् ।
२१९. वृद्धैः परिवृतोऽमात्यैर्ज्ञातिभिश्चाप्युपागतः ॥
२२०. ततो गुणवदन्नाद्यमुपादाय पृथग्विधम् ।
२२१. अर्घ्यं चोपानयत्क्षिप्रं वाक्यं चेदमुवाच ह ॥
२२२. स्वागतं ते महाबाहो तवेयमखिला मही ।
२२३. वयं प्रेष्या भवान् भर्ता राम किं करवाणि ते ॥
२२४. भक्ष्यं भोज्यं च पेयं च लेह्यं चेदमुपस्थितम् ।
२२५. शयनानि च मुख्यानि वाजिनां खादनं च ते ॥
२२६. गुहमेवं ब्रुवाणं तु राघवः प्रत्युवाच ह ।
२२७. अर्चिताश्चैव हृष्टाश्च भवता सर्वथा वयम् ।
२२८. पद्भ्यामभिगमाच्चैव स्नेहसन्दर्शनेन च ॥
२२९. भुजाभ्यां साधु पीनाभ्यां पीडयन् वाक्यमब्रवीत् ।
२३०. दिष्ट्या त्वां गुह पश्यामि ह्यरोगं सहबान्धवैः ।
२३१. अपि ते कुशलं राष्‍ट्रे मित्रेषु च धनेषु च ॥
२३२. यत्त्विदं भवता किञ्चित् प्रीत्या समुपकल्पितम् ।
२३३. सर्वं तदनुजानामि न हि वर्ते प्रतिग्रहे ॥
२३४. कुशचीराजिनधरं फलमूलाशिनं च माम् ।
२३५. विद्धि प्रणिहितं धर्मे तापसं वनगोचरम् ॥
२३६. अश्वानां खादनेनाहमर्थी नान्येन केनचित् ।
२३७. एतावतात्र भवता भविष्यामि सुपूजितः ॥
२३८. अश्वानां प्रतिपानं च खादनं चैव सोऽन्वशात् ।
२३९. गुहस्तत्रैव पुरुषान्स्त्वरितं दीयतामिति ॥
२४०. ततश्चीरोत्तरासङ्गः सन्ध्यामन्वास्य पश्चिमाम् ।
२४१. जलमेवाददे भोज्यं लक्ष्मणेनाहृतं स्वयम् ॥
२४२. तस्य भूमौ शयानस्य पादौ प्रक्षाल्य लक्ष्मणः ।
२४३. सभार्यस्य ततोऽभ्येत्य तस्थौ वृक्षमुपाश्रितः ॥
२४४. गुहोऽपि सह सूतेन सौमित्रिमनुभाषयन् ।
२४५. अन्वजाग्रत्ततो राममप्रमत्तो धनुर्धरः ॥
२४६. तं जाग्रतमदम्भेन भ्रातुरर्थाय लक्ष्मणम् ।
२४७. गुहः सन्तापसन्तप्तो राघवं वाक्यमब्रवीत् ॥
२४८. इयं तात सुखा शय्या त्वदर्थमुपकल्पिता ।
२४९. प्रत्याश्वसिहि साध्वस्यां राजपुत्र यथासुखम् ॥
२५०. न हि रामात्प्रियतरो ममास्ति भुवि कश्चन ।
२५१. सोऽहं प्रियतमं रामं शयानं सह सीतया ।
२५२. रक्षिष्यामि धनुष्पाणिः सर्वतो ज्ञातिभिः सह ॥
२५३. न हि मेऽविदितं किञ्चिद्वनेऽस्मिन्श्चरतः सदा ।
२५४. चतुरङ्गं ह्यपि बलं सुमहत् प्रसहेमहि ॥
२५५. लक्ष्मणस्तं तदोवाच रक्ष्यमाणास्त्वयानघ ।
२५६. नात्रभीता वयं सर्वे धर्ममेवानुपश्यता ॥
२५७. कथं दाशरथौ भूमौ शयाने सह सीतया ।
२५८. शक्या निद्रा मया लब्धुं जीवितं वा सुखानि वा ॥
२५९. यो मन्त्रतपसा लब्धो विविधैश्च परिश्रमैः ।
२६०. एको दशरथस्येष्टः पुत्रः सदृशलक्षणः ॥
२६१. अस्मिन् प्रव्राजिते राजा न चिरं वर्तयिष्यति ।
२६२. विनष्टे नृपतौ पश्चात् कौसल्या विनशिष्यति ॥
२६३. अनन्तरं च मातापि मम नाशमुपैष्यति ॥
२६४. जीवेदपि हि मे माता शत्रुघ्नस्यान्ववेक्षया ।
२६५. तद्दुःखं यत्तु कौसल्या वीरसूर्विनशिष्यति ॥
२६६. अनुरक्तजनाकीर्णा सुखा लोकप्रियावहा ।
२६७. राजव्यसनसंसृष्टा सा पुरी विनशिष्यति ॥
२६८. अपि जीवेद्दशरथो वनवासात् पुनर्वयम् ।
२६९. प्रत्यागम्य महात्मानमपि पश्येम सुव्रतम् ॥
२७०. परिदेवयमानस्य दुःखार्तस्य महात्मनः ।
२७१. तिष्ठतो राजपुत्रस्य शर्वरी सात्यवर्तत ॥
२७२. प्रभातायां तु शर्वर्यां पृथुवक्षा महायशाः ।
२७३. उवाच रामः सौमित्रिं लक्ष्मणं शुभलक्षणम् ॥
२७४. भास्करोदयकालोऽयं गता भगवती निशा ।
२७५. असौ सुकृष्णः विहगः कोकिलस्तात कूजति ॥
२७६. बर्हिणानां च निर्घोषः श्रूयते नदतां वने ।
२७७. तराम जाह्नवीं सौम्य शीघ्रगां सागरङ्गमाम् ॥
२७८. विज्ञाय रामस्य वचः सौमित्रिर्मित्रनन्दनः ।
२७९. गुहमामन्त्र्य सूतं च सोऽतिष्ठत् भ्रातुरग्रतः ॥
२८०. ततः स प्राञ्जलिर्भूत्वा गुहो राघवमब्रवीत् ।
२८१. उपस्थितेयं नौर्देव भूयः किं करवाणि ते ॥
२८२. ततोऽब्रवीद्दाशरथिः सुमन्त्रम्
२८३. स्पृशन् करेणोत्तमदक्षिणेन ।
२८४. सुमन्त्र शीघ्रं पुनरेव याहि
२८५. राज्ञः सकाशे भव चाप्रमत्तः ॥
२८६. आत्मानं त्वभ्यनुज्ञातमवेक्ष्यार्तः स सारथिः ।
२८७. सुमन्त्रः पुरुषव्याघ्रमैक्ष्वाकमिदमब्रवीत् ॥
२८८. यदहं नोपचारेण ब्रूयां स्नेहादविक्लवः ।
२८९. भक्तिमानिति तत्तावद्वाक्यं त्वं क्षन्तुमर्हसि ॥
२९०. कथं हि त्वद्विहीनोऽहं प्रतियास्यामि तां पुरीम् ।
२९१. तव तावद्वियोगेन पुत्रशोकाकुलामिव ॥
२९२. सराममपि तावन्मे रथं दृष्ट्वा तदा जनः ।
२९३. विना रामं रथं दृष्ट्वा विदीर्येतापि सा पुरी ॥
२९४. आर्तनादो हि यः पौरैर्मुक्तस्त्वद्विप्रवासने ।
२९५. सरथं मां निशाम्यैव कुर्युः शतगुणं ततः ॥
२९६. मम तावन्नियोगस्थास्त्वद्बन्धुजनवाहिनः ।
२९७. कथं रथं त्वया हीनं प्रवक्ष्यन्ति हयोत्तमाः ॥
२९८. तन्न शक्ष्याम्यहं गन्तुमयोध्यां त्वदृतेऽनघ ।
२९९. वनवासानुयानाय मामनुज्ञातुमर्हसि ॥
३००. तव शुश्रूषणं मूर्ध्ना करिष्यामि वने वसन् ।
३०१. अयोध्यां देवलोकं वा सर्वथा प्रजहाम्यहम् ॥
३०२. चतुर्दश हि वर्षाणि सहितस्य त्वया वने ।
३०३. क्षणभूतानि यास्यन्ति शतसङ्ख्यान्यतोऽन्यथा ॥
३०४. भृत्यवत्सल तिष्ठन्तं भर्तृपुत्रगते पथि ।
३०५. भक्तं भृत्यं स्थितं स्थित्यां त्वं न मां हातुमर्हसि ॥
३०६. एवं बहुविधं दीनं याचमानं पुनः पुनः ।
३०७. रामो भृत्यानुकम्पी तु सुमन्त्रमिदमब्रवीत् ॥
३०८. जानामि परमां भक्तिं मयि ते भर्तृवत्सल ।
३०९. श्रुणु चापि यदर्थं त्वां प्रेषयामि पुरीमितः ॥
३१०. नगरीं त्वां गतं दृष्ट्वा जननी मे यवीयसी ।
३११. कैकेयी प्रत्ययं गच्छेदिति रामो वनं गतः ॥
३१२. इक्ष्वाकूणां त्वया तुल्यं सुहृदं नोपलक्षये ।
३१३. यथा दशरथो राजा मां न शोचेत् तथा कुरु ॥
३१४. अदृष्टदुःखं राजानं वृद्धमार्यं जितेन्द्रियम् ।
३१५. ब्रूयास्त्वमभिवाद्यैव मम हेतोरिदं वचः ॥
३१६. नैवाहमनुशोचामि लक्ष्मणो न च मैथिली ।
३१७. अयोध्यायाश्च्युताश्चेति वने वत्स्यामहेति च ॥
३१८. चतुर्दशसु वर्षेषु निवृत्तेषु पुनः पुनः ।
३१९. लक्ष्मणं मां च सीतां च द्रक्ष्यसि क्षिप्रमागतान् ॥
३२०. भरतश्चापि वक्तव्यो यथा राजनि वर्तसे ।
३२१. तथा मातृषु वर्तेथाः सर्वास्वेवाविशेषतः ॥
३२२. इत्युक्त्वा वचनं सूतं सान्त्वयित्वा पुनः पुनः ।
३२३. गुहं वचनमक्लीबो रामो हेतुमदब्रवीत् ॥
३२४. नेदानीं गुह योग्योऽयं वासो मे सजने वने ।
३२५. अवश्यं ह्याश्रमे वासः कर्तव्यस्तद्गतो विधिः ॥
३२६. सोऽहं गृहीत्वा नियमं तपस्विजनभूषणम् ।
३२७. जटाः कृत्वा गमिष्यामि न्यग्रोधक्षीरमानय ॥
३२८. तत्क्षीरं राजपुत्राय गुहः क्षिप्रमुपाहरत् ।
३२९. लक्ष्मणस्यात्मनश्चैव रामस्तेनाकरोज्जटाः ॥
३३०. दीर्घबाहुर्नरव्याघ्रो सहायं गुहमब्रवीत् ।
३३१. अप्रमत्तो बले कोशे दुर्गे जनपदे तथा ।
३३२. भवेथा गुह राज्यं हि दुरारक्षतमं मतम् ॥
३३३. स तु दृष्ट्वा नदीतीरे नावमिक्ष्वाकुनन्दनः ।
३३४. तितीर्षुः शीघ्रगां गङ्गामिदं लक्ष्मणमब्रवीत् ॥
३३५. आरोह त्वं नरव्याघ्र स्थितां नावमिमां शनैः ।
३३६. सीतां चारोपयान्वक्षं परिगृह्य मनस्विनीम् ॥
३३७. स भ्रातुः शासनं श्रुत्वा सर्वमप्रतिकूलयन् ।
३३८. आरोप्य मैथिलीं पूर्वमारुरोहात्मवान्स्ततः ॥
३३९. राघवोऽपि महातेजा नावमारुह्य तां ततः ।
३४०. ब्रह्मवत् क्षत्रवच्चैव जजाप हितमात्मनः ॥
३४१. मध्यं तु समनुप्राप्य भागीरथ्यास्त्वनिन्दिता ।
३४२. वैदेही प्राञ्जलिर्भूत्वा तां नदीमिदमब्रवीत् ॥
३४३. प्राप्तराज्ये नरव्याघ्रे शिवेन पुनरागते ।
३४४. गवां शतसहस्रं च वस्त्राण्यन्नं च पेशलम् ।
३४५. ब्राह्मणेभ्यः प्रदास्यामि तव प्रियचिकीर्षया ॥
३४६. सुराघटसहस्रेण मांसभूतौदनेन च ।
३४७. यक्ष्ये त्वां पुरता देवि पुरीं पुनरुपागता ॥
३४८. तीरं तु समनुप्राप्य नावं हित्वा नरर्षभः ।
३४९. प्रातिष्ठत सह भ्रात्रा वैदेह्या च परन्तपः ॥
३५०. अथाब्रवीन्महाबाहुः सुमित्रानन्दवर्धनम् ।
३५१. अग्रतो गच्छ सौमित्रे सीता त्वामनुगच्छतु ॥
३५२. पृष्ठतोऽहं गमिष्यामि त्वां च सीतां च पालयन् ।
३५३. अन्योन्यस्येह नो रक्षा कर्त्तव्या पुरुषर्षभ ॥
३५४. अद्य दुःखं तु वैदेही वनवासस्य वेत्स्यति ।
३५५. विषमं च प्रपातं च वनमद्य प्रवेक्ष्यति ॥
३५६. स लोकपालप्रतिमप्रभाववान्
३५७. तीर्त्वा महात्मा वरदो महानदीम् ।
३५८. ततः समृद्धान् शुभसस्यमालिनः
३५९. क्रमेण वत्सान् मुदितानुपागमत् ॥
३६०. तौ तत्र हत्वा चतुरो महामृगान्
३६१. वराहमृश्यं पृषतं महारुरुम् ।
३६२. आदाय मेध्यं त्वरितं बुभुक्षितौ
३६३. वासाय काले ययतुर्वनस्पतिम् ॥
३६४. स तं वृक्षं समासाद्य सन्ध्यां अन्वास्य पश्चिमाम् ।
३६५. रामो रमयतां श्रेष्ठः इति होवाच लक्ष्मणम् ॥
३६६. अद्येयं प्रथमा रात्रिर्याता जनपदाद्बहिः ।
३६७. या सुमन्त्रेण रहिता तां नोत्कण्ठितुमर्हसि ॥
३६८. जागर्तव्यमतन्द्रिभ्यां अद्यप्र्भृति रात्रिषु ।
३६९. योगक्षेमं हि सीताया वर्तते लक्ष्मणावयोः ॥
३७०. स तु संविश्य मेदिन्यां महार्हशयनोचितः ।
३७१. इमाः सौमित्रये रामो व्याजहार कथाः शुभाः ॥
३७२. ध्रुवमद्य महाराजो दुःखं स्वपिति लक्ष्मण ।
३७३. कृतकामा तु कैकेयी तुष्टा भवितुमर्हति ॥
३७४. सा हि देवी महाराजं कैकेयी राज्यकारणात् ।
३७५. अपि न च्यावयेत् प्राणान् दृष्ट्वा भरतमागतम् ॥
३७६. इदं व्यसनमालोक्य राज्ञश्च मतिविभ्रमम् ।
३७७. काम एवार्थधर्माभ्यां गरीयानिति मे मतिः ॥
३७८. अपीदानीं न कैकेयी सौभाग्यमदमोहिता ।
३७९. कौसल्यां च सुमित्रां च सम्प्रबाधेत मत्कृते ॥
३८०. मा स्म मत्कारणाद् देवी सुमित्रा दुःखमावसेत् ।
३८१. अयोध्यामित एव त्वं काल्ये प्रविश लक्ष्मण ॥
३८२. नूनं जात्यन्तरे कस्मिन् स्त्रियः पुत्रैर्वियोजिताः ।
३८३. जनन्या मम सौमित्रे तस्मादेतदुपस्थितम् ॥
३८४. मया हि चिरपुष्टेन दुःखसंवर्धितेन च ।
३८५. विप्रायुज्यत कौसल्या फलकाले धिगस्तु माम् ॥
३८६. मन्ये प्रीतिविशिष्टा सा मत्तो लक्ष्मण शारिका ।
३८७. यस्यास्तत् श्रूयते वाक्यं शुक पादमरेर्दश ॥
३८८. एको ह्यहमयोध्यां च पृथिवीं चापि लक्ष्मण ।
३८९. तरेयमिषुभिः क्रुद्धो ननु वीर्यमकारणम् ॥
३९०. अधर्मभयभीतश्च परलोकस्य चानघ ।
३९१. तेन लक्ष्मण नाद्याहमात्मानमभिषेचये ॥
३९२. एतदन्यच्च करुणं विलप्य विजने वने ।
३९३. अश्रुपूर्णमुखो रामो निशि तूष्णीमुपाविशत् ॥
३९४. ते तु तस्मिन् महावृक्षे उषित्वा रजनीं शुभाम् ।
३९५. विमलेऽभ्युदिते सूर्ये तस्माद् देशात् प्रतस्थिरे ॥
३९६. यत्र भागीरथीं गङ्गां यमुनाभिप्रवर्तते ।
३९७. जग्मुस्तं देशमुद्दिश्य विगाह्य सुमहद्वनम् ॥
३९८. यथाक्षेमेण गच्छन् स पश्यन्श्च विविधान् द्रुमान् ।
३९९. निवृत्तमात्रे दिवसे रामः सौमित्रिमब्रवीत् ॥
४००. नूनं प्राप्ताः स्म संभेदं गङ्गायमुनयोर्वयम् ।
४०१. भरद्वाजाश्रमे चैते दृश्यन्ते विविधा द्रुमाः ॥
४०२. ततस्त्वाश्रममासाद्य मुनेर्दर्शन कांक्षिणौ ।
४०३. सीतयानुगतौ वीरौ दूरादेवावतस्थतुः ॥
४०४. स प्रविश्य महात्मानं ऋषिं शिष्यगणैर्वृतम् ।
४०५. न्यवेदयत चात्मानं तस्मै लक्ष्मणपूर्वजः ॥
४०६. पुत्रौ दशरथस्यावां भगवन् रामलक्ष्मणौ ।
४०७. भार्या ममेयं वैदेही कल्याणी जनकात्मजा ।
४०८. मां चानुयाता विजनं तपोवनमनिन्दिता ॥
४०९. पित्रा प्रव्राज्यमानं मां सौमित्रिरनुजः प्रियः ।
४१०. अयमन्वगमद् भ्राता वनमेव दृढव्रतः ॥
४११. पित्रा नियुक्ता भगवन् प्रवेक्ष्यामस्तपोवनम् ।
४१२. धर्ममेव चरिष्यामस्तत्र मूलफलाशनाः ॥
४१३. मृगपक्षिभिरासीनो मुनिभिश्च समन्ततः ।
४१४. राममागतमभ्यर्च्य स्वागतेनाह तं मुनिः ॥
४१५. चिरस्य खलु काकुत्स्थ पश्यामि त्वामिहागतम् ।
४१६. श्रुतं तव मयाचेदं विवासनमकारणम् ॥
४१७. अवकाशो विविक्तोऽयं महानद्योः समागमे ।
४१८. पुण्यश्च रमणीयश्च वसत्विह भवान् सुखम् ॥
४१९. एवमुक्तस्तु वचनं भरद्वाजेन राघवः ।
४२०. प्रत्युवाच शुभं वाक्यं रामः सर्वहिते रतः ॥
४२१. भगवन्नित आसन्नः पौरजानपदो जनः ।
४२२. सुदर्शमिह मां प्रेक्ष्य मन्येऽहमिममाश्रमम् ।
४२३. आगमिष्यति वैदेहीं मां चापि प्रेक्षको जनः ॥
४२४. अनेन कारणेनाहमिह वासं न रोचये ।
४२५. एकान्ते पश्य भगवन्नाश्रमस्थानमुत्तमम् ।
४२६. रमेत यत्र वैदेही सुखार्हा जनकात्मजा ॥
४२७. तस्य प्रयागे रामस्य तं महर्षिमुपेयुषः ।
४२८. प्रपन्ना रजनी पुण्या चित्राः कथयतः कथाः ॥
४२९. रात्र्यां तु तस्यां व्युष्टायां भरद्वाजोऽब्रवीदिदम् ।
४३०. मधुमूलफलोपेतं चित्रकूटं व्रजेति ह ॥
४३१. यावता चित्रकूटस्य नरः शृङ्गाण्यवेक्षते ।
४३२. कल्याणानि समाधत्ते न पापे कुरुते मनः ॥
४३३. सरित्प्रस्रवणप्रस्थान् दरीकन्दरनिर्दरान् ।
४३४. चरतः सीतया सार्धं नन्दिष्यति मनस्तव ॥
४३५. गङ्गायमुनयोः सन्धिमासाद्य मनुजर्षभौ ।
४३६. कालिन्दीमनुगच्छेतां नदीं पश्चान्मुखाश्रिताम् ॥
४३७. क्रोशमात्रं ततो गत्वा नीलं द्रक्ष्यथ काननम् ।
४३८. पलाशबदरीमिश्रं रम्यं वंशैश्च यामुनैः ॥
४३९. स पन्थाः चित्रकूटस्य गतः सुबहुशो मया ।
४४०. रम्यो मार्दवयुक्तश्च वनदावैर्विवर्जितः ॥
४४१. इति पन्थानमावेद्य महर्षिः सन्न्यवर्तत ॥
४४२. अथासाद्य तु कालिन्दीं शीघ्रस्रोतोवहां नदीम् ।
४४३. तौ काष्ठसङ्घातमथो चक्रतुः सुमहाप्लवम् ॥
४४४. तत्र श्रियमिवाचिन्त्यां रामो दाशरथिः प्रियाम् ।
४४५. ईषत् संलज्जमानां तामध्यारोपयत प्लवम् ॥
४४६. ततः प्रतेरतुर्यत्तौ वीरौ दशरथात्मजौ ॥
४४७. ते तीर्णाः प्लवमुत्सृज्य प्रस्थाय यमुनावनात् ।
४४८. श्यामं न्यग्रोधमासेदुः शीतलं हरितच्छदम् ॥
४४९. न्यग्रोधं तमुपागम्य वैदेही वाक्यमब्रवीत् ।
४५०. नमस्तेऽस्तु महावृक्ष पारयेन्मे पतिर्व्रतम् ।
४५१. इति सीताञ्जलिं कृत्वा पर्यगच्छद् वनस्पतिम् ॥
४५२. अवलोक्य ततः सीतामायाचन्तीमनिन्दिताम् ।
४५३. दयितां च विधेयां च रामो लक्ष्मणमब्रवीत् ॥
४५४. सीतामादाय गच्छ त्वमग्रतो भरताग्रज ।
४५५. पृष्ठतोऽहं गमिष्यामि सायुधो द्विपदां वर ॥
४५६. यद्यत् फलं प्रार्थयते पुष्पं वा जनकात्मजा ।
४५७. तत्तत् प्रदद्या वैदेह्या यत्रास्या रमते मनः ॥
४५८. एकैकं पादपं गुल्मं लतां वा पुष्पशालिनीम् ।
४५९. अदृष्टपूर्वां पश्यन्ती रामं पप्रच्छ साबला ॥
४६०. रमणीयान् बहुविधान् पादपान् कुसुमोत्कटान् ।
४६१. सीतावचनसंरब्धः आनयामास लक्ष्मणः ॥
४६२. विहृत्य ते बर्हिणपूगनादिते
४६३. शुभे वने वानरवारणायुते ।
४६४. समं नदीवप्रमुपेत्य सम्मतम्
४६५. निवासमाजग्मुरदीनदर्शनाः ॥
४६६. अथ रात्र्यां व्यतीतायामवसुप्तमनन्तरम् ।
४६७. प्रबोधयामास शनैर्लक्ष्मणं रघुनन्दनः ॥
४६८. सौमित्रे शृणु वन्यानां वल्गु व्याहरतां स्वनम् ।
४६९. सम्प्रतिष्ठामहे कालः प्रस्थानस्य परन्तप ॥
४७०. स सुप्तः समये भ्रात्रा लक्ष्मणः प्रतिबोधितः ।
४७१. जहौ निद्रां च तन्द्रीं च प्रसक्तं च पथि श्रमम् ॥
४७२. ततस्तौ पादचारेण गच्छन्तौ सह सीतया ।
४७३. रम्यमासेदतुः शैलं चित्रकूटं मनोरमम् ॥
४७४. तं तु पर्वतमासाद्य नानापक्षिगणायुतम् ।
४७५. बहुमूलफलं रम्यं सम्पन्नं सरसोदकम् ।
४७६. ततोऽब्रवीन्महातेजा लक्ष्मणं लक्ष्मणाग्रजः ॥
४७७. लक्ष्मणानय दारूणि दृढानि च वराणि च ।
४७८. कुरुष्वावसथं सौम्य वासे मेऽभिरतं मनः ॥
४७९. तस्य तद्वचनं श्रुत्वा सौमित्रिर्विविधान् द्रुमान् ।
४८०. आजहार ततश्चक्रे पर्णशालामरिन्दमः ॥
४८१. तां निष्ठितां बद्धकटां दृष्ट्वा रामः सुदर्शनाम् ।
४८२. शुश्रूषमाणमेकाग्रमिदं वचनमब्रवीत् ॥
४८३. मृगं हत्वानय क्षिप्रं लक्ष्मणेह शुभेक्षण ।
४८४. कर्त्तव्यं वास्तुशमनं सौमित्रे चिरजीविभिः ॥
४८५. स लक्ष्मणः कृष्णमृगं हत्वा मेध्यं प्रतापवान् ।
४८६. अथ चिक्षेप सौमित्रिः समिद्धे जातवेदसि ॥
४८७. रामः स्नात्वा तु नियतो गुणवान् जप्यकोविदः ।
४८८. संग्रहेणाकरोत् सर्वान् मन्त्रान् सत्रावसानिकान् ॥
४८९. इष्ट्वा देवगणान् सर्वान् विवेशावसथं शुचिः ।
४९०. बभूव च मनोह्लादो रामस्यामिततेजसः ॥
४९१. अनेकनानामृगपक्षिसंकुले
४९२. विचित्रपुष्पस्तबकैर्द्रुमैर्युते ।
४९३. वनोत्तमे व्यालमृगानुनादिते
४९४. तदा विजह्रुः सुसुखं जितेन्द्रियाः ॥">
<script type="text/javascript">
    
    let baseURL = "https:\/\/vishvAsa.github.io\/rAmAyaNam\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022build_img\u0022:\u0022https:\/\/github.com\/vishvAsa\/rAmAyaNam\/actions\/workflows\/build.yml\/badge.svg\u0022,\u0022build_url\u0022:\u0022https:\/\/github.com\/vishvAsa\/rAmAyaNam\/actions\/workflows\/build.yml\u0022,\u0022contactlink\u0022:\u0022https:\/\/github.com\/vishvAsa\/rAmAyaNam\/issues\/new\u0022,\u0022env\u0022:\u0022production\u0022,\u0022githubeditmepathbase\u0022:\u0022https:\/\/github.com\/vishvAsa\/rAmAyaNam\/edit\/content\/\u0022}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022unicode_script\u0022:\u0022devanagari\u0022}},{\u0022scope\u0022:{\u0022pathPrefix\u0022:\u0022kAvyam\/bhAShAntaram\/kn\u0022},\u0022values\u0022:{\u0022comments\u0022:true,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022unicode_script\u0022:\u0022kannada\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/devaH\/\u0022},{\u0022title\u0022:\u0022आगमः\u0022,\u0022url\u0022:\u0022..\/AgamaH\/\u0022},{\u0022title\u0022:\u0022आगमः शैवः\u0022,\u0022url\u0022:\u0022..\/AgamaH_shaivaH\/\u0022},{\u0022title\u0022:\u0022आगमः वैष्णवः\u0022,\u0022url\u0022:\u0022..\/AgamaH_vaiShNavaH\/\u0022},{\u0022title\u0022:\u0022रामानुजीयम्\u0022,\u0022url\u0022:\u0022..\/rAmAnujIyam\/\u0022},{\u0022title\u0022:\u0022माध्वम्\u0022,\u0022url\u0022:\u0022..\/mAdhvam\/\u0022},{\u0022title\u0022:\u0022आगमः ब्राह्मः\u0022,\u0022url\u0022:\u0022..\/AgamaH_brAhmaH\/\u0022},{\u0022title\u0022:\u0022कल्पान्तरम्\u0022,\u0022url\u0022:\u0022..\/kalpAntaram\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022वेदाः - ऋक्\u0022,\u0022url\u0022:\u0022..\/vedAH_Rk\/\u0022},{\u0022title\u0022:\u0022वेदाः - यजुः\u0022,\u0022url\u0022:\u0022..\/vedAH_yajuH\/\u0022},{\u0022title\u0022:\u0022वेदाः - साम\u0022,\u0022url\u0022:\u0022..\/vedAH_sAma\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022पुराणम् वैष्णवम्\u0022,\u0022url\u0022:\u0022..\/purANam_vaiShNavam\/\u0022},{\u0022title\u0022:\u0022महाभारतम्\u0022,\u0022url\u0022:\u0022..\/mahAbhAratam\/\u0022},{\u0022title\u0022:\u0022रामायणम्\u0022,\u0022url\u0022:\u0022..\/rAmAyaNam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvya\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022},{\u0022title\u0022:\u0022English Lit\u0022,\u0022url\u0022:\u0022..\/english\/\u0022},{\u0022title\u0022:\u0022Book pub\u0022,\u0022url\u0022:\u0022..\/book-pub\u0022}],\u0022title\u0022:\u0022सङ्ग्रहान्तरम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022..\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vishvAsa.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    
    var pageRelUrlTree = {};
</script>

    
    <script type="text/javascript">
  let pageVars = {};
  pageVars.pageUrlMinusBasePath = "\/rAmAyaNam\/vAlmIkIyam\/goraxapura-pAThaH\/shrInivAsa-mUrti-sanxepaH\/2_ayodhyAkANDam\/07_chitrakUTagamanam\/".replace(basePath, "/");
  pageVars.pageParams = {};
  pageVars.pageSource = "vAlmIkIyam\/goraxapura-pAThaH\/shrInivAsa-mUrti-sanxepaH\/2_ayodhyAkANDam\/07_chitrakUTagamanam.md";
  console.log(pageVars.pageSource);
  var pageDefaults;
  for (let possiblePageDefaults of pageDefaultsList) {
    if (pageVars.pageSource.startsWith(possiblePageDefaults.scope.pathPrefix)) {
      pageDefaults = possiblePageDefaults.values
    }
  }
    
</script>


    <script src="/rAmAyaNam/webpack_dist/uiLib-bundle.js"></script>







    <link rel="stylesheet" href="/rAmAyaNam/webpack_dist/uiLib.css">
<link rel="stylesheet" href="/rAmAyaNam/css/uiLibPrint.css" media="print" >
<link rel="stylesheet" href="/rAmAyaNam/css/fonts.css" >
<link rel="stylesheet" href="/rAmAyaNam/css/@fortawesome/fontawesome-free/css/solid.min.css">

<link rel="stylesheet" href="/rAmAyaNam/css/@fortawesome/fontawesome-free/css/fontawesome.min.css">


<link rel="alternate" hreflang="sa-Deva" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/" />
<link rel="alternate" hreflang="sa-Deva" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=devanagari" />

<link rel="alternate" hreflang="sa-Knda" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=kannada" />
<link rel="alternate" hreflang="sa-Mlym" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=malayalam" />
<link rel="alternate" hreflang="sa-Telu" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=telugu" />
<link rel="alternate" hreflang="sa-Taml-t-sa-Taml-m0-superscript" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=tamil_superscripted" />
<link rel="alternate" hreflang="sa-Taml" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=tamil" />
<link rel="alternate" hreflang="sa-Gran" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=grantha" />

<link rel="alternate" hreflang="sa-Gujr" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=gujarati" />
<link rel="alternate" hreflang="sa-Guru" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=gurmukhi" />
<link rel="alternate" hreflang="sa-Shar" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=sharada" />
<link rel="alternate" hreflang="sa-Dogr" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=dogra" />
<link rel="alternate" hreflang="sa-Phag" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=phags_pa" />
<link rel="alternate" hreflang="sa-Tibt" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=tibetan" />
<link rel="alternate" hreflang="sa-Sidd" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=siddham" />
<link rel="alternate" hreflang="sa-Newa" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=newa" />
<link rel="alternate" hreflang="sa-Modi" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=modi" />
<link rel="alternate" hreflang="sa-Tirh" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=tirhuta_maithili" />
<link rel="alternate" hreflang="sa-Gong" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=gondi_gujala" />
<link rel="alternate" hreflang="sa-Gonm" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=gondi_masaram" />


<link rel="alternate" hreflang="sa-Orya" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=oriya" />
<link rel="alternate" hreflang="sa-Beng-t-sa-Beng-m0-assamese" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=assamese" />
<link rel="alternate" hreflang="sa-Beng" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=bengali" />
<link rel="alternate" hreflang="sa-Mtei" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=manipuri" />
<link rel="alternate" hreflang="sa-Sinh" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=sinhala" />
<link rel="alternate" hreflang="sa-Limb" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=limbu" />
<link rel="alternate" hreflang="sa-Lepc" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=lepcha" />


<link rel="alternate" hreflang="sa-Cyrl" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=cyrillic" />
<link rel="alternate" hreflang="sa-Latn-t-sa-Zyyy-m0-iso" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=iso" />
<link rel="alternate" hreflang="sa-Latn-t-sa-Zyyy-m0-iast" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=iast" />
<link rel="alternate" hreflang="sa-Aran" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=urdu" />
<link rel="alternate" hreflang="sa-Avst" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=avestan" />

<link rel="alternate" hreflang="sa-Brah" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=brahmi" />
<link rel="alternate" hreflang="sa-Khar" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=kharoshthi" />
<link rel="alternate" hreflang="sa-Zanb" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=zanbazar_square" />
<link rel="alternate" hreflang="sa-Bhks" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=bhaiksuki" />

<link rel="alternate" hreflang="sa-Bali" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=balinese" />
<link rel="alternate" hreflang="sa-Java" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=javanese" />
<link rel="alternate" hreflang="sa-Laoo" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=lao" />
<link rel="alternate" hreflang="sa-Laoo-t-sa-Laoo-m0-Laopali" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=lao_pali" />
<link rel="alternate" hreflang="sa-Mymr" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=burmese" />
<link rel="alternate" hreflang="sa-Mymr-t-sa-Mymr-m0-Mon" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=mon" />
<link rel="alternate" hreflang="sa-Cham" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=cham" />
<link rel="alternate" hreflang="sa-Khmr" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=khmer" />
<link rel="alternate" hreflang="sa-Thai" href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/?transliteration_target=thai" />

  </head>

  <body class="ma0 bg-near-white">
    


    
<header class="p-1 bg-yellow noPrint">
    <nav role="navigation" class="col">
      <div id="div_top_bar" class="row">
        <div class="col-md-3 justify-content-start">
          <a  href="/" class="btn col border">
            <i class="fas fa-gopuram ">रामायणे विश्वासटिप्पन्यः <br/> ०७ ०७ चित्रकूटगमनम्</i>
          </a>
        </div>
        <div id="div_top_bar_right" class="col-md-auto d-flex justify-content-center">
          <button class="btn btn-light"  href="#transliterationDropdown" data-toggle="collapse">
            ✍
          </button>
          <select id="transliterationDropdown" size="1" class="collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          <div>
          <button class="btn btn-outline-secondary btn-sm"  href="#transliterationDropdownAlt" data-toggle="collapse">
          (✍)
          </button>
          <select id="transliterationDropdownAlt" size="1"  style="font-size:12px" class="bg-light-yellow collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          </div>
          <div class="row col d-flex  dropdown">
            <button class="btn btn-secondary-outline btn-sm dropdown-toggle" type="button" data-toggle="dropdown" aria-haspopup="true" aria-expanded="false">
              A±
            </button>
            <div class="dropdown-menu" aria-labelledby="dropdownMenuButton">
            <a class="btn btn-secondary btn-sm" onclick="module_uiLib.changeTextSize(2)">A+</a>
            <a class="btn btn-secondary btn-sm" onclick="module_uiLib.changeTextSize(-2)">A-</a>
            </div>
          </div>
          <button class="btn btn-light btn-sm"  href="#commentStyleDropdown" data-toggle="collapse">
            🗨
          </button>
          <select id="commentStyleDropdown" class="collapse" size="1" onchange="module_uiLib.default.content.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a id="expandAllButton" class="btn btn-secondary" onclick="module_uiLib.default.query.setParamsAndGo({'expandDetails': '.*'})">↕️️</a></div>
          <div id="printStyleDiv" class="row col d-flex  dropdown">
          <button class="btn btn-light btn-sm dropdown-toggle"  href="#printStyleDropdown" data-toggle="dropdown" aria-haspopup="true" aria-expanded="false">
          🖨
          </button>
            <div class="dropdown-menu col" aria-labelledby="printStyleDropdown">
              <div class="row justify-content-center">
                <p>Cols:</p>
                <input type="number" min="1" max="10" value="2" step="1" id="tbColumns" style="width: 3ch;"  accesskey="c"/>
              </div>
              <div class="row justify-content-center">
                <p>A±:</p> <input type="text" id="tbBodyFontSize" value="0.4cm" style="width: 6ch;"  accesskey="f"></input>
              </div>
              <div class="row justify-content-center">
                <p>Incl:</p> <input checked type="checkbox" id="tbIncludeStyle" value="on"></input>
                <button id="btnPrintStyle" onclick="module_uiLib.default.content.updatePrintStyle()">🖨
                </button>
              </div>
            </div>
        </div>
        </div>
        <div id="audioDiv" class="row col d-flex  dropdown">
          <button class="btn btn-secondary-outline btn-sm dropdown-toggle" type="button" id="audioDropdownMenuButton" data-toggle="dropdown" aria-haspopup="true" aria-expanded="false">
            🎧
          </button>
          <div class="dropdown-menu" aria-labelledby="dropdownMenuButton">
          <a id="speakerButton" class="btn btn-outline-secondary btn-sm" onclick="module_uiLib.default.content.handleSpeakToggle()">⏯</a>
          <button id="speakerPauseButton" class="btn btn-outline-secondary btn-sm">⏸</button>
            <div id="audioOptionsDiv" class="row justify-content-center" >
              <div>
                <p class="lead">Vol</p>
                <input type="range" min="0" max="1" value="1" step="0.1" id="volume" />
                <span id="volume-label" class="ms-2">1</span>
              </div>
              <div class="mx-5">
                <p class="lead">Rate</p>
                <input type="range" min="0.1" max="10" value="1" id="rate" step="0.1" />
                <span id="rate-label" class="ms-2">1</span>
              </div>
              <div>
                <p class="lead">Pitch</p>
                <input type="range" min="0" max="2" value="1" step="0.1" id="pitch" />
                <span id="pitch-label" class="ms-2">1</span>
              </div>
            </div>
          </div>
        </div>
        <a href="https://vishvAsa.github.io/rAmAyaNam/search"  class="btn btn-light btn-sm">🥽🔦</a>
        <div class="row col  d-flex justify-content-center">
          <div><a id="previousPage" href="" class="btn btn-secondary">###<i class="fas fa-caret-left"></i></a></div>
          <div ><a id="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border noPrint " id="sidebar">
          <div id="fastSearch">
              <datalist id="pageDataList"></datalist>
              <input id="searchInput" placeholder="शीर्षिकान्विष्यताम्" list="pageDataList" onchange="module_uiLib.default.navigation.pageLoader()">
          </div>
          <details open  class="bg-light-gray" >
              <summary id="sidebarToggleLink" onclick="module_uiLib.default.navigation.sidebarToggleHandler()">
            Menu
              </summary>
              <ul id="sidebarBody" class="list pl2 p-0 bg-yellow">
              </ul>
          </details>
      </aside>
      <main class="col p-3" role="main" data-pagefind-body>
        
<header class='border d-flex justify-content-between'>
    <h1 id="०७ ०७ चित्रकूटगमनम्">०७ ०७ चित्रकूटगमनम्</h1>
    
    <a id="editLink" class="btn btn-primary noPrint"  href="https://github.com/vishvAsa/rAmAyaNam/edit/content/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam.md"><i class="fas fa-edit"></i></a>
    
</header>
<article>
  <aside id="toc_card" class="card border noPrint ">
    <details id="toc_header">
        <summary>What's in this page?</summary>
      <div id="toc_body" class="p-0">
        
        <ul id="toc_ul" class="list p-0">
        </ul>
      </div>
    </details>
    <div id="progressBarDiv" class="row d-flex justify-content-center">
      🐎💪<progress id="progressLoading" value="0" max="100"> 32% </progress>
    </div>
  </aside>
  <div id="post_content">
  <p>१. यावत्तु निर्यतस्तस्य रजोरूपमदृश्यत ।<br>
२. नैवेक्ष्वाकुवरस्तावत् सञ्जहारात्मचक्षुषी ॥<br>
३. यावद्राजा प्रियं पुत्रं पश्यत्यत्यन्तधार्मिकम् ।<br>
४. तावद्व्यवर्धतेवास्य धरण्यां पुत्रदर्शने ॥<br>
५. न पश्यति रजोऽप्यस्य यदा रामस्य भूमिपः ।<br>
६. तदार्तश्च विषण्णश्च पपात धरणीतले ॥<br>
७. तस्य दक्षिणमन्वागात् कौसल्या बाहुमङ्गना ।<br>
८. वामं चान्वगात् पार्श्वं कैकेयी भरतप्रिया ॥<br>
९. तां नयेन च सम्पन्नो धर्मेण विनयेन च ।<br>
१०. उवाच राजा कैकेयीं समीक्ष्य व्यथितेन्द्रियः ॥<br>
११. कैकेयि मा ममाङ्गानि स्प्राक्षीस्त्वं दुष्टचारिणी ।<br>
१२. न हि त्वां द्रष्टुमिच्छामि न भार्या न च बान्धवी ॥<br>
१३. भरतश्चेत् प्रतीतः स्याद्राज्यं प्राप्येदमव्ययम् ।<br>
१४. यन्मे स दद्यात् पित्रर्थं मां मा तद्दत्तमागमत् ॥<br>
१५. अथ रेणुसमुद्ध्वस्तं तमुत्थाप्य नराधिपम् ।<br>
१६. न्यवर्तत तदा देवी कौसल्या शोककर्शिता ॥<br>
१७. विललाप च दुःखार्तः प्रियं पुत्रमनुस्मरन् ।<br>
१८. नगरान्तमनुप्राप्तं बुद्ध्वा पुत्रमथाब्रवीत् ।<br>
१९. यः सुखेषूपधानेषु शेते चन्दनरूषितः ।<br>
२०. स नूनं क्वचिदेवाद्य वृक्षमूलमुपाश्रितः ।<br>
२१. काष्ठं वा यदि वाश्मानमुपधाय शयिष्यते ॥<br>
२२. सा नूनं जनकस्येष्टा सुता सुखसदोचिता ।<br>
२३. कण्टकाक्रमणाक्रान्ता वनमद्य गमिष्यति ॥<br>
२४. सकामा भव कैकेयि विधवा राज्यमावस ।<br>
२५. न हि तं पुरुषव्याघ्रं विना जीवितुमुत्सहे ॥<br>
२६. इत्येवं विलपन् राजा जनौघेनाभिसंवृतः ।<br>
२७. अपस्नात इवारिष्टं प्रविवेश पुरोत्तमम् ॥<br>
२८. अथ गद्गदशब्दस्तु विलपन् मनुजाधिपः ।<br>
२९. उवाच मृदुमन्दार्थं वचनं दीनमस्वरम् ॥<br>
३०. कौसल्याया गृहं शीघ्रं राममातुर्नयन्तु माम् ।<br>
३१. न ह्यन्यत्र ममाश्वासो हृदयस्य भविष्यति ॥<br>
३२. इति ब्रुवन्तं राजानमनयन् द्वारदर्शिनः ।<br>
३३. कौसल्याया गृहं तत्र न्यवेश्यत विनीतवत् ॥<br>
३४. ततस्तस्य प्रविष्टस्य कौसल्याया निवेशनम् ।<br>
३५. अधिरुह्यापि शयनं बभूव लुलितं मनः ॥<br>
३६. अथ रात्र्यां प्रपन्नायां कालरात्र्यामिवात्मनः ।<br>
३७. अर्धरात्रे दशरथः कौसल्यामिदमब्रवीत् ॥<br>
३८. रामं मेऽनुगता दृष्टिरद्यापि न निवर्तते ।<br>
३९. न त्वा पश्यामि कौसल्ये साधु मां पाणिना स्पृश ॥<br>
४०. ततः समीक्ष्य शयने सन्नं शोकेन पार्थिवम् ।<br>
४१. कौसल्या पुत्रशोकार्ता तमुवाच महीपतिम् ॥<br>
४२. राघवे नर शार्दूले विषमुप्त्वा विजिह्मताम् ।<br>
४३. विचरिष्यति कैकेयी निर्मुक्तेव हि पन्नगी ॥<br>
४४. अथ स्म नगरे रामश्चरन् भैक्षं गृहे वसेत् ।<br>
४५. कामकारो वरं दातुमपि दासं ममात्मजम् ॥<br>
४६. पातयित्वा तु कैकेय्या रामं स्थानाद्यथेष्टतः ।<br>
४७. प्रदिष्टो रक्षसां भागः पर्वणीवाहिताग्निना ॥<br>
४८. ते रत्नहीनास्तरुणाः फलकाले विवासिताः ।<br>
४९. कथं वत्स्यन्ति कृपणाः फलमूलैः कृताशनाः ॥<br>
५०. कदा परिणतो बुद्ध्या वयसा चामरप्रभः ।<br>
५१. अभ्युपैष्यति धर्मज्ञस्त्रिवर्ष इव लालयन् ॥<br>
५२. निस्संशयं मया मन्ये पुरा वीर कदर्यया ।<br>
५३. पातुकामेषु वत्सेषु मातृणां शासिताः स्तनाः ॥<br>
५४. न हि मे जीविते किञ्चित् सामर्थ्यमिह कल्पते ।<br>
५५. अपश्यन्त्याः प्रियं पुत्रं महाबाहुं महाबलम् ॥<br>
५६. विलपन्तीं तथा तां तु कौसल्यां प्रमदोत्तमाम् ।<br>
५७. इदं धर्मे स्थिता धर्म्यं सुमित्रा वाक्यमब्रवीत् ॥<br>
५८. तवार्ये सद्गुणैर्युक्तः स पुत्रः पुरुषोत्तमः ।<br>
५९. किं ते विलपितेनैवं कृपणं रुदितेन वा ॥<br>
६०. यस्तवार्ये गतः पुत्रस्त्यक्त्वा राज्यं महाबलः ।<br>
६१. साधु कुर्वन् महात्मानं पितरं सत्यवादिनम् ॥<br>
६२. वर्तते चोत्तमां वृत्तिं लक्ष्मणोऽस्मिन् सदानघः ।<br>
६३. दयावान् सर्वभूतेषु लाभस्तस्य महात्मनः ॥<br>
६४. अरण्यवासे यद्‍दुःखं जानती वै सुखोचिता ।<br>
६५. अनुगच्छति वैदेही धर्मात्मानं तवात्मजम् ॥<br>
६६. कीर्तिभूतां पताकां यो लोके भ्रमयति प्रभुः ।<br>
६७. धर्मसत्यव्रतधनः किं न प्राप्तस्तवात्मजः ॥<br>
६८. सूर्यस्यापि भवेत् सूर्यो ह्यग्नेरग्निः प्रभोः प्रभुः ।<br>
६९. श्रियः श्रीश्च भवेदग्र्या कीर्तिः कीर्त्याः क्षमाक्षमा ॥<br>
७०. दैवतं देवतानां च भूतानां भूतसत्तमः ।<br>
७१. तस्य के ह्यगुणा देवि राष्‍ट्रे वाप्यथवा पुरे ॥<br>
७२. पृथिव्या सह वैदेह्या श्रिया च पुरुषर्षभः ।<br>
७३. क्षिप्रं तिसृभिरेताभिः सह रामोऽभिषेक्ष्यति ॥<br>
७४. जहि शोकं च मोहं च देवि सत्यं ब्रवीमि ते ॥<br>
७५. त्वयाशेषो जनश्चैव समाश्वास्यो यदानघे ।<br>
७६. किमिदानीमिमं देवि करोषि हृदि विक्लवम् ॥<br>
७७. नार्हा त्वं शोचितुं देवि यस्यास्ते राघवः सुतः ।<br>
७८. न हि रामात् परो लोके विद्यते सत्पथे स्थितः ॥<br>
७९. निशम्य तल्लक्ष्मणमातृवाक्यम्<br>
८०. रामस्य मातुर्नरदेवपत्न्याः ।<br>
८१. सद्यः शरीरे विननाश शोकः<br>
८२. शरद्गतो मेघ इवाल्पतोयः ॥<br>
८३. अनुरक्ता महात्मानं रामं सत्यपराक्रमम् ।<br>
८४. अनुजग्मुः प्रयान्तं तं वनवासाय मानवाः ॥<br>
८५. अवेक्षमाणः सस्नेहं चक्षुषा प्रपिबन्निव ।<br>
८६. उवाच रामः स्नेहेन ताः प्रजाः स्वाः प्रजा इव ॥<br>
८७. या प्रीतिः बहुमानश्च मय्ययोध्यानिवासिनाम् ।<br>
८८. मत्प्रियार्थं विशेषेण भरते सा निवेश्यताम् ॥<br>
८९. स हि कल्याणचारित्रः कैकेय्यानन्दवर्धनः ।<br>
९०. करिष्यति यथावद्वः प्रियाणि च हितानि च ॥<br>
९१. ज्ञानवृद्धो वयोबालो मृदुर्वीर्यगुणान्वितः ।<br>
९२. अनुरूपः स वो भर्ता भविष्यति भयापहः ॥<br>
९३. न च तप्येद्यथा चासौ वनवासं गते मयि ।<br>
९४. महाराजस्तथा कार्यो मम प्रियचिकीर्षया ॥<br>
९५. यथा यथा दाशरथिः धर्म एव स्थितोऽभवत् ।<br>
९६. तथा तथा प्रकृतयो रामं पतिमकामयन् ॥<br>
९७. बाष्पेण पिहितं दीनं रामः सौमित्रिणा सह ।<br>
९८. चकर्षेव गुणैर्बद्ध्वा जनं पुरनिवासिनम् ॥<br>
९९. ते द्विजास्त्रिविधं वृद्धा ज्ञानेन वयसौजसा ।<br>
१००. वयःप्रकम्पशिरसो दूरादूचुरिदं वचः ॥<br>
१०१. वहन्तो जवना रामं भो भो जात्यास्तुरङ्गमाः ।<br>
१०२. निवर्तद्ध्वं न गन्तव्यं हिता भवत भर्तरि ॥<br>
१०३. ब्राह्मण्यं कृत्स्नमेतत्त्वां ब्रह्मण्यमनुगच्छति ।<br>
१०४. द्विजस्कन्धाधिरूढास्त्वामग्नयोऽप्यनुयान्त्यमी ॥<br>
१०५. याचितो नो निवर्तस्व हंसशुक्लशिरोरुहैः ।<br>
१०६. शिरोभिर्निभृताचार महीपतनपांसुलैः ॥<br>
१०७. अनुगन्तुमशक्तास्त्वां मूलैरुद्धतवेगिनः ।<br>
१०८. उन्नता वायुवेगेन विक्रोशन्तीव पादपाः ॥<br>
१०९. निश्चेष्टाहारसञ्चारा वृक्षैकस्थानविष्ठिताः ।<br>
११०. पक्षिणोऽपि प्रयाचन्ते सर्वभूतानुकम्पिनम् ॥<br>
१११. एवमार्तप्रलापान्स्तान् वृद्धान् प्रलपतो द्विजान् ।<br>
११२. अवेक्ष्य सहसा रामो रथादवततार ह ॥<br>
११३. पद्भ्यामेव जगामाथ ससीतः सह लक्ष्मणः ।<br>
११४. सन्निकृष्टपदन्यासो रामो वनपरायणः ॥<br>
११५. एवं विक्रोशतां तेषां द्विजातीनां निवर्तने ।<br>
११६. ददृशे तमसा तत्र वारयन्तीव राघवम् ॥<br>
११७. गोकुलाकुलतीरायास्तमसाया विदूरतः ।<br>
११८. अवसत्तत्र तां रात्रिं रामः प्रकृतिभिः सह ॥<br>
११९. उत्थाय तु महातेजाः प्रकृतीस्ता निशाम्य च ।<br>
१२०. अब्रवीद् भ्रातरं रामो लक्ष्मणं पुण्यलक्षणम् ॥<br>
१२१. ततस्तु तमसातीरं रम्यमाश्रित्य राघवः ।<br>
१२२. सीतामुद्वीक्ष्य सौमित्रिमिदं वचनमब्रवीत् ॥<br>
१२३. इयमद्य निशा पूर्वा सौमित्रे प्रहिता वनम् ।<br>
१२४. वनवासस्य भद्रं ते स नोत्कण्ठितुमर्हसि ॥<br>
१२५. अद्यायोध्या तु नगरी राजधानी पितुर्मम ।<br>
१२६. सस्त्रीपुंसगतानस्मान् शोचिष्यति न संशयः ॥<br>
१२७. पितरं चानुशोचामि मातरं च यशस्विनीम् ।<br>
१२८. अपि वान्धौ भवेतां तु रुदन्तौ तावभीक्ष्णशः ॥<br>
१२९. भरतस्यानृशंसत्वं विचिन्त्याहं पुनः पुनः ।<br>
१३०. नानुशोचामि पितरं मातरं चापि लक्ष्मण ॥<br>
१३१. अस्मद्व्यपेक्षान् सौमित्रे निरपेक्षान् गृहेष्वपि ।<br>
१३२. वृक्षमूलेषु संसुप्तान् पश्य लक्ष्मण साम्प्रतम् ॥<br>
१३३. यावदेव तु संसुप्तास्तावदेव वयं लघु ॥<br>
१३४. रथमारुह्य गच्छाम पन्थानमकुतोभयम् ॥<br>
१३५. पौराह्यात्मकृताद्दुःखाद् विप्रमोक्ष्या नृपात्मजैः ।<br>
१३६. न ते खल्वात्मना योज्या दुःखेन पुरवासिनः ॥<br>
१३७. अथ रामोऽब्रवीच्छ्रीमान् सुमन्त्रं युज्यतां रथः ।<br>
१३८. गमिष्यामि ततोऽरण्यं गच्छ शीघ्रमितः प्रभो ॥<br>
१३९. सूतस्ततः सन्त्वरितः स्यन्दनं तैर्हयोत्तमैः ।<br>
१४०. योजयित्वाथ रामाय प्राञ्जलिः प्रत्यवेदयत् ॥<br>
१४१. तं स्यन्दनमधिष्ठाय राघवः सपरिच्छदः ।<br>
१४२. शीघ्रगामाकुलावर्तां तमसामतरन्नदीम् ॥<br>
१४३. मोहनार्थं तु पौराणां सूतं रामोऽब्रवीद्वचः ।<br>
१४४. उदन्मुखः प्रयाहि त्वं रथमास्थाय सारथे ॥<br>
१४५. मुहूर्तं त्वरितं गत्वा निवर्तय रथं पुनः ।<br>
१४६. यथा न विद्युः पौरा मां तथा कुरु समाहितः ॥<br>
१४७. रामस्य वचनं श्रुत्वा तथा चक्रे स सारथिः ॥<br>
१४८. प्रभातायां तु शर्वर्यां पौरास्ते राघवं विना ।<br>
१४९. शोकोपहतनिश्चेष्टा बभूवुर्हतचेतसः ॥<br>
१५०. धिगस्तु किल तां निद्रां ययापहृतचेतसः ।<br>
१५१. नाद्य पश्यामहे रामं पृथूरस्कं महाभुजम् ॥<br>
१५२. यो नः सदा पालयति पिता पुत्रानिवौरसान् ।<br>
१५३. कथं रघूणां स श्रेष्ठस्त्यक्त्वा नो विपिनं गतः ॥<br>
१५४. सा नूनं नगरी दीना दृष्ट्वास्मान् राघवं विना ।<br>
१५५. भविष्यति निरानन्दा सस्त्रीबालवयोऽधिका ॥<br>
१५६. इतीव बहुधा वाचो बाहुमुद्यम्य ते जनाः ।<br>
१५७. विलपन्ति स्म दुःखार्ता विवत्सा इव धेनवः ॥<br>
१५८. ततो यथागतेनैव मार्गेण क्लान्तचेतसः ।<br>
१५९. अयोध्यामगमन् सर्वे पुरीं व्यथितसज्जनाम् ॥<br>
१६०. स्वं स्वं निलयमागम्य पुत्रदारैः समावृताः ।<br>
१६१. अश्रूणि मुमुचुः सर्वे बाष्पेण पिहिताननाः ॥<br>
१६२. न चाहृष्यन् नचामोदन् वणिजो न प्रसारयन् ।<br>
१६३. न चाशोभन्त पण्यानि नापचन् गृहमेधिनः ॥<br>
१६४. गृहे गृहे रुदन्त्यश्च भर्तारं गृहमागतम् ।<br>
१६५. व्यगर्हयन्त दुःखार्ता वाग्भिः तोत्रैरिव द्विपान् ॥<br>
१६६. यत्र रामो भयं नात्र नास्ति तत्र पराभवः ।<br>
१६७. पुराभवति नो दूरादनुगच्छाम राघवम् ॥<br>
१६८. युष्माकं राघवोऽरण्ये योगक्षेमं विधास्यति ।<br>
१६९. सीता नारीजनस्यास्य योगक्षेमं करिष्यति ॥<br>
१७०. कैकेय्या न वयं राज्ये भृतका निवसेमहि ।<br>
१७१. जीवन्त्या जातु जीवन्त्यः पुत्रैरपि शपामहे ॥<br>
१७२. इति पौरस्त्रियो भर्तृन् दुःखार्ताः तत्तदब्रुवन् ॥<br>
१७३. पूर्णचन्द्राननः श्यामो गूढजत्रुररिन्दमः ।<br>
१७४. पूर्वाभिभाषी मधुरः सत्यवादी महाबलः ।<br>
१७५. सौम्यश्च सर्वलोकस्य चन्द्रवत् प्रियदर्शनः ।<br>
१७६. शोभयिष्यत्यरण्यानि विचरन् स महारथः ॥<br>
१७७. इत्येवं विलपन्तीनां स्त्रीणां वेश्मसु राघवम् ।<br>
१७८. जगामास्तं दिनकरो रजनी चाभ्यवर्तत ॥<br>
१७९. रामोऽपि रात्रिशेषेण तेनैव महदन्तरम् ।<br>
१८०. जगाम पुरुषव्याघ्रः पितुराज्ञामनुस्मरन् ॥<br>
१८१. हा नृशंसाद्य कैकेयी पापा पापानुबन्धिनी ।<br>
१८२. अहो दशरथो राजा निःस्नेहः स्वसुतं प्रियम् ।<br>
१८३. प्रजानामनघं रामं परित्यक्तुमिहेच्छति ॥<br>
१८४. एता वाचो मनुष्याणां ग्रामसंवासवासिनाम् ।<br>
१८५. शृण्वन्नतिययौ वीरः कोसलान् कोसलेश्वरः ॥<br>
१८६. विशालान् कोसलान् रम्यान् यात्वा लक्ष्मणपूर्वजः ।<br>
१८७. अयोध्याभिमुखो धीमान् प्राञ्जलिः वाक्यमब्रवीत् ॥<br>
१८८. आपृछे त्वां पुरिश्रेष्ठे काकुत्स्थपरिपालिते ।<br>
१८९. निवृत्तवनवासस्त्वामनृणो जगतीपतेः ।<br>
१९०. पुनर्द्रक्ष्यामि मात्रा च पित्रा च सह सङ्गतः ॥<br>
१९१. ततो रुधिरताम्राक्षो भुजमुद्यम्य दक्षिणम् ।<br>
१९२. अश्रुपूर्णमुखो दीनोऽब्रवीज्जानपदं जनम् ॥<br>
१९३. अनुक्रोशो दया चैव यथार्हं मयि वः कृतः ।<br>
१९४. चिरं दुःखस्य पापीयो गम्यतामर्थसिद्धये ॥<br>
१९५. तेऽभिवाद्य महात्मानं कृत्वा चापि प्रदक्षिणम् ।<br>
१९६. विलपन्तो नरा घोरं व्यतिष्ठन्त क्वचित् क्वचित् ॥<br>
१९७. तथा विलपतां तेषामतृप्तानां च राघवः ।<br>
१९८. अचक्षुर्विषयं प्रायाद्यथार्कः क्षणदामुखे ॥<br>
१९९. तत्र त्रिपथगां दिव्यां शिवतोयामशैवलाम् ।<br>
२००. ददर्श राघवो गङ्गां पुण्यां ऋषिनिषेविताम् ॥<br>
२०१. जलाघाताट्टहासोग्रां फेननिर्मलहासिनीम् ।<br>
२०२. क्वचिद्वेणीकृतजलां क्वचिदावर्तशोभिताम् ।<br>
२०३. क्वचित् स्तिमितगम्भीरां क्वचिद्वेगजलाकुलाम् ।<br>
२०४. क्वचिद् गम्भीरनिर्घोषां क्वचिद् भैरवनिस्वनाम् ।<br>
२०५. क्वचिदाभोगपुलिनां क्वचिन्निर्मलवालुकाम् ।<br>
२०६. क्वचित्तीररुहैर्वृक्षैर्मालाभिरुपशोभिताम् ।<br>
२०७. क्वचित्फुल्लोत्पलच्छन्नां क्वचिद्पद्मवनाकुलाम् ।<br>
२०८. समुद्रमहिषीं गङ्गां सारसक्रौञ्चनादिताम् ।<br>
२०९. आससाद महाबाहुः शृङ्गवेरपुरं प्रति ॥<br>
२१०. तामूर्मिकलिलावर्तामन्ववेक्ष्य महारथः ।<br>
२११. सुमन्त्रमब्रवीत् सूतमिहैवाद्य वसामहे ॥<br>
२१२. अविदूरादयं नद्या बहुपुष्पप्रवालवान् ।<br>
२१३. सुमहानिङ्गुदीवृक्षो वसामात्रैव सारथे ॥<br>
२१४. रामोऽभियाय तं रम्यं वृक्षमिक्ष्वाकुनन्दनः ।<br>
२१५. रथादवातरत्तस्मात् सभार्यः सहलक्ष्मणः ॥<br>
२१६. तत्र राजा गुहो नाम रामस्यात्मसमः सखा ।<br>
२१७. निषादजात्यो बलवान् स्थपतिश्चेति विश्रुतः ॥<br>
२१८. स श्रुत्वा पुरुषव्याघ्रं रामं विषयमागतम् ।<br>
२१९. वृद्धैः परिवृतोऽमात्यैर्ज्ञातिभिश्चाप्युपागतः ॥<br>
२२०. ततो गुणवदन्नाद्यमुपादाय पृथग्विधम् ।<br>
२२१. अर्घ्यं चोपानयत्क्षिप्रं वाक्यं चेदमुवाच ह ॥<br>
२२२. स्वागतं ते महाबाहो तवेयमखिला मही ।<br>
२२३. वयं प्रेष्या भवान् भर्ता राम किं करवाणि ते ॥<br>
२२४. भक्ष्यं भोज्यं च पेयं च लेह्यं चेदमुपस्थितम् ।<br>
२२५. शयनानि च मुख्यानि वाजिनां खादनं च ते ॥<br>
२२६. गुहमेवं ब्रुवाणं तु राघवः प्रत्युवाच ह ।<br>
२२७. अर्चिताश्चैव हृष्टाश्च भवता सर्वथा वयम् ।<br>
२२८. पद्भ्यामभिगमाच्चैव स्नेहसन्दर्शनेन च ॥<br>
२२९. भुजाभ्यां साधु पीनाभ्यां पीडयन् वाक्यमब्रवीत् ।<br>
२३०. दिष्ट्या त्वां गुह पश्यामि ह्यरोगं सहबान्धवैः ।<br>
२३१. अपि ते कुशलं राष्‍ट्रे मित्रेषु च धनेषु च ॥<br>
२३२. यत्त्विदं भवता किञ्चित् प्रीत्या समुपकल्पितम् ।<br>
२३३. सर्वं तदनुजानामि न हि वर्ते प्रतिग्रहे ॥<br>
२३४. कुशचीराजिनधरं फलमूलाशिनं च माम् ।<br>
२३५. विद्धि प्रणिहितं धर्मे तापसं वनगोचरम् ॥<br>
२३६. अश्वानां खादनेनाहमर्थी नान्येन केनचित् ।<br>
२३७. एतावतात्र भवता भविष्यामि सुपूजितः ॥<br>
२३८. अश्वानां प्रतिपानं च खादनं चैव सोऽन्वशात् ।<br>
२३९. गुहस्तत्रैव पुरुषान्स्त्वरितं दीयतामिति ॥<br>
२४०. ततश्चीरोत्तरासङ्गः सन्ध्यामन्वास्य पश्चिमाम् ।<br>
२४१. जलमेवाददे भोज्यं लक्ष्मणेनाहृतं स्वयम् ॥<br>
२४२. तस्य भूमौ शयानस्य पादौ प्रक्षाल्य लक्ष्मणः ।<br>
२४३. सभार्यस्य ततोऽभ्येत्य तस्थौ वृक्षमुपाश्रितः ॥<br>
२४४. गुहोऽपि सह सूतेन सौमित्रिमनुभाषयन् ।<br>
२४५. अन्वजाग्रत्ततो राममप्रमत्तो धनुर्धरः ॥<br>
२४६. तं जाग्रतमदम्भेन भ्रातुरर्थाय लक्ष्मणम् ।<br>
२४७. गुहः सन्तापसन्तप्तो राघवं वाक्यमब्रवीत् ॥<br>
२४८. इयं तात सुखा शय्या त्वदर्थमुपकल्पिता ।<br>
२४९. प्रत्याश्वसिहि साध्वस्यां राजपुत्र यथासुखम् ॥<br>
२५०. न हि रामात्प्रियतरो ममास्ति भुवि कश्चन ।<br>
२५१. सोऽहं प्रियतमं रामं शयानं सह सीतया ।<br>
२५२. रक्षिष्यामि धनुष्पाणिः सर्वतो ज्ञातिभिः सह ॥<br>
२५३. न हि मेऽविदितं किञ्चिद्वनेऽस्मिन्श्चरतः सदा ।<br>
२५४. चतुरङ्गं ह्यपि बलं सुमहत् प्रसहेमहि ॥<br>
२५५. लक्ष्मणस्तं तदोवाच रक्ष्यमाणास्त्वयानघ ।<br>
२५६. नात्रभीता वयं सर्वे धर्ममेवानुपश्यता ॥<br>
२५७. कथं दाशरथौ भूमौ शयाने सह सीतया ।<br>
२५८. शक्या निद्रा मया लब्धुं जीवितं वा सुखानि वा ॥<br>
२५९. यो मन्त्रतपसा लब्धो विविधैश्च परिश्रमैः ।<br>
२६०. एको दशरथस्येष्टः पुत्रः सदृशलक्षणः ॥<br>
२६१. अस्मिन् प्रव्राजिते राजा न चिरं वर्तयिष्यति ।<br>
२६२. विनष्टे नृपतौ पश्चात् कौसल्या विनशिष्यति ॥<br>
२६३. अनन्तरं च मातापि मम नाशमुपैष्यति ॥<br>
२६४. जीवेदपि हि मे माता शत्रुघ्नस्यान्ववेक्षया ।<br>
२६५. तद्दुःखं यत्तु कौसल्या वीरसूर्विनशिष्यति ॥<br>
२६६. अनुरक्तजनाकीर्णा सुखा लोकप्रियावहा ।<br>
२६७. राजव्यसनसंसृष्टा सा पुरी विनशिष्यति ॥<br>
२६८. अपि जीवेद्दशरथो वनवासात् पुनर्वयम् ।<br>
२६९. प्रत्यागम्य महात्मानमपि पश्येम सुव्रतम् ॥<br>
२७०. परिदेवयमानस्य दुःखार्तस्य महात्मनः ।<br>
२७१. तिष्ठतो राजपुत्रस्य शर्वरी सात्यवर्तत ॥<br>
२७२. प्रभातायां तु शर्वर्यां पृथुवक्षा महायशाः ।<br>
२७३. उवाच रामः सौमित्रिं लक्ष्मणं शुभलक्षणम् ॥<br>
२७४. भास्करोदयकालोऽयं गता भगवती निशा ।<br>
२७५. असौ सुकृष्णः विहगः कोकिलस्तात कूजति ॥<br>
२७६. बर्हिणानां च निर्घोषः श्रूयते नदतां वने ।<br>
२७७. तराम जाह्नवीं सौम्य शीघ्रगां सागरङ्गमाम् ॥<br>
२७८. विज्ञाय रामस्य वचः सौमित्रिर्मित्रनन्दनः ।<br>
२७९. गुहमामन्त्र्य सूतं च सोऽतिष्ठत् भ्रातुरग्रतः ॥<br>
२८०. ततः स प्राञ्जलिर्भूत्वा गुहो राघवमब्रवीत् ।<br>
२८१. उपस्थितेयं नौर्देव भूयः किं करवाणि ते ॥<br>
२८२. ततोऽब्रवीद्दाशरथिः सुमन्त्रम्<br>
२८३. स्पृशन् करेणोत्तमदक्षिणेन ।<br>
२८४. सुमन्त्र शीघ्रं पुनरेव याहि<br>
२८५. राज्ञः सकाशे भव चाप्रमत्तः ॥<br>
२८६. आत्मानं त्वभ्यनुज्ञातमवेक्ष्यार्तः स सारथिः ।<br>
२८७. सुमन्त्रः पुरुषव्याघ्रमैक्ष्वाकमिदमब्रवीत् ॥<br>
२८८. यदहं नोपचारेण ब्रूयां स्नेहादविक्लवः ।<br>
२८९. भक्तिमानिति तत्तावद्वाक्यं त्वं क्षन्तुमर्हसि ॥<br>
२९०. कथं हि त्वद्विहीनोऽहं प्रतियास्यामि तां पुरीम् ।<br>
२९१. तव तावद्वियोगेन पुत्रशोकाकुलामिव ॥<br>
२९२. सराममपि तावन्मे रथं दृष्ट्वा तदा जनः ।<br>
२९३. विना रामं रथं दृष्ट्वा विदीर्येतापि सा पुरी ॥<br>
२९४. आर्तनादो हि यः पौरैर्मुक्तस्त्वद्विप्रवासने ।<br>
२९५. सरथं मां निशाम्यैव कुर्युः शतगुणं ततः ॥<br>
२९६. मम तावन्नियोगस्थास्त्वद्बन्धुजनवाहिनः ।<br>
२९७. कथं रथं त्वया हीनं प्रवक्ष्यन्ति हयोत्तमाः ॥<br>
२९८. तन्न शक्ष्याम्यहं गन्तुमयोध्यां त्वदृतेऽनघ ।<br>
२९९. वनवासानुयानाय मामनुज्ञातुमर्हसि ॥<br>
३००. तव शुश्रूषणं मूर्ध्ना करिष्यामि वने वसन् ।<br>
३०१. अयोध्यां देवलोकं वा सर्वथा प्रजहाम्यहम् ॥<br>
३०२. चतुर्दश हि वर्षाणि सहितस्य त्वया वने ।<br>
३०३. क्षणभूतानि यास्यन्ति शतसङ्ख्यान्यतोऽन्यथा ॥<br>
३०४. भृत्यवत्सल तिष्ठन्तं भर्तृपुत्रगते पथि ।<br>
३०५. भक्तं भृत्यं स्थितं स्थित्यां त्वं न मां हातुमर्हसि ॥<br>
३०६. एवं बहुविधं दीनं याचमानं पुनः पुनः ।<br>
३०७. रामो भृत्यानुकम्पी तु सुमन्त्रमिदमब्रवीत् ॥<br>
३०८. जानामि परमां भक्तिं मयि ते भर्तृवत्सल ।<br>
३०९. श्रुणु चापि यदर्थं त्वां प्रेषयामि पुरीमितः ॥<br>
३१०. नगरीं त्वां गतं दृष्ट्वा जननी मे यवीयसी ।<br>
३११. कैकेयी प्रत्ययं गच्छेदिति रामो वनं गतः ॥<br>
३१२. इक्ष्वाकूणां त्वया तुल्यं सुहृदं नोपलक्षये ।<br>
३१३. यथा दशरथो राजा मां न शोचेत् तथा कुरु ॥<br>
३१४. अदृष्टदुःखं राजानं वृद्धमार्यं जितेन्द्रियम् ।<br>
३१५. ब्रूयास्त्वमभिवाद्यैव मम हेतोरिदं वचः ॥<br>
३१६. नैवाहमनुशोचामि लक्ष्मणो न च मैथिली ।<br>
३१७. अयोध्यायाश्च्युताश्चेति वने वत्स्यामहेति च ॥<br>
३१८. चतुर्दशसु वर्षेषु निवृत्तेषु पुनः पुनः ।<br>
३१९. लक्ष्मणं मां च सीतां च द्रक्ष्यसि क्षिप्रमागतान् ॥<br>
३२०. भरतश्चापि वक्तव्यो यथा राजनि वर्तसे ।<br>
३२१. तथा मातृषु वर्तेथाः सर्वास्वेवाविशेषतः ॥<br>
३२२. इत्युक्त्वा वचनं सूतं सान्त्वयित्वा पुनः पुनः ।<br>
३२३. गुहं वचनमक्लीबो रामो हेतुमदब्रवीत् ॥<br>
३२४. नेदानीं गुह योग्योऽयं वासो मे सजने वने ।<br>
३२५. अवश्यं ह्याश्रमे वासः कर्तव्यस्तद्गतो विधिः ॥<br>
३२६. सोऽहं गृहीत्वा नियमं तपस्विजनभूषणम् ।<br>
३२७. जटाः कृत्वा गमिष्यामि न्यग्रोधक्षीरमानय ॥<br>
३२८. तत्क्षीरं राजपुत्राय गुहः क्षिप्रमुपाहरत् ।<br>
३२९. लक्ष्मणस्यात्मनश्चैव रामस्तेनाकरोज्जटाः ॥<br>
३३०. दीर्घबाहुर्नरव्याघ्रो सहायं गुहमब्रवीत् ।<br>
३३१. अप्रमत्तो बले कोशे दुर्गे जनपदे तथा ।<br>
३३२. भवेथा गुह राज्यं हि दुरारक्षतमं मतम् ॥<br>
३३३. स तु दृष्ट्वा नदीतीरे नावमिक्ष्वाकुनन्दनः ।<br>
३३४. तितीर्षुः शीघ्रगां गङ्गामिदं लक्ष्मणमब्रवीत् ॥<br>
३३५. आरोह त्वं नरव्याघ्र स्थितां नावमिमां शनैः ।<br>
३३६. सीतां चारोपयान्वक्षं परिगृह्य मनस्विनीम् ॥<br>
३३७. स भ्रातुः शासनं श्रुत्वा सर्वमप्रतिकूलयन् ।<br>
३३८. आरोप्य मैथिलीं पूर्वमारुरोहात्मवान्स्ततः ॥<br>
३३९. राघवोऽपि महातेजा नावमारुह्य तां ततः ।<br>
३४०. ब्रह्मवत् क्षत्रवच्चैव जजाप हितमात्मनः ॥<br>
३४१. मध्यं तु समनुप्राप्य भागीरथ्यास्त्वनिन्दिता ।<br>
३४२. वैदेही प्राञ्जलिर्भूत्वा तां नदीमिदमब्रवीत् ॥<br>
३४३. प्राप्तराज्ये नरव्याघ्रे शिवेन पुनरागते ।<br>
३४४. गवां शतसहस्रं च वस्त्राण्यन्नं च पेशलम् ।<br>
३४५. ब्राह्मणेभ्यः प्रदास्यामि तव प्रियचिकीर्षया ॥<br>
३४६. सुराघटसहस्रेण मांसभूतौदनेन च ।<br>
३४७. यक्ष्ये त्वां पुरता देवि पुरीं पुनरुपागता ॥<br>
३४८. तीरं तु समनुप्राप्य नावं हित्वा नरर्षभः ।<br>
३४९. प्रातिष्ठत सह भ्रात्रा वैदेह्या च परन्तपः ॥<br>
३५०. अथाब्रवीन्महाबाहुः सुमित्रानन्दवर्धनम् ।<br>
३५१. अग्रतो गच्छ सौमित्रे सीता त्वामनुगच्छतु ॥<br>
३५२. पृष्ठतोऽहं गमिष्यामि त्वां च सीतां च पालयन् ।<br>
३५३. अन्योन्यस्येह नो रक्षा कर्त्तव्या पुरुषर्षभ ॥<br>
३५४. अद्य दुःखं तु वैदेही वनवासस्य वेत्स्यति ।<br>
३५५. विषमं च प्रपातं च वनमद्य प्रवेक्ष्यति ॥<br>
३५६. स लोकपालप्रतिमप्रभाववान्<br>
३५७. तीर्त्वा महात्मा वरदो महानदीम् ।<br>
३५८. ततः समृद्धान् शुभसस्यमालिनः<br>
३५९. क्रमेण वत्सान् मुदितानुपागमत् ॥<br>
३६०. तौ तत्र हत्वा चतुरो महामृगान्<br>
३६१. वराहमृश्यं पृषतं महारुरुम् ।<br>
३६२. आदाय मेध्यं त्वरितं बुभुक्षितौ<br>
३६३. वासाय काले ययतुर्वनस्पतिम् ॥<br>
३६४. स तं वृक्षं समासाद्य सन्ध्यां अन्वास्य पश्चिमाम् ।<br>
३६५. रामो रमयतां श्रेष्ठः इति होवाच लक्ष्मणम् ॥<br>
३६६. अद्येयं प्रथमा रात्रिर्याता जनपदाद्बहिः ।<br>
३६७. या सुमन्त्रेण रहिता तां नोत्कण्ठितुमर्हसि ॥<br>
३६८. जागर्तव्यमतन्द्रिभ्यां अद्यप्र्भृति रात्रिषु ।<br>
३६९. योगक्षेमं हि सीताया वर्तते लक्ष्मणावयोः ॥<br>
३७०. स तु संविश्य मेदिन्यां महार्हशयनोचितः ।<br>
३७१. इमाः सौमित्रये रामो व्याजहार कथाः शुभाः ॥<br>
३७२. ध्रुवमद्य महाराजो दुःखं स्वपिति लक्ष्मण ।<br>
३७३. कृतकामा तु कैकेयी तुष्टा भवितुमर्हति ॥<br>
३७४. सा हि देवी महाराजं कैकेयी राज्यकारणात् ।<br>
३७५. अपि न च्यावयेत् प्राणान् दृष्ट्वा भरतमागतम् ॥<br>
३७६. इदं व्यसनमालोक्य राज्ञश्च मतिविभ्रमम् ।<br>
३७७. काम एवार्थधर्माभ्यां गरीयानिति मे मतिः ॥<br>
३७८. अपीदानीं न कैकेयी सौभाग्यमदमोहिता ।<br>
३७९. कौसल्यां च सुमित्रां च सम्प्रबाधेत मत्कृते ॥<br>
३८०. मा स्म मत्कारणाद् देवी सुमित्रा दुःखमावसेत् ।<br>
३८१. अयोध्यामित एव त्वं काल्ये प्रविश लक्ष्मण ॥<br>
३८२. नूनं जात्यन्तरे कस्मिन् स्त्रियः पुत्रैर्वियोजिताः ।<br>
३८३. जनन्या मम सौमित्रे तस्मादेतदुपस्थितम् ॥<br>
३८४. मया हि चिरपुष्टेन दुःखसंवर्धितेन च ।<br>
३८५. विप्रायुज्यत कौसल्या फलकाले धिगस्तु माम् ॥<br>
३८६. मन्ये प्रीतिविशिष्टा सा मत्तो लक्ष्मण शारिका ।<br>
३८७. यस्यास्तत् श्रूयते वाक्यं शुक पादमरेर्दश ॥<br>
३८८. एको ह्यहमयोध्यां च पृथिवीं चापि लक्ष्मण ।<br>
३८९. तरेयमिषुभिः क्रुद्धो ननु वीर्यमकारणम् ॥<br>
३९०. अधर्मभयभीतश्च परलोकस्य चानघ ।<br>
३९१. तेन लक्ष्मण नाद्याहमात्मानमभिषेचये ॥<br>
३९२. एतदन्यच्च करुणं विलप्य विजने वने ।<br>
३९३. अश्रुपूर्णमुखो रामो निशि तूष्णीमुपाविशत् ॥<br>
३९४. ते तु तस्मिन् महावृक्षे उषित्वा रजनीं शुभाम् ।<br>
३९५. विमलेऽभ्युदिते सूर्ये तस्माद् देशात् प्रतस्थिरे ॥<br>
३९६. यत्र भागीरथीं गङ्गां यमुनाभिप्रवर्तते ।<br>
३९७. जग्मुस्तं देशमुद्दिश्य विगाह्य सुमहद्वनम् ॥<br>
३९८. यथाक्षेमेण गच्छन् स पश्यन्श्च विविधान् द्रुमान् ।<br>
३९९. निवृत्तमात्रे दिवसे रामः सौमित्रिमब्रवीत् ॥<br>
४००. नूनं प्राप्ताः स्म संभेदं गङ्गायमुनयोर्वयम् ।<br>
४०१. भरद्वाजाश्रमे चैते दृश्यन्ते विविधा द्रुमाः ॥<br>
४०२. ततस्त्वाश्रममासाद्य मुनेर्दर्शन कांक्षिणौ ।<br>
४०३. सीतयानुगतौ वीरौ दूरादेवावतस्थतुः ॥<br>
४०४. स प्रविश्य महात्मानं ऋषिं शिष्यगणैर्वृतम् ।<br>
४०५. न्यवेदयत चात्मानं तस्मै लक्ष्मणपूर्वजः ॥<br>
४०६. पुत्रौ दशरथस्यावां भगवन् रामलक्ष्मणौ ।<br>
४०७. भार्या ममेयं वैदेही कल्याणी जनकात्मजा ।<br>
४०८. मां चानुयाता विजनं तपोवनमनिन्दिता ॥<br>
४०९. पित्रा प्रव्राज्यमानं मां सौमित्रिरनुजः प्रियः ।<br>
४१०. अयमन्वगमद् भ्राता वनमेव दृढव्रतः ॥<br>
४११. पित्रा नियुक्ता भगवन् प्रवेक्ष्यामस्तपोवनम् ।<br>
४१२. धर्ममेव चरिष्यामस्तत्र मूलफलाशनाः ॥<br>
४१३. मृगपक्षिभिरासीनो मुनिभिश्च समन्ततः ।<br>
४१४. राममागतमभ्यर्च्य स्वागतेनाह तं मुनिः ॥<br>
४१५. चिरस्य खलु काकुत्स्थ पश्यामि त्वामिहागतम् ।<br>
४१६. श्रुतं तव मयाचेदं विवासनमकारणम् ॥<br>
४१७. अवकाशो विविक्तोऽयं महानद्योः समागमे ।<br>
४१८. पुण्यश्च रमणीयश्च वसत्विह भवान् सुखम् ॥<br>
४१९. एवमुक्तस्तु वचनं भरद्वाजेन राघवः ।<br>
४२०. प्रत्युवाच शुभं वाक्यं रामः सर्वहिते रतः ॥<br>
४२१. भगवन्नित आसन्नः पौरजानपदो जनः ।<br>
४२२. सुदर्शमिह मां प्रेक्ष्य मन्येऽहमिममाश्रमम् ।<br>
४२३. आगमिष्यति वैदेहीं मां चापि प्रेक्षको जनः ॥<br>
४२४. अनेन कारणेनाहमिह वासं न रोचये ।<br>
४२५. एकान्ते पश्य भगवन्नाश्रमस्थानमुत्तमम् ।<br>
४२६. रमेत यत्र वैदेही सुखार्हा जनकात्मजा ॥<br>
४२७. तस्य प्रयागे रामस्य तं महर्षिमुपेयुषः ।<br>
४२८. प्रपन्ना रजनी पुण्या चित्राः कथयतः कथाः ॥<br>
४२९. रात्र्यां तु तस्यां व्युष्टायां भरद्वाजोऽब्रवीदिदम् ।<br>
४३०. मधुमूलफलोपेतं चित्रकूटं व्रजेति ह ॥<br>
४३१. यावता चित्रकूटस्य नरः शृङ्गाण्यवेक्षते ।<br>
४३२. कल्याणानि समाधत्ते न पापे कुरुते मनः ॥<br>
४३३. सरित्प्रस्रवणप्रस्थान् दरीकन्दरनिर्दरान् ।<br>
४३४. चरतः सीतया सार्धं नन्दिष्यति मनस्तव ॥<br>
४३५. गङ्गायमुनयोः सन्धिमासाद्य मनुजर्षभौ ।<br>
४३६. कालिन्दीमनुगच्छेतां नदीं पश्चान्मुखाश्रिताम् ॥<br>
४३७. क्रोशमात्रं ततो गत्वा नीलं द्रक्ष्यथ काननम् ।<br>
४३८. पलाशबदरीमिश्रं रम्यं वंशैश्च यामुनैः ॥<br>
४३९. स पन्थाः चित्रकूटस्य गतः सुबहुशो मया ।<br>
४४०. रम्यो मार्दवयुक्तश्च वनदावैर्विवर्जितः ॥<br>
४४१. इति पन्थानमावेद्य महर्षिः सन्न्यवर्तत ॥<br>
४४२. अथासाद्य तु कालिन्दीं शीघ्रस्रोतोवहां नदीम् ।<br>
४४३. तौ काष्ठसङ्घातमथो चक्रतुः सुमहाप्लवम् ॥<br>
४४४. तत्र श्रियमिवाचिन्त्यां रामो दाशरथिः प्रियाम् ।<br>
४४५. ईषत् संलज्जमानां तामध्यारोपयत प्लवम् ॥<br>
४४६. ततः प्रतेरतुर्यत्तौ वीरौ दशरथात्मजौ ॥<br>
४४७. ते तीर्णाः प्लवमुत्सृज्य प्रस्थाय यमुनावनात् ।<br>
४४८. श्यामं न्यग्रोधमासेदुः शीतलं हरितच्छदम् ॥<br>
४४९. न्यग्रोधं तमुपागम्य वैदेही वाक्यमब्रवीत् ।<br>
४५०. नमस्तेऽस्तु महावृक्ष पारयेन्मे पतिर्व्रतम् ।<br>
४५१. इति सीताञ्जलिं कृत्वा पर्यगच्छद् वनस्पतिम् ॥<br>
४५२. अवलोक्य ततः सीतामायाचन्तीमनिन्दिताम् ।<br>
४५३. दयितां च विधेयां च रामो लक्ष्मणमब्रवीत् ॥<br>
४५४. सीतामादाय गच्छ त्वमग्रतो भरताग्रज ।<br>
४५५. पृष्ठतोऽहं गमिष्यामि सायुधो द्विपदां वर ॥<br>
४५६. यद्यत् फलं प्रार्थयते पुष्पं वा जनकात्मजा ।<br>
४५७. तत्तत् प्रदद्या वैदेह्या यत्रास्या रमते मनः ॥<br>
४५८. एकैकं पादपं गुल्मं लतां वा पुष्पशालिनीम् ।<br>
४५९. अदृष्टपूर्वां पश्यन्ती रामं पप्रच्छ साबला ॥<br>
४६०. रमणीयान् बहुविधान् पादपान् कुसुमोत्कटान् ।<br>
४६१. सीतावचनसंरब्धः आनयामास लक्ष्मणः ॥<br>
४६२. विहृत्य ते बर्हिणपूगनादिते<br>
४६३. शुभे वने वानरवारणायुते ।<br>
४६४. समं नदीवप्रमुपेत्य सम्मतम्<br>
४६५. निवासमाजग्मुरदीनदर्शनाः ॥<br>
४६६. अथ रात्र्यां व्यतीतायामवसुप्तमनन्तरम् ।<br>
४६७. प्रबोधयामास शनैर्लक्ष्मणं रघुनन्दनः ॥<br>
४६८. सौमित्रे शृणु वन्यानां वल्गु व्याहरतां स्वनम् ।<br>
४६९. सम्प्रतिष्ठामहे कालः प्रस्थानस्य परन्तप ॥<br>
४७०. स सुप्तः समये भ्रात्रा लक्ष्मणः प्रतिबोधितः ।<br>
४७१. जहौ निद्रां च तन्द्रीं च प्रसक्तं च पथि श्रमम् ॥<br>
४७२. ततस्तौ पादचारेण गच्छन्तौ सह सीतया ।<br>
४७३. रम्यमासेदतुः शैलं चित्रकूटं मनोरमम् ॥<br>
४७४. तं तु पर्वतमासाद्य नानापक्षिगणायुतम् ।<br>
४७५. बहुमूलफलं रम्यं सम्पन्नं सरसोदकम् ।<br>
४७६. ततोऽब्रवीन्महातेजा लक्ष्मणं लक्ष्मणाग्रजः ॥<br>
४७७. लक्ष्मणानय दारूणि दृढानि च वराणि च ।<br>
४७८. कुरुष्वावसथं सौम्य वासे मेऽभिरतं मनः ॥<br>
४७९. तस्य तद्वचनं श्रुत्वा सौमित्रिर्विविधान् द्रुमान् ।<br>
४८०. आजहार ततश्चक्रे पर्णशालामरिन्दमः ॥<br>
४८१. तां निष्ठितां बद्धकटां दृष्ट्वा रामः सुदर्शनाम् ।<br>
४८२. शुश्रूषमाणमेकाग्रमिदं वचनमब्रवीत् ॥<br>
४८३. मृगं हत्वानय क्षिप्रं लक्ष्मणेह शुभेक्षण ।<br>
४८४. कर्त्तव्यं वास्तुशमनं सौमित्रे चिरजीविभिः ॥<br>
४८५. स लक्ष्मणः कृष्णमृगं हत्वा मेध्यं प्रतापवान् ।<br>
४८६. अथ चिक्षेप सौमित्रिः समिद्धे जातवेदसि ॥<br>
४८७. रामः स्नात्वा तु नियतो गुणवान् जप्यकोविदः ।<br>
४८८. संग्रहेणाकरोत् सर्वान् मन्त्रान् सत्रावसानिकान् ॥<br>
४८९. इष्ट्वा देवगणान् सर्वान् विवेशावसथं शुचिः ।<br>
४९०. बभूव च मनोह्लादो रामस्यामिततेजसः ॥<br>
४९१. अनेकनानामृगपक्षिसंकुले<br>
४९२. विचित्रपुष्पस्तबकैर्द्रुमैर्युते ।<br>
४९३. वनोत्तमे व्यालमृगानुनादिते<br>
४९४. तदा विजह्रुः सुसुखं जितेन्द्रियाः ॥</p>

  </div>
</article>


        

        



    <aside class="card border noPrint" id="section-tree-item-vAlmIkIyam_goraxapura-pAThaH_shrInivAsa-mUrti-sanxepaH_2_ayodhyAkANDam_07_chitrakUTagamanam_md">
        <div class="card-title bg-light-gray border d-flex justify-content-between">
            <a href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/2_ayodhyAkANDam/07_chitrakUTagamanam/">०७ ०७ चित्रकूटगमनम् </a>
            <a data-toggle="collapse" href="#section-tree-item-body-vAlmIkIyam_goraxapura-pAThaH_shrInivAsa-mUrti-sanxepaH_2_ayodhyAkANDam_07_chitrakUTagamanam_md" role="button" aria-expanded="false" aria-controls="section-tree-item-body-vAlmIkIyam_goraxapura-pAThaH_shrInivAsa-mUrti-sanxepaH_2_ayodhyAkANDam_07_chitrakUTagamanam_md" >…<i class="fas fa-caret-down" class="collapsed"></i> </a>
        </div>
        <nav id="section-tree-item-body-vAlmIkIyam_goraxapura-pAThaH_shrInivAsa-mUrti-sanxepaH_2_ayodhyAkANDam_07_chitrakUTagamanam_md" class="card-body p-0 collapse">
            
            <li>draft: false</li>
            
            <li>iscjklanguage: false</li>
            
            <li>title: ०७ ०७ चित्रकूटगमनम्</li>
            
        </nav>
    </aside>


      </main>
    </div>
    <footer class="bg-yellow  p-1 noPrint" role="contentinfo">
  

  <div id="div_foot_nav_bar" class="row">
    <a href="https://vishvAsa.github.io/rAmAyaNam/search"  class="btn btn-light btn-sm">🥽🔦</a>
    <div class="row col  d-flex justify-content-center">
      <div><a id="previousPageFoot" href="" class="btn btn-secondary">###<i class="fas fa-caret-left"></i></a></div>
      <div ><a id="nextPageFoot" href="" class="btn btn-secondary"><i class="fas fa-caret-right"></i> ### </a></div>
    </div>
      <ul id="footer-bar-right-custom" class="list-group list-group-horizontal">
      </ul>
  </div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vishvAsa/rAmAyaNam/issues/new" >
      ✉️Contact
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      
      <a href="https://github.com/vishvAsa/rAmAyaNam/actions/workflows/build.yml"><img src="https://github.com/vishvAsa/rAmAyaNam/actions/workflows/build.yml/badge.svg"> Built </a> on 2025 Sep 1 12:10:03 UTC. (<a href="http://google.com/search?q=12%3a10%3a03%20UTC to IST">IST</a>)
    </div>
  </div>
</footer>



<script async src="https://www.googletagmanager.com/gtag/js?id=G-33H08JSLQR"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-33H08JSLQR');
</script>

  </body>
  <script type='text/javascript'>
    
    
    
    module_uiLib.onDocumentReadyTasks();
  </script>
  
</html>
