<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ ३ आरण्यकाण्डम् on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/3_AraNyakANDam/</link>
    <description>Recent content in &#43;०३ ३ आरण्यकाण्डम् on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/3_AraNyakANDam/index.xml" rel="self" type="application/rss+xml" />
    <item>
      <title>०१ ०१ आश्रममण्डले वासः</title>
      <link>https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/3_AraNyakANDam/01_AshramamaNDale_vAsaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/3_AraNyakANDam/01_AshramamaNDale_vAsaH/</guid>
      <description>&lt;p&gt;१. प्रविश्य तु महारण्यं दण्डकारण्यमात्मवान् ।&lt;br&gt;&#xA;२. ददर्श रामो दुर्धर्षः तापसाश्रममण्डलम् ॥&lt;br&gt;&#xA;३. विशालैरग्निशरणैः स्रुग्भाण्डैरजिनैः कुशैः ।&lt;br&gt;&#xA;४. समिद्भिस्तोयकलशैः फलमूलैश्च शोभितम् ।&lt;br&gt;&#xA;५. फलमूलाशनैर्दान्तैः चीरकृष्णाजिनाम्बरैः ।&lt;br&gt;&#xA;६. सूर्यवैश्वानराभैश्च पुराणैर्मुनिभिर्वृतम् ।&lt;br&gt;&#xA;७. स दृष्ट्वा राघवः श्रीमान् तापसाश्रममण्डलम् ।&lt;br&gt;&#xA;८. अभ्यगच्छन्महातेजा विज्यं कृत्वा महद्धनुः ॥&lt;br&gt;&#xA;९. ते तं सोममिवोद्यन्तं दृष्ट्वा वै धर्मचारिणः ।&lt;br&gt;&#xA;१०. लक्ष्मणं चैव दृष्ट्वा तु वैदेहीं च यशस्विनीम् ।&lt;br&gt;&#xA;११. मङ्गलानि प्रयुञ्जानाः प्रत्यगृह्णन् दृढव्रताः ॥&lt;br&gt;&#xA;१२. रूपसम्हननं लक्ष्मीं सौकुमार्यं सुवेशताम् ।&lt;br&gt;&#xA;१३. ददृशुर्विस्मिताकारा रामस्य वनवासिनः ॥&lt;br&gt;&#xA;१४. मूलं पुष्पं फलं वन्यमाश्रमं च महात्मनः ।&lt;br&gt;&#xA;१५. निवेदयित्वा धर्मज्ञास्ततः प्राञ्जलयोऽब्रुवन् ॥&lt;br&gt;&#xA;१६. धर्मपालो जनस्यास्य शरण्यस्त्वं महायशाः ।&lt;br&gt;&#xA;१७. पूजनीयश्च मान्यश्च राजा दण्डधरो गुरुः ॥&lt;br&gt;&#xA;१८. ते वयं भवता रक्ष्या भवद्विषयवासिनः ।&lt;br&gt;&#xA;१९. नगरस्थो वनस्थो वा त्वं नो राजा जनेश्वरः ॥&lt;br&gt;&#xA;२०. न्यस्तदण्डा वयं राजन् जितक्रोधा जितेन्द्रियाः ।&lt;br&gt;&#xA;२१. रक्षितव्यास्त्वया शश्वद् गर्भभूतास्तपोधनाः ॥&lt;br&gt;&#xA;२२. एवमुक्त्वा फलैर्मूलैः पुष्पैर्वन्यैश्च राघवम् ।&lt;br&gt;&#xA;२३. अन्यैश्च विविधाहारैः सलक्ष्मणमपूजयन् ॥&lt;br&gt;&#xA;२४. कृतातिथ्यो तु रामस्तु सूर्यस्योदयनं प्रति ।&lt;br&gt;&#xA;२५. आमन्त्र्य स मुनीन् सर्वान् वनमेवान्वगाहत ॥&lt;br&gt;&#xA;२६. सीतया सह काकुत्स्थः तस्मिन् घोरमृगायुते ।&lt;br&gt;&#xA;२७. ददर्श गिरिशृङ्गाभं पुरुषादं महास्वनम् ।&lt;br&gt;&#xA;२८. गम्भीराक्षं महावक्त्रं विकटं विषमोदरम् ।&lt;br&gt;&#xA;२९. वसानं चर्म वैयाघ्रं वसार्द्रं रुधिरोक्षितम् ।&lt;br&gt;&#xA;३०. अवसज्यायसे शूले विनदन्तं महास्वनम् ॥&lt;br&gt;&#xA;३१. स रामं लक्ष्मणं चैव सीतां दृष्ट्वा च मैथिलीम् ।&lt;br&gt;&#xA;३२. अभ्यधावत सङ्क्रुद्धः प्रजाः काल इवान्तकः ॥&lt;br&gt;&#xA;३३. स कृत्वा भैरवं नादं चालयन्निव मेदिनीम् ।&lt;br&gt;&#xA;३४. अङ्केनादाय वैदेहीमपक्रम्य ततोऽब्रवीत् ॥&lt;br&gt;&#xA;३५. अहं वनमिदं दुर्गं विराधो नाम राक्षसः ।&lt;br&gt;&#xA;३६. चरामि सायुधो नित्यं ऋषिमाम्सानि भक्षयन् ॥&lt;br&gt;&#xA;३७. इयं नारी वरारोहा मम भार्या भविष्यति ।&lt;br&gt;&#xA;३८. युवयोः पापयोश्चाहं पास्यामि रुधिरं मृधे ॥&lt;br&gt;&#xA;३९. तां दृष्ट्वा राघवः सीतां विराधाङ्कगतां शुभाम् ।&lt;br&gt;&#xA;४०. अब्रवील्लक्ष्मणं वाक्यं मुखेन परिशुष्यता ॥&lt;br&gt;&#xA;४१. पश्य सौम्य नरेन्द्रस्य जनकस्यात्मसम्भवाम् ।&lt;br&gt;&#xA;४२. मम भार्यां शुभाचारां विराधाङ्के प्रवेशिताम् ॥&lt;br&gt;&#xA;४३. ययाहं सर्वभूतानां हितः प्रस्थापितो वनम् ।&lt;br&gt;&#xA;४४. अद्येदानीं सकामा सा या माता मम मध्यमा ॥&lt;br&gt;&#xA;४५. परस्पर्शात्तु वैदेह्या न दुःखतरमस्ति मे ।&lt;br&gt;&#xA;४६. पितुर्वियोगात् सौमित्रे स्वराज्यहरणात्तथा ॥&lt;br&gt;&#xA;४७. इति ब्रुवति काकुत्स्थे बाष्पशोकपरिप्लुते ।&lt;br&gt;&#xA;४८. अब्रवील्लक्ष्मणः क्रुद्धो रुद्धो नाग इव श्वसन् ॥&lt;br&gt;&#xA;४९. अनाथ इव भूतानां नाथस्त्वं वासवोपमः ।&lt;br&gt;&#xA;५०. मया प्रेष्येण काकुत्स्थ किमर्थं परितप्यसे ॥&lt;br&gt;&#xA;५१. राज्यकामे मम क्रोधो भरते यो बभूव ह ।&lt;br&gt;&#xA;५२. तं विराधे प्रमोक्ष्यामि वज्री वज्रमिवाचले ॥&lt;br&gt;&#xA;५३. अथ तौ भ्रातरौ दीप्तं शरवर्षं ववर्षतुः ।&lt;br&gt;&#xA;५४. विराधे राक्षसे तस्मिन् कालान्तकयमोपमे ॥&lt;br&gt;&#xA;५५. स विद्धो न्यस्य वैदेहीं शूलमुद्यम्य राक्षसः ।&lt;br&gt;&#xA;५६. अभ्यद्रवत् सुसम्क्रुद्धः तदा रामं सलक्ष्मणम् ॥&lt;br&gt;&#xA;५७. तौ खड्गौ क्षिप्रमुद्यम्य कृष्णसर्पोपमौ शुभौ ।&lt;br&gt;&#xA;५८. तूर्णमापततस्तस्य तदा प्रहरतां बलात् ॥&lt;br&gt;&#xA;५९. स वध्यमानः सुभृशं बाहुभ्यां परिरभ्य तौ ।&lt;br&gt;&#xA;६०. अप्रकम्प्यौ नरव्याघ्रौ रौद्रः प्रस्थातुमैच्छत ॥&lt;br&gt;&#xA;६१. तावारोप्य ततः स्कन्धं राघवौ रजनीचरः ।&lt;br&gt;&#xA;६२. विराधो निनदन् घोरं जगामाभिमुखो वनम् ॥&lt;br&gt;&#xA;६३. ह्रियमाणौ तु तौ दृष्ट्वा वैदेही रामलक्ष्मणौ ।&lt;br&gt;&#xA;६४. उच्चैः स्वरेण चुक्रोश प्रगृह्य सुभुजा भुजौ ॥&lt;br&gt;&#xA;६५. मां हरोत्सृज्य काकुत्स्थौ नमस्ते राक्षसोत्तम ॥&lt;br&gt;&#xA;६६. तस्याः तद्वचनं श्रुत्वा वैदेह्या रामलक्ष्मणौ ।&lt;br&gt;&#xA;६७. वेगं प्रचक्रतुर्वीरौ वधे तस्य दुरात्मनः ॥&lt;br&gt;&#xA;६८. तस्य रौद्रस्य सौमित्रिर्बाहुं सव्यं बभञ्ज ह ।&lt;br&gt;&#xA;६९. रामस्तु दक्षिणं बाहुं तरसा तस्य रक्षसः ॥&lt;br&gt;&#xA;७०. स विद्धो बहुभिर्बाणैः खड्गाभ्यां च परिक्षतः ।&lt;br&gt;&#xA;७१. इदं प्रोवाच काकुत्स्थं विराधः पुरुषर्षभम् ॥&lt;br&gt;&#xA;७२. हतोऽस्मि पुरुषव्याघ्र शक्रतुल्यबलेन वै ।&lt;br&gt;&#xA;७३. अपि शापादहं घोरां प्रविष्टो राक्षसीं तनुम् ।&lt;br&gt;&#xA;७४. तुम्बुरुर्नाम गन्धर्वः शप्तो वैश्रवणेन ह ॥&lt;br&gt;&#xA;७५. तव प्रसादान्मुक्तोऽहमभिशापात् सुदारुणात् ।&lt;br&gt;&#xA;७६. इतो वसति धर्मात्मा शरभङ्गः प्रतापवान् ॥&lt;br&gt;&#xA;७७. अप्यर्धयोजने तात महर्षिः सूर्यसन्निभः ।&lt;br&gt;&#xA;७८. तं क्षिप्रमभिगच्छ त्वं स ते श्रेयो विधास्यति ॥&lt;br&gt;&#xA;७९. अवटे चापि मां राम प्रक्षिप्य कुशली व्रज ।&lt;br&gt;&#xA;८०. रक्षसां गतसत्त्वानां एष धर्मः सनातनः ॥&lt;br&gt;&#xA;८१. एवमुक्त्वा तु काकुत्स्थं विराधः शरपीडितः ।&lt;br&gt;&#xA;८२. बभूव स्वर्गसम्प्राप्तो न्यस्तदेहो महाबलः ॥&lt;br&gt;&#xA;८३. ततः खनित्रमादाय लक्ष्मणः श्वभ्रमुत्तमम् ।&lt;br&gt;&#xA;८४. अखनत् पार्श्वतस्तस्य विराधस्य महात्मनः ॥&lt;br&gt;&#xA;८५. प्रहृष्ट रूपाविव रामलक्ष्मणौ&lt;br&gt;&#xA;८६. विराधमुर्व्याः प्रदरे निहत्य तौ ।&lt;br&gt;&#xA;८७. ननन्दतुर्वीतभयौ महावने&lt;br&gt;&#xA;८८. शिलाभिरन्तर्दधतुश्च राक्षसम् ॥&lt;br&gt;&#xA;८९. हत्वा तु तं भीमबलं विराधं राक्षसं वने ।&lt;br&gt;&#xA;९०. आश्रमं शरभङ्गस्य राघवोऽभिजगाम ह ॥&lt;br&gt;&#xA;९१. तस्य पादौ च सम्गृह्य रामः सीता च लक्ष्मणः ।&lt;br&gt;&#xA;९२. निषेदुः समनुज्ञाता लब्धवासा निमन्त्रिताः ॥&lt;br&gt;&#xA;९३. (स रामं पुण्डरीकाक्षं सत्कृत्य भगवान् ऋषिः ।&lt;br&gt;&#xA;९४. शरभङ्गो महाप्राज्ञः प्राञ्जलिर्वाक्यमब्रवीत् ॥)&lt;br&gt;&#xA;९५. त्वयाहं पुरुषव्याघ्र धार्मिकेण महात्मना ।&lt;br&gt;&#xA;९६. समागम्य गमिष्यामि त्रिदिवं देवसेवितम् ॥&lt;br&gt;&#xA;९७. अक्षया नरशार्दूल मया लोका जिताः शुभाः ।&lt;br&gt;&#xA;९८. ब्राह्म्याश्च नाकपृष्टाश्च प्रतिगृह्णीष्व मामकान् ॥&lt;br&gt;&#xA;९९. एवमुक्तो नरव्याघ्रः राघवो वाक्यमब्रवीत् ।&lt;br&gt;&#xA;१००. अहमेवाहरिष्यामि सर्वलोकान् महामुने ।&lt;br&gt;&#xA;१०१. आवासं त्वहमिच्छामि प्रदिष्टमिह कानने ॥&lt;br&gt;&#xA;१०२. राघवेणैवमुक्तस्तु शरभङ्गोऽब्रवीद् वचः ।&lt;br&gt;&#xA;१०३. इह राम महातेजाः सुतीक्ष्णो नाम धार्मिकः ।&lt;br&gt;&#xA;१०४. वसत्यरण्ये धर्मात्मा स ते श्रेयो विधास्यति ॥&lt;br&gt;&#xA;१०५. सुतीक्ष्णमभिगच्छ त्वं शुचौ देशे तपस्विनम् ।&lt;br&gt;&#xA;१०६. रमणीये वनोद्देशे स ते वासं विधास्यति ॥&lt;br&gt;&#xA;१०७. इमां मन्दाकिनीं राम प्रतिस्रोतामनुव्रज ।&lt;br&gt;&#xA;१०८. एष पन्था नरव्याघ्र मुहूर्तं तात पश्य माम् ।&lt;br&gt;&#xA;१०९. यावज्जहामि गात्राणि जीर्णां त्वचमिवोरगः ॥&lt;br&gt;&#xA;११०. ततोऽग्निं सुसमाधाय हुत्वा चाज्येन मन्त्रवित् ।&lt;br&gt;&#xA;१११. शरभङ्गो महातेजाः प्रविवेश हुताशनम् ॥&lt;br&gt;&#xA;११२. स च पावकसङ्काशः कुमारः समपद्यत ।&lt;br&gt;&#xA;११३. स लोकानाहिताग्नीनां ऋषीणां च महात्मनाम् ।&lt;br&gt;&#xA;११४. देवानां च व्यतिक्रम्य ब्रह्मलोकं व्यरोहत ॥&lt;br&gt;&#xA;११५. शरभङ्गे दिवं याते मुनिसम्घाः समागताः ।&lt;br&gt;&#xA;११६. अभ्यगच्छन्त काकुत्स्थं रामं ज्वलिततेजसम् ॥&lt;br&gt;&#xA;११७. सर्वे ब्राह्म्या श्रिया जुष्टाः दृढयोगाश्च तापसाः ।&lt;br&gt;&#xA;११८. ऊचुः परमधर्मज्ञं ऋषिसंघाः समाहिताः ॥&lt;br&gt;&#xA;११९. त्वमिक्ष्वाकुकुलस्यास्य पृथिव्याश्च महारथ ।&lt;br&gt;&#xA;१२०. प्रधानश्चासि नाथश्च देवानां मघवानिव ॥&lt;br&gt;&#xA;१२१. विश्रुतस्त्रिषु लोकेषु यशसा विक्रमेण च ।&lt;br&gt;&#xA;१२२. पितृभक्तिश्च सत्यं च त्वयि धर्मश्च पुष्कलः ॥&lt;br&gt;&#xA;१२३. त्वामासाद्य महात्मानं धर्मज्ञं धर्मवत्सलम् ।&lt;br&gt;&#xA;१२४. अर्थित्वान्नाथ वक्ष्यामस्तच्च नः क्षन्तुमर्हसि ॥&lt;br&gt;&#xA;१२५. सोऽयं ब्राह्मणभूयिष्ठो वानप्रस्थगणो महान् ।&lt;br&gt;&#xA;१२६. त्वन्नाथोऽनाथवद् राम राक्षसैर्बाध्यते भृशम् ॥&lt;br&gt;&#xA;१२७. एहि पश्य शरीराणां मुनीनां भावितात्मनाम् ।&lt;br&gt;&#xA;१२८. हतानां राक्षसैर्घोरैः बहूनां बहुधा वने ॥&lt;br&gt;&#xA;१२९. ततस्त्वां शरणार्थं च शरण्यं समुपस्थिताः ।&lt;br&gt;&#xA;१३०. परिपालय नो राम वध्यमानान् निशाचरैः ॥&lt;br&gt;&#xA;१३१. परा त्वत्तो गतिर्वीर पृथिव्यां नोपपद्यते ॥&lt;br&gt;&#xA;१३२. एतच्छ्रुत्वा तु काकुत्स्थः तापसानां तपस्विनाम् ।&lt;br&gt;&#xA;१३३. इदं प्रोवाच धर्मात्मा सर्वानेव तपस्विनः ॥&lt;br&gt;&#xA;१३४. नैवमर्हथ मां वक्तुं आज्ञप्तोऽहं तपस्विनाम् ।&lt;br&gt;&#xA;१३५. पितुस्तु निर्देशकरः प्रविष्टोऽहमिदं वनम् ।&lt;br&gt;&#xA;१३६. भवतामर्थसिद्ध्यर्थमागतोऽहं यदृच्छया ॥&lt;br&gt;&#xA;१३७. तस्य मेऽयं वने वासो भविष्यति महाफलः ॥&lt;br&gt;&#xA;१३८. दत्त्वाभयं चापि तपोधनानाम्&lt;br&gt;&#xA;१३९. धर्मे धृतात्मा सह लक्ष्मणेन ।&lt;br&gt;&#xA;१४०. तपोधनैश्चापि सभाज्यवृत्तह्&lt;br&gt;&#xA;१४१. सुतीक्ष्णमेवाभिजगाम वीरः ॥&lt;br&gt;&#xA;१४२. स गत्वा दूरमध्वानं नदीस्तीर्त्वा बहूदकाः ।&lt;br&gt;&#xA;१४३. ददर्शाश्रममेकान्ते चीरमालापरिष्कृतम् ॥&lt;br&gt;&#xA;१४४. तत्र तापसमासीनं मलपङ्कजटाधरम् ।&lt;br&gt;&#xA;१४५. रामः सुतीक्ष्णं विधिवत् तपोवृद्धमभाषत ॥&lt;br&gt;&#xA;१४६. रामोऽहमस्मि भगवन् भवन्तं द्रष्टुमागतः ।&lt;br&gt;&#xA;१४७. त्वं माभिवद धर्मज्ञ महर्षे सत्यविक्रम ॥&lt;br&gt;&#xA;१४८. स निरीक्ष्य ततो वीरं रामं धर्मभृतां वरम् ।&lt;br&gt;&#xA;१४९. समाश्लिष्य च बाहुभ्यामिदं वचनमब्रवीत् ॥&lt;br&gt;&#xA;१५०. स्वागतं खलु ते वीर राम धर्मभृतां वर ।&lt;br&gt;&#xA;१५१. आश्रमोऽयं त्वयाक्रान्तः सनाथ इव साम्प्रतम् ॥&lt;br&gt;&#xA;१५२. चित्रकूटमुपादाय राज्यभ्रष्टोऽसि मे श्रुतः ।&lt;br&gt;&#xA;१५३. अयमेवाश्रमो राम गुणवान् रम्यतामिह ॥&lt;br&gt;&#xA;१५४. ऋषिसम्घानुचरितः सदा मूलफलान्वितः ।&lt;br&gt;&#xA;१५५. इममाश्रममागम्य मृगसम्घा महायशः ।&lt;br&gt;&#xA;१५६. अटित्वा प्रतिगच्छन्ति लोभयित्वाकुतोभयाः ।&lt;br&gt;&#xA;१५७. नान्यो दोषो भवेदत्र मृगेभ्योऽन्यत्र विद्धि वै ॥&lt;br&gt;&#xA;१५८. तच्छ्रुत्वा वचनं तस्य महर्षेर्लक्ष्मणाग्रजः ।&lt;br&gt;&#xA;१५९. उवाच वचनं धीरो विकृष्य सशरं धनुः ॥&lt;br&gt;&#xA;१६०. तानहं सुमहाभाग मृगसम्घान् समागतान् ।&lt;br&gt;&#xA;१६१. हन्यां निशितधारेण शरेणाशनिवर्चसा ।&lt;br&gt;&#xA;१६२. भवान्स्तत्राभिषज्येत किं स्यात् कृच्छ्रतरं ततः ॥&lt;br&gt;&#xA;१६३. एतस्मिन्नाश्रमे वासं चिरं तु न समर्थये ।&lt;br&gt;&#xA;१६४. तमेवमुक्त्वा वरदं रामः सन्ध्यामुपागमत् ॥&lt;br&gt;&#xA;१६५. रामस्तु सह सौमित्रिः सुतीक्ष्णेनाभिपूजितः ।&lt;br&gt;&#xA;१६६. परिणाम्य निशां तत्र प्रभाते प्रत्यबुद्ध्यत ॥&lt;br&gt;&#xA;१६७. उदयन्तं दिनकरं दृष्ट्वा विगतकल्मशः ।&lt;br&gt;&#xA;१६८. सुतीक्ष्णमभिगम्येदं श्लक्ष्णं वचनमब्रवीत् ॥&lt;br&gt;&#xA;१६९. सुखोषिताः स्म भगवन् त्वया पूज्येन पूजिताः ।&lt;br&gt;&#xA;१७०. आपृच्छामः प्रयास्यामो मुनयस्त्वरयन्ति नः ॥&lt;br&gt;&#xA;१७१. त्वरामहे वयं द्रष्टुं कृत्स्नमाश्रममण्डलम् ।&lt;br&gt;&#xA;१७२. ऋषीणां पुण्यशीलानां दण्डकारण्यवासिनाम् ॥&lt;br&gt;&#xA;१७३. अविषह्यातपो यावत् सूर्यो नातिविराजते ।&lt;br&gt;&#xA;१७४. अमार्गेणागतां लक्ष्मीं प्राप्येवान्वयवर्जितः ।&lt;br&gt;&#xA;१७५. तावदिच्छामहे गन्तुमित्युक्त्वा चरणौ मुनेः ।&lt;br&gt;&#xA;१७६. ववन्दे सहसौमित्रिः सीतया सह राघवः ॥&lt;br&gt;&#xA;१७७. अरिष्टं गच्छ पन्थानं राम सौमित्रिणा सह ।&lt;br&gt;&#xA;१७८. सीतया चानया सार्धं छाययेवानुवृत्तया ॥&lt;br&gt;&#xA;१७९. गम्यतां वत्स सौमित्रे भवानपि च गच्छतु ।&lt;br&gt;&#xA;१८०. आगन्तव्यं त्वया तात पुनरेवाश्रमं मम ॥&lt;br&gt;&#xA;१८१. एवमुक्तस्तथेत्युक्त्वा काकुत्स्थः सह लक्ष्मणः ।&lt;br&gt;&#xA;१८२. प्रदक्षिणं मुनिं कृत्वा प्रस्थातुमुपचक्रमे ॥&lt;br&gt;&#xA;१८३. ततः शुभतरे तूणी धनुषी चायतेक्षणा ।&lt;br&gt;&#xA;१८४. ददौ सीता तयोर्भ्रात्रोः खड्गौ च विमलौ ततः ॥&lt;br&gt;&#xA;१८५. सुतीक्ष्णेनाभ्यनुज्ञातं प्रस्थितं रघुनन्दनम् ।&lt;br&gt;&#xA;१८६. हृद्यया स्निग्धया वाचा भर्तारमिदमब्रवीत् ॥&lt;br&gt;&#xA;१८७. सत्यसन्ध महाभाग श्रीमल्लक्ष्मणपूर्वज ।&lt;br&gt;&#xA;१८८. त्वयि सत्यं च धर्मश्च त्वयि सर्वं प्रतिष्ठितम् ॥&lt;br&gt;&#xA;१८९. तव वश्येन्द्रियत्वं च जानामि शुभदर्शन ॥&lt;br&gt;&#xA;१९०. प्रतिज्ञातस्त्वया वीर दण्डकारण्यवासिनाम् ।&lt;br&gt;&#xA;१९१. ऋषीणां रक्षणार्थाय वधः सम्यति रक्षसाम् ॥&lt;br&gt;&#xA;१९२. एतन्निमित्तं च वनं दण्डका इति विश्रुतम् ।&lt;br&gt;&#xA;१९३. प्रस्थितस्त्वं सह भ्रात्रा धृतबाणशरासनः ॥&lt;br&gt;&#xA;१९४. ततस्त्वां प्रस्थितं दृष्ट्वा मम चिन्ताकुलं मनः ।&lt;br&gt;&#xA;१९५. नहि मे रोचते वीर गमनं दण्डकान् प्रति ॥&lt;br&gt;&#xA;१९६. त्वं हि बाणधनुष्पाणिः भ्रात्रा सह वनं गतः ।&lt;br&gt;&#xA;१९७. दृष्ट्वा वनचरान् सर्वान् कच्चित् कुर्याः शरव्ययम् ॥&lt;br&gt;&#xA;१९८. क्षत्रियाणां च हि धनुर्हुताशस्येन्धनानि च ।&lt;br&gt;&#xA;१९९. समीपतः स्थितं तेजोबलमुच्छ्रियते भृशम् ॥&lt;br&gt;&#xA;२००. पुरा किल महाबाहो तपस्वी सत्यवाक् शुचिः ।&lt;br&gt;&#xA;२०१. कस्मिम्श्चिदभवत् पुण्ये वने रतमृगद्विजे ॥&lt;br&gt;&#xA;२०२. तस्यैव तपसो विघ्नं कर्तुमिन्द्रः शचीपतिः ।&lt;br&gt;&#xA;२०३. खड्गपाणिरथागच्छदाश्रमं भटरूपधृत् ॥&lt;br&gt;&#xA;२०४. तस्मिम्स्तदाश्रमपदे निशितः खड्ग उत्तमः ।&lt;br&gt;&#xA;२०५. स न्यासविधिना दत्तः पुण्ये तपसि तिष्ठतः ॥&lt;br&gt;&#xA;२०६. स तच्छस्त्रमनुप्राप्य न्यासरक्षणतत्परः ।&lt;br&gt;&#xA;२०७. यत्र गच्छत्युपादातुं मूलानि च फलानि च ।&lt;br&gt;&#xA;२०८. न विना याति तं खड्गं रक्षन् प्रत्ययमात्मनः ॥&lt;br&gt;&#xA;२०९. नित्यं शस्त्रं परिवहन् क्रमेण स तपोधनः ।&lt;br&gt;&#xA;२१०. चकार रौद्रीं स्वां बुद्धिं त्यक्त्वा तपसि निश्चयम् ॥&lt;br&gt;&#xA;२११. ततः स रौद्रेऽभिरतः प्रमत्तोऽधर्मकर्शितः ।&lt;br&gt;&#xA;२१२. तस्य शस्त्रस्य सम्वासात् जगाम नरकं मुनिः ॥&lt;br&gt;&#xA;२१३. एवमेतत् पुरावृत्तं शस्त्रसम्योगकारणम् ।&lt;br&gt;&#xA;२१४. अग्निसम्योगवद्धेतुः शस्त्रसम्योग उच्यते ॥&lt;br&gt;&#xA;२१५. स्नेहाच्च बहुमानाच्च स्मारये त्वां न शिक्षये ॥&lt;br&gt;&#xA;२१६. न कथञ्चन सा कार्या गृहीतधनुषा त्वया ।&lt;br&gt;&#xA;२१७. बुद्धिर्वैरं विना हन्तुं राक्षसान् दण्डकाश्रितान् ।&lt;br&gt;&#xA;२१८. अपराधं विना हन्तुं लोकान् वीर न कामये ॥&lt;br&gt;&#xA;२१९. क्षत्रियाणां तु वीराणां वनेषु निरतात्मनाम् ।&lt;br&gt;&#xA;२२०. धनुषा कार्यमेतावदार्तानामभिरक्षणम् ॥&lt;br&gt;&#xA;२२१. क्व च शस्त्रं क्व च वनं क्व च क्षात्रं तपः क्व च ।&lt;br&gt;&#xA;२२२. पुनर्गत्वा त्वयोध्यायां क्षत्रधर्मं चरिष्यसि ॥&lt;br&gt;&#xA;२२३. नित्यं शुचिमतिः सौम्य चर धर्मं तपोवने ।&lt;br&gt;&#xA;२२४. सर्वं हि विदितं तुभ्यं त्रैलोक्यमपि तत्त्वतः ॥&lt;br&gt;&#xA;२२५. स्त्रीचापलादेतदुदाहृतं मे&lt;br&gt;&#xA;२२६. धर्मं च वक्तुं तव कः समर्थः ।&lt;br&gt;&#xA;२२७. विचार्य बुद्ध्या तु सहानुजेन&lt;br&gt;&#xA;२२८. यद्रोचते तत्कुरु माचिरेण ॥&lt;br&gt;&#xA;२२९. वाक्यमेतत्तु वैदेह्या व्याहृतं भर्तृभक्तया ।&lt;br&gt;&#xA;२३०. श्रुत्वा धर्मे स्थितो रामः प्रत्युवाचाथ मैथिलीम् ॥&lt;br&gt;&#xA;२३१. हितमुक्तं त्वया देवि स्निग्धया सदृशं वचः ।&lt;br&gt;&#xA;२३२. कुलं व्यपदिशन्त्या च धर्मज्ञे जनकात्मजे ॥&lt;br&gt;&#xA;२३३. किन्तु वक्ष्याम्यहं देवि त्वयैवोक्तमिदं वचः ।&lt;br&gt;&#xA;२३४. क्षत्रियैर्धार्यते चापो नार्तशब्दो भवेदिति ॥&lt;br&gt;&#xA;२३५. मां सीते स्वयमागम्य शरण्याः शरणं गताः ।&lt;br&gt;&#xA;२३६. ते चार्ता दण्डकारण्ये मुनयः सम्शितव्रताः ॥&lt;br&gt;&#xA;२३७. सर्वैरेतैः समागम्य वागियं समुदाहृता ।&lt;br&gt;&#xA;२३८. राक्षसैर्दण्डकारण्ये बहुभिः कामरूपिभिः ।&lt;br&gt;&#xA;२३९. अर्दिताः स्म दृढं राम भवान् नस्तत्र रक्षतु ॥&lt;br&gt;&#xA;२४०. कामं तपह्प्रभावेन शक्ता हन्तुं निशाचरान् ।&lt;br&gt;&#xA;२४१. चिरार्जितं तु नेच्छामस्तपः खण्डयितुं वयम् ॥&lt;br&gt;&#xA;२४२. मया चैतद् वचः श्रुत्वा कार्त्स्न्येन परिपालनम् ।&lt;br&gt;&#xA;२४३. ऋषीणां दण्डकारण्ये सम्श्रुतं जनकात्मजे ॥&lt;br&gt;&#xA;२४४. अप्यहं जीवितं जह्यां त्वां वा सीते सलक्ष्मणाम् ।&lt;br&gt;&#xA;२४५. न तु प्रतिज्ञां सम्श्रुत्य ब्राह्मणेभ्यो विशेषतः ॥&lt;br&gt;&#xA;२४६. तदवश्यं मया कार्यं ऋषीणां परिपालनम् ।&lt;br&gt;&#xA;२४७. अनुक्तेनापि वैदेहि प्रतिज्ञाय तु किं पुनः ॥&lt;br&gt;&#xA;२४८. मम स्नेहाच्च सौहार्दादिदमुक्तं त्वयानघे ।&lt;br&gt;&#xA;२४९. परितुष्टोऽस्म्यहं सीते नह्यनिष्टोऽनुशास्यते ॥&lt;br&gt;&#xA;२५०. इत्येवमुक्त्वा वचनं महात्मा&lt;br&gt;&#xA;२५१. सीतां प्रियां मैथिलराजपुत्रीम् ।&lt;br&gt;&#xA;२५२. रामो धनुष्मान् सह लक्ष्मणेन&lt;br&gt;&#xA;२५३. जगाम रम्याणि तपोवनानि ॥&lt;br&gt;&#xA;२५४. अग्रतः प्रययौ रामः सीता मध्ये सुमध्यमा ।&lt;br&gt;&#xA;२५५. पृष्ठतस्तु धनुष्पाणिः लक्ष्मणोऽनुजगाम ह ॥&lt;br&gt;&#xA;२५६. तौ पश्यमानौ विविधान् शैलप्रस्थान् वनानि च ।&lt;br&gt;&#xA;२५७. नदीश्च विविधा रम्या जग्मतुः सीतया सह ॥&lt;br&gt;&#xA;२५८. ते गत्वा दूरमध्वानं (प्राप्ता) आश्रममण्डलम् ।&lt;br&gt;&#xA;२५९. कुशचीरपरिक्षिप्तं ब्राह्म्या लक्ष्म्या समावृतम् ॥&lt;br&gt;&#xA;२६०. तथा तस्मिन् स काकुत्स्थः श्रीमत्याश्रममण्डले ।&lt;br&gt;&#xA;२६१. उषित्वा तु सुखं तत्र पूज्यमानो महर्षिभिः ।&lt;br&gt;&#xA;२६२. जगाम चाश्रमाम्स्तेषां पर्यायेण तपस्विनाम् ।&lt;br&gt;&#xA;२६३. येषामुषितवान् पूर्वं सकाशे स महास्त्रवित् ॥&lt;br&gt;&#xA;२६४. क्वचित् परिदशान् मासानेकं सम्वत्सरं क्वचित् ।&lt;br&gt;&#xA;२६५. त्रीन् मासानष्टमासाम्श्च राघवो न्यवसत् सुखम् ॥&lt;br&gt;&#xA;२६६. तथा सम्वसतस्तस्य मुनीनामाश्रमेषु वै ।&lt;br&gt;&#xA;२६७. रमतश्चानुकूल्येन ययुः सम्वत्सरा दश ॥&lt;br&gt;&#xA;२६८. परिवृत्य च धर्मज्ञो राघवः सह सीतया ।&lt;br&gt;&#xA;२६९. सुतीक्ष्णस्याश्रमं श्रीमान् पुनरेवाजगाम ह ॥&lt;br&gt;&#xA;२७०. अथाश्रमस्थो विनयात् कदाचित्तं महामुनिम् ।&lt;br&gt;&#xA;२७१. उपासीनः स काकुत्स्थः सुतीक्ष्णमिदमब्रवीत् ॥&lt;br&gt;&#xA;२७२. अस्मिन्नरण्ये भगवन् अगस्त्यो मुनिसत्तमः ।&lt;br&gt;&#xA;२७३. वसतीति मया नित्यं कथाः कथयतां श्रुतम् ॥&lt;br&gt;&#xA;२७४. कुत्राश्रममिदं पुण्यं महर्षेस्तस्य धीमतः ।&lt;br&gt;&#xA;२७५. अगस्त्यमभिगच्छेयं अभिवादयितुं मुनिम् ॥&lt;br&gt;&#xA;२७६. इति रामस्य स मुनिः श्रुत्वा धर्मात्मनो वचः ।&lt;br&gt;&#xA;२७७. सुतीक्ष्णः प्रत्युवाचेदं प्रीतो दशरथात्मजम् ॥&lt;br&gt;&#xA;२७८. योजनान्याश्रमादस्मात् तथा चत्वारि वै ततः ।&lt;br&gt;&#xA;२७९. दक्षिणेन महान् श्रीमान् अगस्त्यभ्रातुराश्रमः ॥&lt;br&gt;&#xA;२८०. तत्रैकां रजनीं व्युष्य प्रभाते राम गम्यताम् ।&lt;br&gt;&#xA;२८१. दक्षिणां दिशमास्थाय वनषण्डस्य पार्श्वतः ॥&lt;br&gt;&#xA;२८२. यदि बुद्दिः कृता द्रष्टुं अगस्त्यं तं महामुनिम् ।&lt;br&gt;&#xA;२८३. अद्यैव गमने बुद्धिं रोचयस्व महायशः ॥&lt;br&gt;&#xA;२८४. इति रामो मुनेः श्रुत्वा सह भ्रात्राभिवाद्य च ।&lt;br&gt;&#xA;२८५. प्रतस्थेऽगस्त्यमुद्दिश्य सानुजः सीतया सह ॥&lt;br&gt;&#xA;२८६. सुतीक्ष्णेनोपदिष्टेन गत्वा तेन पथा सुखम् ।&lt;br&gt;&#xA;२८७. इदं परमसम्हृष्टो वाक्यं लक्ष्मणमब्रवीत् ॥&lt;br&gt;&#xA;२८८. एतदेवाश्रमपदं नूनं तस्य महात्मनः ।&lt;br&gt;&#xA;२८९. अगस्त्यस्य मुनेर्भ्रातुः दृश्यते पुण्यकर्मणः ॥&lt;br&gt;&#xA;२९०. तत्र तत्र च दृश्यन्ते सम्क्षिप्ताः काष्ठसञ्चयाः ।&lt;br&gt;&#xA;२९१. लूनाश्च पथि दृश्यन्ते दर्भा वैडूर्यवर्चसः ॥&lt;br&gt;&#xA;२९२. एतच्च वनमध्यस्थं कृष्णाभ्रशिखरोपमम् ।&lt;br&gt;&#xA;२९३. पावकस्याश्रमस्थस्य धूमाग्रं सम्प्रदृश्यते ॥&lt;br&gt;&#xA;२९४. विविक्तेषु च तीरेषु कृतस्नाना द्विजातयः ।&lt;br&gt;&#xA;२९५. पुष्पोपहारं कुर्वन्ति कुसुमैः स्वयमार्जितैः ॥&lt;br&gt;&#xA;२९६. एवं कथयमानस्य तस्य सौमित्रिणा सह ।&lt;br&gt;&#xA;२९७. रामस्यास्तं गतः सूर्यः सन्ध्याकालोऽभ्यवर्तत ॥&lt;br&gt;&#xA;२९८. उपास्य पश्चिमां सन्ध्यां सह भ्रात्रा यथाविधि ।&lt;br&gt;&#xA;२९९. प्रविवेशाश्रमपदं तंऋषिं सोऽभ्यवादयत् ॥&lt;br&gt;&#xA;३००. सम्यक्प्रतिगृहीतश्च मुनिना तेन राघवः ।&lt;br&gt;&#xA;३०१. न्यवसत् तां निशामेकां प्राश्य मूलफलानि च ॥&lt;br&gt;&#xA;३०२. तस्यां रात्र्यां व्यतीतायां विमले सूर्यमण्डले ।&lt;br&gt;&#xA;३०३. भ्रातरं तमगस्त्यस्य ह्यामन्त्रयत राघवः ॥&lt;br&gt;&#xA;३०४. गम्यतामिति तेनोक्तो जगाम रघुनन्दनः ।&lt;br&gt;&#xA;३०५. यथोद्दिष्टेन मार्गेण वनं तच्चावलोकयन् ॥&lt;br&gt;&#xA;३०६. ततोऽब्रवीत् समीपस्थं रामो राजीवलोचनः ।&lt;br&gt;&#xA;३०७. पृष्ठतोऽनुगतं वीरं लक्ष्मणं लक्ष्मिवर्धनम् ॥&lt;br&gt;&#xA;३०८. स्निग्धपत्रा यथा वृक्षा यथा क्षान्ता मृगद्विजाः ।&lt;br&gt;&#xA;३०९. आश्रमो नातिदूरस्थो महर्षेर्भावितात्मनः ॥&lt;br&gt;&#xA;३१०. अगस्त्य इति विख्यातो लोके स्वेनैव कर्मणा ।&lt;br&gt;&#xA;३११. निगृह्य तरसा मृत्युं लोकानां हितकाम्यया ।&lt;br&gt;&#xA;३१२. दक्षिणा दिक्कृता येन शरण्या पुण्यकर्मणा ॥&lt;br&gt;&#xA;३१३. मार्गं निरोद्धुं निरतो भास्करस्याचलोत्तमः ।&lt;br&gt;&#xA;३१४. निदेशं पालयन् यस्य विन्ध्यः शैलो न वर्धते ॥&lt;br&gt;&#xA;३१५. एष लोकार्चितः साधुः हिते नित्यरतः सताम् ।&lt;br&gt;&#xA;३१६. अस्मानभिगतानेष श्रेयसा योजयिष्यति ॥&lt;br&gt;&#xA;३१७. आगताः स्माश्रमपदं सौमित्रे प्रविशाग्रतः ।&lt;br&gt;&#xA;३१८. निवेदयेह मां प्राप्तं ऋषये सीतया सह ॥&lt;br&gt;&#xA;३१९. स प्रविश्याश्रमपदं लक्ष्मणो राघवानुजः ।&lt;br&gt;&#xA;३२०. अगस्त्यशिष्यमासाद्य वाक्यमेतदुवाच ह ॥&lt;br&gt;&#xA;३२१. राजा दशरथो नाम ज्येष्ठस्तस्य सुतो बली ।&lt;br&gt;&#xA;३२२. रामः प्राप्तो मुनिं द्रष्टुं सीतया सह भार्यया ॥&lt;br&gt;&#xA;३२३. लक्ष्मणो नाम तस्याहं भ्राता त्ववरजो हितः ।&lt;br&gt;&#xA;३२४. अनुकूलश्च भक्तश्च यदि ते श्रोत्रमागतः ॥&lt;br&gt;&#xA;३२५. ते वयं वनमत्युग्रं प्रविष्टाः पितृशासनात् ।&lt;br&gt;&#xA;३२६. द्रष्टुमिच्छामहे सर्वे भगवन्तं निवेद्यताम् ॥&lt;br&gt;&#xA;३२७. ततः शिष्यादुपश्रुत्य प्राप्तं रामं सलक्ष्मणम् ।&lt;br&gt;&#xA;३२८. वैदेहीं च महाभागामिदं वचनमब्रवीत् ॥&lt;br&gt;&#xA;३२९. दिष्ट्या रामः चिरस्याद्य द्रष्टुं मां समुपागतः ।&lt;br&gt;&#xA;३३०. मनसा काम्क्षितं ह्यस्य मयाप्यागमनं प्रति ॥&lt;br&gt;&#xA;३३१. प्रवेष्यतां समीपं मे सभार्यः सह लक्ष्मणः ॥&lt;br&gt;&#xA;३३२. ततो निष्क्रम्य सम्भ्रान्तः शिष्यो लक्ष्मणमब्रवीत् ।&lt;br&gt;&#xA;३३३. क्वासौ रामो मुनिं द्रष्टुं एतु प्रविशतु स्वयम् ॥&lt;br&gt;&#xA;३३४. प्रविवेश ततो रामः सीतया सह लक्ष्मणः ।&lt;br&gt;&#xA;३३५. प्रशान्तहरिणाकीर्णं आश्रमं ह्यवलोकयन् ॥&lt;br&gt;&#xA;३३६. ततः शिष्यैः परिवृतो मुनिरप्यभिनिष्पतत् ।&lt;br&gt;&#xA;३३७. तं ददर्शाग्रतो रामो मुनीनां दीप्ततेजसाम् ॥&lt;br&gt;&#xA;३३८. जग्राह परमप्रीतस्तस्य पादौ परन्तपः ॥&lt;br&gt;&#xA;३३९. प्रतिजग्राह काकुत्स्थं अर्चयित्वासनोदकैः ।&lt;br&gt;&#xA;३४०. उवाच राममासीनं धर्मज्ञो मुनिपुङ्गवः ॥&lt;br&gt;&#xA;३४१. राम प्रीतोऽस्मि भद्रं ते परितुष्टोऽस्मि लक्ष्मण ।&lt;br&gt;&#xA;३४२. अभिवादयितुं यन्मां प्राप्तौ स्थः सह सीतया ॥&lt;br&gt;&#xA;३४३. राजा सर्वस्य लोकस्य धर्मचारी महारथः ।&lt;br&gt;&#xA;३४४. पूजनीयश्च मान्यश्च भवान् प्राप्तः प्रियातिथिः ॥&lt;br&gt;&#xA;३४५. अध्वश्रमेण वां खेदो बाधते प्रचुरश्रमः ।&lt;br&gt;&#xA;३४६. व्यक्तमुत्कण्ठते चापि मैथिली जनकात्मजा ॥&lt;br&gt;&#xA;३४७. एषा हि सुकुमारी च दुःखैश्च न विमानिता ।&lt;br&gt;&#xA;३४८. प्राज्यदोषं वनं प्राप्ता भर्तृस्नेहप्रचोदिता ॥&lt;br&gt;&#xA;३४९. शतह्रदानां लोलत्वं शस्त्राणां तीक्ष्णतां तथा ।&lt;br&gt;&#xA;३५०. गरुडानिलयोः शैघ्र्यं अनुगच्छन्ति योषितः ॥&lt;br&gt;&#xA;३५१. इयं तु भवतो भार्या दोषैरेतैर्विवर्जिता ।&lt;br&gt;&#xA;३५२. श्लाघ्या च व्यपदेश्या च यथा देवीह्यरुन्धती ॥&lt;br&gt;&#xA;३५३. अलम्कृतोऽयं देशश्च यत्र सौमित्रिणा सह ।&lt;br&gt;&#xA;३५४. वैदेह्या चानया राम वत्स्यसि त्वमरिन्दम ॥&lt;br&gt;&#xA;३५५. एवमुक्तः स मुनिना राघवः सम्यताञ्जलिः ।&lt;br&gt;&#xA;३५६. उवाच प्रश्रितं वाक्यं ऋषिं दीप्तमिवानलम् ॥&lt;br&gt;&#xA;३५७. धन्योऽस्म्यनुगृहीतोऽस्मि यस्य मे मुनिपुङ्गवः ।&lt;br&gt;&#xA;३५८. गुणैः सभ्रातृभार्यस्य वरदः परितुष्यति ॥&lt;br&gt;&#xA;३५९. किन्तु व्यादिश मे देशं सोदकं बहुकाननम् ।&lt;br&gt;&#xA;३६०. यत्राश्रमपदं कृत्वा वसेयं निरतः सुखम् ॥&lt;br&gt;&#xA;३६१. ततोऽब्रवीन्मुनिश्रेष्ठः श्रुत्वा रामस्य तद्वचः ।&lt;br&gt;&#xA;३६२. ध्यात्वा मुहूर्तं धर्मात्मा धीरो धीरतरं वचः ॥&lt;br&gt;&#xA;३६३. इतो द्वियोजने तात बहुमूलफलोदकः ।&lt;br&gt;&#xA;३६४. देशो बहुमृगः श्रीमान् पञ्चवट्यभिविश्रुतः ॥&lt;br&gt;&#xA;३६५. तत्र गत्वाश्रमपदं कृत्वा सौमित्रिणा सह ।&lt;br&gt;&#xA;३६६. रम्स्यसे त्वं पितुर्वाक्यं यथोक्तमनुपालयन् ॥&lt;br&gt;&#xA;३६७. गोदावर्याः समीपे च मैथिली तत्र रम्स्यते ।&lt;br&gt;&#xA;३६८. प्राज्यमूलफलश्चैव नानाद्विजगणायुतः ।&lt;br&gt;&#xA;३६९. विविक्तश्च महाबाहो पुण्यो रम्यस्तथैव च ॥&lt;br&gt;&#xA;३७०. तीर्णप्रतिज्ञः काकुत्स्थ सुखं राज्ये निवत्स्यसि ।&lt;br&gt;&#xA;३७१. धन्यस्ते जनको राम स राजा रघुनन्दन ।&lt;br&gt;&#xA;३७२. यस्त्वया राजपुत्रेण ययातिरिव तारितः ॥&lt;br&gt;&#xA;३७३. भवानपि सदारश्च शक्तश्च परिरक्षणे ।&lt;br&gt;&#xA;३७४. अपि चात्र वसन् राम तापसान् पालयिष्यसि ॥&lt;br&gt;&#xA;३७५. इदं दिव्यं महच्चापं हेमरत्नविभूषितम् ।&lt;br&gt;&#xA;३७६. वैष्णवं पुरुषव्याघ्र निर्मितं विश्वकर्मणा ॥&lt;br&gt;&#xA;३७७. अमोघः सूर्यसम्काशो ब्रह्मदत्तः शरोत्तमः ।&lt;br&gt;&#xA;३७८. दत्तौ मम महेन्द्रेण तूणी चाक्षयसायकौ ॥&lt;br&gt;&#xA;३७९. महारजतकोशोऽयमसिर्हेमविभूषितः ॥&lt;br&gt;&#xA;३८०. अनेन धनुषा राम हत्वा सम्ख्ये महासुरान् ।&lt;br&gt;&#xA;३८१. आजहार श्रियं दीप्तां पुरा विष्णुर्दिवौकसाम् ॥&lt;br&gt;&#xA;३८२. तद्धनुस्तौ च तूणीरौ शरं खड्गं च मानद ।&lt;br&gt;&#xA;३८३. जयाय प्रतिगृह्णीष्व वज्रं वज्रधरो यथा ॥&lt;br&gt;&#xA;३८४. अगस्त्येनैवमुक्तस्तु रामः सौमित्रिणा सह ।&lt;br&gt;&#xA;३८५. सत्कृत्यामन्त्रयामास तंऋषिं सत्यवादिनम् ॥&lt;br&gt;&#xA;३८६. गृहीतचापौ तु नराधिपात्मजौ&lt;br&gt;&#xA;३८७. विषक्ततूणौ समरेष्वकातरौ ।&lt;br&gt;&#xA;३८८. यथोपदिष्टेन पथा महर्षिणा&lt;br&gt;&#xA;३८९. प्रजग्मतुः पञ्चवटीं समाहितौ ॥&lt;/p&gt;</description>
    </item>
    <item>
      <title>०२ ०२ खरासुरवधः</title>
      <link>https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/3_AraNyakANDam/02_kharAsuravadhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/3_AraNyakANDam/02_kharAsuravadhaH/</guid>
      <description>&lt;p&gt;१. अथ पञ्चवटीं गच्छन् अन्तरा रघुनन्दनः ।&lt;br&gt;&#xA;२. आससाद महाकायं गृध्रं भीमपराक्रमम् ॥&lt;br&gt;&#xA;३. तं दृष्ट्वा तौ महाभागौ वटस्थं रामलक्ष्मणौ ।&lt;br&gt;&#xA;४. मेनाते राक्षसं पक्षिं ब्रुवाणौ को भवानिति ॥&lt;br&gt;&#xA;५. स तौ मधुरया वाचा सौम्यया प्रीणयन्निव ।&lt;br&gt;&#xA;६. उवाच वत्स मां विद्धि वयस्यं पितुरात्मनः ॥&lt;br&gt;&#xA;७. जटायुरिति मां विद्धि श्येनीपुत्रमरिन्दम ।&lt;br&gt;&#xA;८. सोऽहं वाससहायस्ते भविष्यामि यदीच्छसि ॥&lt;br&gt;&#xA;९. इदं दुर्गं हि कान्तारं मृगराक्षससेवितम् ।&lt;br&gt;&#xA;१०. सीतां च तात रक्षिष्ये त्वयि याते सलक्ष्मणे ॥&lt;br&gt;&#xA;११. जटायुषं तं प्रतिपूज्य राघवो&lt;br&gt;&#xA;१२. मुदा परिष्वज्य च सन्नतोऽभवत् ।&lt;br&gt;&#xA;१३. पितुर्हि शुश्राव सखित्वमात्मवान्&lt;br&gt;&#xA;१४. जटायुषा सङ्कथितं पुनः पुनः ॥&lt;br&gt;&#xA;१५. ततः पञ्चवटिं गत्वा नानाव्यालमृगायुताम् ।&lt;br&gt;&#xA;१६. उवाच भ्रातरं रामः सौमित्रिं दीप्ततेजसम् ॥&lt;br&gt;&#xA;१७. आगताः स्म यथोद्दिष्टममुं देशं महर्षिणा ।&lt;br&gt;&#xA;१८. अयं पञ्चवटीदेशः सौम्य पुष्पितकाननः ॥&lt;br&gt;&#xA;१९. सर्वतश्चार्यतां दृष्टिः कानने निपुणो ह्यसि ।&lt;br&gt;&#xA;२०. आश्रमः कतरस्मिन्नो देशे भवति सम्मतः ॥&lt;br&gt;&#xA;२१. रमते यत्र वैदेही त्वमहं चैव लक्ष्मण ।&lt;br&gt;&#xA;२२. तादृशो दृश्यतां देशो सन्निकृष्टजलाशयः ॥&lt;br&gt;&#xA;२३. वनरामण्यकं यत्र स्थलरामण्यकं तथा ।&lt;br&gt;&#xA;२४. सन्निकृष्टं च यत्र स्यात् समित्पुष्पकुशोदकम् ॥&lt;br&gt;&#xA;२५. एवमुक्तस्तु रामेण लक्ष्मणः सम्यताञ्जलिः ।&lt;br&gt;&#xA;२६. सीतासमक्षं काकुत्स्थं इदं वचनमब्रवीत् ॥&lt;br&gt;&#xA;२७. परवानस्मि काकुत्स्थ त्वयि वर्षशतं स्थिते ।&lt;br&gt;&#xA;२८. स्वयं तु रुचिरे देशे क्रियतां इति मां वद ॥&lt;br&gt;&#xA;२९. सुप्रीतस्तेन वाक्येन लक्ष्मणस्य महात्मनः ।&lt;br&gt;&#xA;३०. विमृशन् रोचयामास देशं सर्वगुणान्वितम् ॥&lt;br&gt;&#xA;३१. स तं रुचिरमाक्रम्य देशमाश्रमकर्मणि ।&lt;br&gt;&#xA;३२. हस्तौ गृहीत्वा हस्तेन रामः सौमित्रिमब्रवीत् ॥&lt;br&gt;&#xA;३३. अयं देशः समः श्रीमान् पुष्पितैस्तरुभिर्वृतः ।&lt;br&gt;&#xA;३४. इहाश्रमपदं सौम्य यथावत् कर्तुमर्हसि ॥&lt;br&gt;&#xA;३५. यथाख्यातमगस्त्येन मुनिना भावितात्मना ।&lt;br&gt;&#xA;३६. इयं गोदावरी रम्या पद्मिनी पद्मशोभिता ॥&lt;br&gt;&#xA;३७. नातिदूरेण चासन्ने मृगयूथनिपीडिताः ।&lt;br&gt;&#xA;३८. मयूरनादिता रम्याः प्रांशवो बहुकन्दराः ।&lt;br&gt;&#xA;३९. दृश्यन्ते गिरयः सौम्य फुल्लैस्तरुभिरावृता ॥&lt;br&gt;&#xA;४०. सालैस्तालैः तमालैश्च खर्जूरपनसाम्रकैः ।&lt;br&gt;&#xA;४१. निवारैस्तिमिशैश्चैव पुन्नागैश्चोपशोभिताः ।&lt;br&gt;&#xA;४२. चूतैरशोकैस्तिलकैः चम्पकैः केतकैरपि ।&lt;br&gt;&#xA;४३. चन्दनैः स्पन्दनैर्नीपैः पर्णासैर्लिकुचैरपि ।&lt;br&gt;&#xA;४४. धवाश्वकर्णखदिरैः शमीकिम्शुकपाटलैः ॥&lt;br&gt;&#xA;४५. इदं पुण्यमिदं मेध्यमिदं बहुमृगद्विजम् ।&lt;br&gt;&#xA;४६. इह वत्स्यामि सौमित्रे सार्धमेतेन पक्षिणा ॥&lt;br&gt;&#xA;४७. एवमुक्तस्तु रामेण लक्ष्मणः परवीरहा ।&lt;br&gt;&#xA;४८. पर्णशालां सुविपुलां तत्र सङ्घातमृत्तिकाम् ।&lt;br&gt;&#xA;४९. सुस्तम्भां मस्करैर्दीर्घैः कृतवम्शां सुशोभनाम् ।&lt;br&gt;&#xA;५०. शमीशाखाभिरास्तीर्य दृढपाशावपाशिताम् ।&lt;br&gt;&#xA;५१. कुशकाशशरैः पर्णैः सुपरिच्छादितां तदा ।&lt;br&gt;&#xA;५२. समीकृततलां रम्यां चकार लघुविक्रमः ।&lt;br&gt;&#xA;५३. निवासं राघवस्यार्थे प्रेक्षणीयमनुत्तमम् ॥&lt;br&gt;&#xA;५४. ततः पुष्पबलिं कृत्वा शान्तिं च स यथाविधि ।&lt;br&gt;&#xA;५५. दर्शयामास रामाय तदाश्रमपदं कृतम् ॥&lt;br&gt;&#xA;५६. स तं दृष्ट्वा कृतं सौम्यमाश्रमं सह सीतया ।&lt;br&gt;&#xA;५७. राघवः पर्णशालयां हर्षमाहारयद् भृशम् ॥&lt;br&gt;&#xA;५८. सुसम्हृष्टः परिष्वज्य बाहुभ्यां लक्ष्मणं तदा ।&lt;br&gt;&#xA;५९. अतिस्निग्धं च गाढं च वचनं चेदमब्रवीत् ॥&lt;br&gt;&#xA;६०. प्रीतोऽस्मि ते महत्कर्म त्वया कृतमिदं प्रभो ।&lt;br&gt;&#xA;६१. प्रदेयो यन्निमित्तं ते परिष्वङ्गो मया कृतः ॥&lt;br&gt;&#xA;६२. भावज्ञेन कृतज्ञेअ धर्मज्ञेन च लक्ष्मण ।&lt;br&gt;&#xA;६३. त्वया पुत्रेण धर्मात्मा न सम्वृत्तः पिता मम ॥&lt;br&gt;&#xA;६४. एवं लक्ष्मणमुक्त्वा तु राघवो लक्ष्मिवर्धनः ।&lt;br&gt;&#xA;६५. तस्मिन् देशे बहुफले न्यवसत् सुसुखं वशी ॥&lt;br&gt;&#xA;६६. वसतस्तस्य तु सुखं राघवस्य महात्मनः ।&lt;br&gt;&#xA;६७. शरद्व्यपाये हेमन्तऋतुरिष्टः प्रवर्तत ॥&lt;br&gt;&#xA;६८. स कदाचित् प्रभातायां शर्वर्यां रघुनन्दनः ।&lt;br&gt;&#xA;६९. प्रययौ अभिषेकार्थं रम्यां गोदावरीं नदीम् ॥&lt;br&gt;&#xA;७०. प्रह्वः कलशहस्तस्तं सीतया सह वीर्यवान् ।&lt;br&gt;&#xA;७१. पृष्ठतोऽनुव्रजन् भ्राता सौमित्रिरिदमब्रवीत् ॥&lt;br&gt;&#xA;७२. अयं स कालः सम्प्राप्तः प्रियो यस्ते प्रियम्वद ।&lt;br&gt;&#xA;७३. नीहारपरुषो लोकः पृथिवी सस्यशालिनी ।&lt;br&gt;&#xA;७४. जलान्यनुपभोग्यानि सुभगो हव्यवाहनः ॥&lt;br&gt;&#xA;७५. प्राज्यकामा जनपदाः सम्पन्नतरगोरसाः ।&lt;br&gt;&#xA;७६. विचरन्ति महीपाला यात्रास्था विजगीषवः ॥&lt;br&gt;&#xA;७७. सेवमाने दृढं सूर्ये दिशमन्तकसेविताम् ।&lt;br&gt;&#xA;७८. विहीनतिलकेव स्त्री नोत्तरा दिक् प्रकाशते ॥&lt;br&gt;&#xA;७९. मृदुसूर्याः सनीहाराः पटुशीताः समारुताः ।&lt;br&gt;&#xA;८०. शून्यारण्या हिमध्वस्ता दिवसा भान्ति साम्प्रतम् ॥&lt;br&gt;&#xA;८१. निवृत्ताकाशशयनाः पुष्यनीता हिमारुणाः ।&lt;br&gt;&#xA;८२. शीता वृद्धतरायामाः त्रियामा यान्ति साम्प्रतम् ॥&lt;br&gt;&#xA;८३. रविसङ्क्रान्तसौभाग्यः तुषारारुणमण्डलः ।&lt;br&gt;&#xA;८४. निश्वासान्ध इवादर्शः चन्द्रमा न प्रकाशते ॥&lt;br&gt;&#xA;८५. ज्योत्स्नी तुषारमलिना पौर्णमास्यां न राजते ।&lt;br&gt;&#xA;८६. सीतेव चातपश्यामा लक्ष्यते न तु शोभते ॥&lt;br&gt;&#xA;८७. मयूखैरुपसर्पद्भिः हिमनीहारसम्वृतैः ।&lt;br&gt;&#xA;८८. दूरमभ्युदितः सूर्यः शशाङ्क इव दृश्यते ॥&lt;br&gt;&#xA;८९. स्पृशन्स्तु विपुलं शीतमुदकं द्विरदः सुखम् ।&lt;br&gt;&#xA;९०. अत्यन्ततृषितो वन्यः प्रतिसम्हरते करम् ॥&lt;br&gt;&#xA;९१. एते हि समुपासीना विहगा जलचारिणः ।&lt;br&gt;&#xA;९२. न विगाहन्ति सलिलं अप्रगल्भा इवाहवम् ॥&lt;br&gt;&#xA;९३. अवश्यायतमोनद्धा नीहारतमसावृताः ।&lt;br&gt;&#xA;९४. प्रसुप्ता इव लक्ष्यन्ते विपुष्पा वनराजयः ॥&lt;br&gt;&#xA;९५. बाष्पसञ्छन्नसलिला रुतविज्ञेयसारसाः ।&lt;br&gt;&#xA;९६. हिमार्द्रवालुकैस्तीरैः सरितो भान्ति साम्प्रतम् ॥&lt;br&gt;&#xA;९७. अस्मिन्स्तु पुरुषव्याघ्रः काले दुःखसमन्वितः ।&lt;br&gt;&#xA;९८. तपश्चरति धर्मात्मा त्वद्भक्त्या भरतः पुरे ॥&lt;br&gt;&#xA;९९. त्यक्त्वा राज्यं च मानं च भोगान्श्च विविधान् बहून् ।&lt;br&gt;&#xA;१००. तपस्वी नियताहारः शेते शीते महीतले ॥&lt;br&gt;&#xA;१०१. सोऽपि वेलामिमां नूनमभिषेकार्थमुद्यतः ।&lt;br&gt;&#xA;१०२. वृतः प्रकृतिभिः नित्यं प्रयाति सरयूनदीम् ॥&lt;br&gt;&#xA;१०३. अत्यन्तसुखसम्वृद्धः सुकुमारः सुखोचितः ।&lt;br&gt;&#xA;१०४. कथं न्वपररात्रेषु सरयूमवगाहते ॥&lt;br&gt;&#xA;१०५. धर्मज्ञः सत्यवादी च ह्रीनिषेधो जितेन्द्रियः ।&lt;br&gt;&#xA;१०६. प्रियाभिभाषी मधुरो दीर्घबाहुररिन्दमः ।&lt;br&gt;&#xA;१०७. सन्त्यज्य विविधान् भोगान् आर्यं सर्वात्मना श्रितः ॥&lt;br&gt;&#xA;१०८. जितः स्वर्गस्तव भ्रात्रा भरतेन महात्मना ।&lt;br&gt;&#xA;१०९. वनस्थमपि तापस्ये यस्त्वामनुविधीयते ॥&lt;br&gt;&#xA;११०. न पित्र्यमनुवर्तन्ते मातृकं द्विपदा इति ।&lt;br&gt;&#xA;१११. ख्यातो लोकप्रवादोऽयं भरतेनान्यथा कृतः ॥&lt;br&gt;&#xA;११२. भर्ता दशरथो यस्याः साधुश्च भरतः सुतः ।&lt;br&gt;&#xA;११३. कथं नु साम्बा कैकेयी तादृशी क्रूरशीलिनी ॥&lt;br&gt;&#xA;११४. इत्येवं लक्ष्मणे वाक्यं स्नेहाद् ब्रुवति धार्मिके ।&lt;br&gt;&#xA;११५. परिवादं जनन्यास्तमसहन् राघवोऽब्रवीत् ॥&lt;br&gt;&#xA;११६. न तेऽम्बा मध्यमा तात गर्हितव्या कथञ्चन ।&lt;br&gt;&#xA;११७. तामेवेक्ष्वाकुनाथस्य भरतस्य कथां कुरु ॥&lt;br&gt;&#xA;११८. निश्चितापि हि मे बुद्धिः वनवासे दृढव्रता ।&lt;br&gt;&#xA;११९. भरतस्नेहसन्तप्ता बालिशीक्रियते पुनः ॥&lt;br&gt;&#xA;१२०. सम्स्मराम्यस्य वाक्यानि प्रियाणि मधुराणि च ।&lt;br&gt;&#xA;१२१. हृद्यान्यमृतकल्पानि मनह्प्रह्लादनानि च ॥&lt;br&gt;&#xA;१२२. कदान्वहं समेष्यामि भरतेन महात्मना ।&lt;br&gt;&#xA;१२३. शत्रुघ्नेन च वीरेण त्वया च रघुनन्दन ॥&lt;br&gt;&#xA;१२४. इत्येवं विलपन्स्तत्र प्राप्य गोदावरीं नदीम् ।&lt;br&gt;&#xA;१२५. चक्रेऽभिषेकं काकुत्स्थः सानुजः सह सीतया ॥&lt;br&gt;&#xA;१२६. कृताभिषेको रामस्तु सीता सौमित्रिरेव च ।&lt;br&gt;&#xA;१२७. तस्मात् गोदावरीतीरात् ततो जग्मुः स्वमाश्रमम् ॥&lt;br&gt;&#xA;१२८. आश्रमं तमुपागम्य राघवः सहलक्ष्मणः ।&lt;br&gt;&#xA;१२९. कृत्वा पौर्वाह्निकं कर्म पर्णशालामुपागमत् ॥&lt;br&gt;&#xA;१३०. तं देशं राक्षसी काचित् आजगाम यदृच्छया ।&lt;br&gt;&#xA;१३१. सा तु शूर्पणखा नाम दशग्रीवस्य रक्षसः ।&lt;br&gt;&#xA;१३२. भगिनी राममासाद्य ददर्श त्रिदशोपमम् ॥&lt;br&gt;&#xA;१३३. आजानुबाहुं दीप्तास्यमतीव प्रियदर्शनम् ।&lt;br&gt;&#xA;१३४. सुकुमारं महासत्त्वं पार्थिवव्यञ्जनान्वितम् ।&lt;br&gt;&#xA;१३५. राममिन्दीवरश्यामं कन्दर्पसदृशप्रभम् ।&lt;br&gt;&#xA;१३६. बभूवेन्द्रोपमं दृष्ट्वा राक्षसी काममोहिता ॥&lt;br&gt;&#xA;१३७. सुमुखं दुर्मुखी रामं वृत्तमध्यं महोदरी ।&lt;br&gt;&#xA;१३८. विशालाक्षं विरूपाक्षी सुकेशं ताम्रमूर्धजा ।&lt;br&gt;&#xA;१३९. प्रीतिरूपं विरूपा सा सुस्वरं भैरवस्वना ।&lt;br&gt;&#xA;१४०. तरुणं दारुणा वृद्धा दक्षिणं वामभाषिणी ।&lt;br&gt;&#xA;१४१. न्यायवृत्तं सुदुर्वृत्ता प्रियमप्रियदर्शना ।&lt;br&gt;&#xA;१४२. शरीरजसमाविष्टा राक्षसी वाक्यमब्रवीत् ॥&lt;br&gt;&#xA;१४३. जटी तापसरूपेण सभार्यः शरचापधृत् ।&lt;br&gt;&#xA;१४४. आगतस्त्वमिमं देशं कथं राक्षससेवितम् ।&lt;br&gt;&#xA;१४५. किमागमनकृत्यं ते तत्त्वमाख्यातुमर्हसि ॥&lt;br&gt;&#xA;१४६. एवमुक्तस्तु राक्षस्या शूर्पनख्या परन्तपः ।&lt;br&gt;&#xA;१४७. ऋजुबुद्धितया सर्वमाख्यातुमुपचक्रमे ॥&lt;br&gt;&#xA;१४८. आसीद् दशरथो नाम राजा त्रिदशविक्रमः ।&lt;br&gt;&#xA;१४९. तस्याहमग्रजः पुत्रो रामो नाम जनैः श्रुतः ॥&lt;br&gt;&#xA;१५०. भ्रातायं लक्ष्मणो नाम यवीयान् मामनुव्रतः ।&lt;br&gt;&#xA;१५१. इयं भार्या च वैदेही मम सीतेति विश्रुता ॥&lt;br&gt;&#xA;१५२. नियोगात्तु नरेन्द्रस्य पितुर्मातुश्च यन्त्रितः ।&lt;br&gt;&#xA;१५३. धर्मार्थं धर्मकाङ्क्षी च वनं वस्तुमिहागतः ॥&lt;br&gt;&#xA;१५४. त्वां तु वेदितुमिच्छामि कथ्यतां कासि कस्य वा ।&lt;br&gt;&#xA;१५५. इह वा किन्निमित्तं त्वमागता ब्रूहि तत्त्वतः ॥&lt;br&gt;&#xA;१५६. साब्रवीत् वचनं श्रुत्वा राक्षसी मदनार्दिता ।&lt;br&gt;&#xA;१५७. अहं शूर्पणखा नाम राक्षसी कामरूपिणी ।&lt;br&gt;&#xA;१५८. रावणो नाम मे भ्राता यदि ते श्रोत्रमागतः ।&lt;br&gt;&#xA;१५९. प्रख्यातवीर्यौ च रणे भ्रातरौ खरदूषणौ ॥&lt;br&gt;&#xA;१६०. अहं प्रभावसम्पन्ना स्वच्छन्दबलगामिनी ।&lt;br&gt;&#xA;१६१. चिराय भव मे भर्ता सीतया किं करिष्यसि ॥&lt;br&gt;&#xA;१६२. विकृता च विरूपा च न चेयं सदृशी तव ।&lt;br&gt;&#xA;१६३. अहमेवानुरूपा ते भार्यारूपेण पश्य माम् ॥&lt;br&gt;&#xA;१६४. ततः पर्वतशृङ्गाणि वनानि विविधानि च ।&lt;br&gt;&#xA;१६५. पश्यन् सह मया कान्त दण्डकान् विचरिष्यसि ॥&lt;br&gt;&#xA;१६६. ततः शूर्पणखां रामः कामपाशावपाशिताम् ।&lt;br&gt;&#xA;१६७. स्वच्छया श्लक्ष्णया वाचा स्मितपूर्वमथाब्रवीत् ॥&lt;br&gt;&#xA;१६८. कृतदारोऽस्मि भवति भार्येयं दयिता मम ।&lt;br&gt;&#xA;१६९. त्वद्विधानां तु नारीणां सुदुःखा ससपत्नता ॥&lt;br&gt;&#xA;१७०. अनुजस्त्वेष मे भ्राता शीलवान् प्रियदर्शनः ।&lt;br&gt;&#xA;१७१. श्रीमानकृतदारश्च लक्ष्मणो नाम वीर्यवान् ॥&lt;br&gt;&#xA;१७२. एनं भज विशालाक्षि भर्तारं भ्रातरं मम ।&lt;br&gt;&#xA;१७३. इति रामेण सा प्रोक्ता राक्षसी काममोहिता ।&lt;br&gt;&#xA;१७४. विसृज्य रामं सहसा ततो लक्ष्मणमब्रवीत् ॥&lt;br&gt;&#xA;१७५. अस्य रूपस्य ते युक्ता भार्याहं वरवर्णिनी ।&lt;br&gt;&#xA;१७६. मया सह सुखं सर्वान् दण्डकान् विचरिष्यसि ॥&lt;br&gt;&#xA;१७७. ततः शूर्पणखीं स्मित्वा लक्ष्मणो युक्तमब्रवीत् ।&lt;br&gt;&#xA;१७८. कथं दासस्य मे दासी भार्या भवितुमिच्छसि ॥&lt;br&gt;&#xA;१७९. सोऽहमार्येण परवान् भ्रात्रा कमलवर्णिनि ।&lt;br&gt;&#xA;१८०. समृद्धार्थस्य सिद्धार्था मुदितामलवर्णिनि ।&lt;br&gt;&#xA;१८१. आर्यस्य त्वं विशालाक्षि भार्या भव यवीयसी ॥&lt;br&gt;&#xA;१८२. को हि रूपमिदं श्रेष्ठं सन्त्यज्य वरवर्णिनि ।&lt;br&gt;&#xA;१८३. मानुषीषु वरारोहे कुर्याद् भावं विचक्षणः ॥&lt;br&gt;&#xA;१८४. इति सा लक्ष्मणेनोक्ता कराला निर्णतोदरी ।&lt;br&gt;&#xA;१८५. मन्यते तद्वचः तथ्यं परिहासाविचक्षणा ॥&lt;br&gt;&#xA;१८६. सा रामं पर्णशालायामुपविष्टं परन्तपम् ।&lt;br&gt;&#xA;१८७. सीतया सह दुर्धर्षमब्रवीत् काममोहिता ॥&lt;br&gt;&#xA;१८८. एनां विरूपामसतीं करालां निर्णतोदरीम् ।&lt;br&gt;&#xA;१८९. वृद्धां भार्यामवष्टभ्य मां न त्वं बहु मन्यसे ॥&lt;br&gt;&#xA;१९०. अद्येमां भक्षयिष्यामि पश्यतस्तव मानुषीम् ।&lt;br&gt;&#xA;१९१. त्वया सह चरिष्यामि निस्सपत्ना यथासुखम् ॥&lt;br&gt;&#xA;१९२. इत्युक्त्वा मृगशावाक्षीमलातसदृशेक्षणा ।&lt;br&gt;&#xA;१९३. अभ्यधावत् सुसङ्क्रुद्धा महोल्का रोहिणीमिव ॥&lt;br&gt;&#xA;१९४. तां मृत्युपाशप्रतिमामापतन्तीं महाबलः ।&lt;br&gt;&#xA;१९५. निगृह्य रामः कुपितस्ततो लक्ष्मणमब्रवीत् ॥&lt;br&gt;&#xA;१९६. क्रूरैरनार्यैः सौमित्रे परिहासः कथञ्चन ।&lt;br&gt;&#xA;१९७. न कार्यः पश्य वैदेहीं कथञ्चित् सौम्य जीवतीम् ॥&lt;br&gt;&#xA;१९८. इमां विरूपामसतीमतिमत्तां महोदरीम् ।&lt;br&gt;&#xA;१९९. राक्षसीं पुरुषव्याघ्र विरूपयितुमर्हसि ॥&lt;br&gt;&#xA;२००. इत्युक्तो लक्ष्मणस्तस्याः क्रुद्धो रामस्य पार्श्वतः ।&lt;br&gt;&#xA;२०१. उद्धृत्य खड्गं चिच्छेद कर्णनासं महाबलः ॥&lt;br&gt;&#xA;२०२. विकृत्तकर्णनासा तु विस्वरं सा विनद्य च ।&lt;br&gt;&#xA;२०३. यथागतं प्रदुद्राव घोरा शूर्पणखा वनम् ॥&lt;br&gt;&#xA;२०४. ततस्तु सा राक्षससङ्घसम्वृतम्&lt;br&gt;&#xA;२०५. खरं जनस्थानगतं विरूपिता ।&lt;br&gt;&#xA;२०६. उपेत्य तं भ्रातरमुग्रदर्शनम्&lt;br&gt;&#xA;२०७. पपात भूमौ गगनाद्यथाशनिः ॥&lt;br&gt;&#xA;२०८. तां तथा पतितां दृष्ट्वा विरूपां शोणितोक्षिताम् ।&lt;br&gt;&#xA;२०९. भगिनीं क्रोधसन्तप्तः खरः पप्रच्छ राक्षसः ॥&lt;br&gt;&#xA;२१०. उत्तिष्ठ तावदाख्याहि प्रमोहं जहि सम्भ्रमम् ।&lt;br&gt;&#xA;२११. व्यक्तमाख्याहि केन त्वमेवम्रूपा विरूपिता ॥&lt;br&gt;&#xA;२१२. कः कृष्णसर्पमासीनमाशीविषमनागसम् ।&lt;br&gt;&#xA;२१३. तुदत्यभिसमापन्नमम्गुल्यग्रेण लीलया ॥&lt;br&gt;&#xA;२१४. कः कालपाशमासज्य कण्ठे मोहान्न बुध्यते ।&lt;br&gt;&#xA;२१५. यस्त्वामद्य समासाद्य पीतवान् विषमुत्तमम् ॥&lt;br&gt;&#xA;२१६. उपलभ्य शनैः सञ्ज्ञां तं मे शम्सितुमर्हसि ।&lt;br&gt;&#xA;२१७. येन त्वं दुर्विनीतेन वने विक्रम्य निर्जिता ॥&lt;br&gt;&#xA;२१८. इति भ्रातुर्वचस्तस्य क्रुद्धस्य च विशेषतः ।&lt;br&gt;&#xA;२१९. ततः शूर्पणखा वाक्यं सबाष्पमिदमब्रवीत् ॥&lt;br&gt;&#xA;२२०. तरुणौ रूपसम्पन्नौ सुकुमारौ महाबलौ ।&lt;br&gt;&#xA;२२१. पुण्डरीकविशालाक्षौ चीरकृष्णाजिनाम्बरौ ।&lt;br&gt;&#xA;२२२. फलमूलाशनौ दान्तौ तापसौ धर्मचारिणौ ।&lt;br&gt;&#xA;२२३. पुत्रौ दशरथस्यास्तां भ्रातरौ रामलक्ष्मणौ ।&lt;br&gt;&#xA;२२४. गन्धर्वराजप्रतिमौ पार्थिवव्यञ्जनान्वितौ ।&lt;br&gt;&#xA;२२५. देवौ वा मानुषौ वा तौ न तर्कयितुमुत्सहे ॥&lt;br&gt;&#xA;२२६. तरुणी रूपसम्पन्ना सर्वाभरणभूषिता ।&lt;br&gt;&#xA;२२७. दृष्टा तत्र मया नारी तयोर्मध्ये सुमध्यमा ॥&lt;br&gt;&#xA;२२८. ताभ्यामुभाभ्यां सम्भूय प्रमदामधिकृत्य ताम् ।&lt;br&gt;&#xA;२२९. इमामवस्थां नीताहं यथानाथासती तथा ॥&lt;br&gt;&#xA;२३०. तस्याश्चानृजुवृत्तायाः तयोश्च हतयोरहम् ।&lt;br&gt;&#xA;२३१. सफेनं पातुमिच्छामि रुधिरं रणमूर्धनि ॥&lt;br&gt;&#xA;२३२. इति तस्यां ब्रुवाणायां चतुर्दशमहाबलान् ।&lt;br&gt;&#xA;२३३. व्यादिदेश खरः क्रुद्धो राक्षसानन्तकोपमान् ॥&lt;br&gt;&#xA;२३४. मानुषौ रूपसम्पन्नौ चीरकृष्णाजिनाम्बरौ ।&lt;br&gt;&#xA;२३५. प्रविष्टौ दण्डकारण्यं घोरं प्रमदया सह ॥&lt;br&gt;&#xA;२३६. तौ हत्वा तां च दुर्वृत्तामपावर्तितुमर्हथ ।&lt;br&gt;&#xA;२३७. इयं च रुधिरं तेषां भगिनी मम पास्यति ॥&lt;br&gt;&#xA;२३८. इति प्रतिसमादिष्टा राक्षसास्ते चतुर्दश ।&lt;br&gt;&#xA;२३९. तत्र जग्मुस्तया सार्धं घना वातेरिता यथा ॥&lt;br&gt;&#xA;२४०. ते रामं पर्णशालायामुपविष्टं महाबलम् ।&lt;br&gt;&#xA;२४१. ददृशुः सीतया सार्धं वैदेह्या लक्ष्मणेन च ॥&lt;br&gt;&#xA;२४२. तान् दृष्ट्वा राघवश्चापं चामीकरविभूषितम् ।&lt;br&gt;&#xA;२४३. चकार सज्यं धर्मात्मा तानि रक्षाम्सि चाब्रवीत् ॥&lt;br&gt;&#xA;२४४. पुत्रौ दशरथस्यावां भ्रातरौ रामलक्ष्मणौ ।&lt;br&gt;&#xA;२४५. फलमूलाशनौ दान्तौ किमर्थमुपहिम्सथ ॥&lt;br&gt;&#xA;२४६. युष्मान् पापात्मकान् हन्तुं विप्रकारान् महाहवे ।&lt;br&gt;&#xA;२४७. ऋषीणां तु नियोगेन प्राप्तोऽहं सशरायुधः ॥&lt;br&gt;&#xA;२४८. तिष्ठतैवात्र सन्तुष्टा नोपावर्तितुमर्हथ ।&lt;br&gt;&#xA;२४९. यदि प्राणैरिहार्थो वा निवर्तध्वं निशाचराः ॥&lt;br&gt;&#xA;२५०. तस्य तद्वचनं श्रुत्वा राक्षसास्ते चतुर्दश ।&lt;br&gt;&#xA;२५१. ऊचुर्वाचं सुसङ्क्रुद्धा ब्रह्मघ्नाः शूलपाणयः ॥&lt;br&gt;&#xA;२५२. क्रोधमुत्पाद्य नो भर्तुः खरस्य सुमहात्मनः ।&lt;br&gt;&#xA;२५३. त्वमेव हास्यसे प्राणान् अद्यास्माभिर्हतो युधि ॥&lt;br&gt;&#xA;२५४. इत्येवमुक्त्वा सम्क्रुद्धा राक्षसास्ते चतुर्दश ।&lt;br&gt;&#xA;२५५. चिक्षिपुस्तानि शूलानि राघवं प्रति दुर्जयम् ॥&lt;br&gt;&#xA;२५६. तानि शूलानि काकुत्स्थः समस्तानि चतुर्दश ।&lt;br&gt;&#xA;२५७. तावद्भिरेव चिच्छेद शरैः काञ्चनभूषणैः ॥&lt;br&gt;&#xA;२५८. ततः पश्चात् महातेजा लक्ष्यानुद्दिश्य राक्षसान् ।&lt;br&gt;&#xA;२५९. मुमोच राघवो बाणान् चतुर्दश शिलाशितान् ॥&lt;br&gt;&#xA;२६०. ते भित्त्वा रक्षसां वेगात् वक्षाम्सि रुधिराप्लुताः ।&lt;br&gt;&#xA;२६१. विनिष्पेतुस्तदा भूमौ न्यमज्जन्ताशनिस्वनाः ॥&lt;br&gt;&#xA;२६२. ते भिन्नहृदया भूमौ छिन्नमूला इव द्रुमाः ।&lt;br&gt;&#xA;२६३. निपेतुः शोणितार्द्राङ्गा विकृता विगतासवः ॥&lt;br&gt;&#xA;२६४. तान् दृष्ट्वा पतितान् भूमौ राक्षसी क्रोधमूर्छिता ।&lt;br&gt;&#xA;२६५. उपगम्य खरं सा तु ससर्ज निनदं मुहुः ॥&lt;br&gt;&#xA;२६६. विमृज्य नयने सास्रे खरं भ्रातरमब्रवीत् ॥&lt;br&gt;&#xA;२६७. प्रेषितास्ते त्वया वीर राक्षसास्ते चतुर्दश ।&lt;br&gt;&#xA;२६८. ते तु रामेण सामर्षाः शूलपट्टिशपाणयः ।&lt;br&gt;&#xA;२६९. समरे निहताः सर्वे सायकैर्मर्मभेदिभिः ॥&lt;br&gt;&#xA;२७०. तान् दृष्ट्वा पतितान् भूमौ क्षणेनैव महाबलान् ।&lt;br&gt;&#xA;२७१. शरणं त्वां पुनः प्राप्ता सर्वतो भयदर्शिनी ॥&lt;br&gt;&#xA;२७२. मयि ते यद्यनुक्रोशो यदि रक्षह्सु तेषु च ।&lt;br&gt;&#xA;२७३. रामेण यदि ते शक्तिस्तेजो वास्ति निशाचर ।&lt;br&gt;&#xA;२७४. दण्डकारण्यनिलयं जहि राक्षसकण्टकम् ॥&lt;br&gt;&#xA;२७५. शूरमानी न शूरस्त्वं मिथ्यारोपितविक्रमः ।&lt;br&gt;&#xA;२७६. मानुषौ यौ न शक्नोषि हन्तुं तौ रामलक्ष्मणौ ॥&lt;br&gt;&#xA;२७७. निस्सत्त्वस्याल्पवीर्यस्य वासस्ते कीदृशस्त्विह ।&lt;br&gt;&#xA;२७८. अपयाहि जनस्थानात् त्वरितः सहबान्धवः ॥&lt;br&gt;&#xA;२७९. एवमाधर्षितः शूरः शूर्पणख्या खरस्तदा ।&lt;br&gt;&#xA;२८०. अब्रवीद् दूषणं नाम (शूरम्) सेनापतिं तदा ॥&lt;br&gt;&#xA;२८१. चतुर्दशसहस्राणि मम चित्तानुवर्तिनाम् ।&lt;br&gt;&#xA;२८२. रक्षसां भीमवेगानां समरेष्वनिवर्तिनाम् ।&lt;br&gt;&#xA;२८३. सर्वोद्योगमुदीर्णानां रक्षसां सौम्य कारय ॥&lt;br&gt;&#xA;२८४. उपस्थापय मे क्षिप्रं रथं सौम्य धनूम्षि च ।&lt;br&gt;&#xA;२८५. अग्रे निर्यातुमिच्छामि पौलस्त्यानां महात्मनाम् ।&lt;br&gt;&#xA;२८६. वधार्थं दुर्विनीतस्य रामस्य रणकोविदः ॥&lt;br&gt;&#xA;२८७. इति तस्य ब्रुवाणस्य सूर्यवर्णं महारथम् ।&lt;br&gt;&#xA;२८८. सदश्वैः शबलैः युक्तमाचचक्षेऽथ दूषणः ॥&lt;br&gt;&#xA;२८९. ध्वजनिस्त्रिंशसम्पन्नं किङ्किणीकविराजितम् ।&lt;br&gt;&#xA;२९०. सदश्वयुक्तं सामर्षादारुरोह खरो रथम् ॥&lt;br&gt;&#xA;२९१. निशाम्य तु रथस्थं तं राक्षसा भीमविक्रमाः ।&lt;br&gt;&#xA;२९२. तस्थुः सम्परिवार्यैनं दूषणं च महाबलम् ॥&lt;br&gt;&#xA;२९३. ततस्तद्राक्षसं सैन्यं घोरवर्मायुधध्वजम् ।&lt;br&gt;&#xA;२९४. निर्जगाम जनस्थानात् महानादं महाजवम् ॥&lt;br&gt;&#xA;२९५. तस्मिन् याते जनस्थानात् अशिवं शोणितोदकम् ।&lt;br&gt;&#xA;२९६. अभ्यवर्षन् महामेघस्तुमुलो गर्दभारुणः ॥&lt;br&gt;&#xA;२९७. बभूव तिमिरं घोरमुद्धतं रोमहर्षणम् ।&lt;br&gt;&#xA;२९८. दिशो वा विदिशो वापि न च व्यक्तं चकाशिरे ॥&lt;br&gt;&#xA;२९९. सम्लीनमीनविहगा नलिन्यः शुष्कपङ्कजाः ।&lt;br&gt;&#xA;३००. उत्पेतुश्च विना रात्रिं ताराः खद्योतसप्रभाः ॥&lt;br&gt;&#xA;३०१. आश्रमं प्रतियाते तु खरे खरपराक्रमे ।&lt;br&gt;&#xA;३०२. तानेवोत्पातिकान् रामः सह भ्रात्रा ददर्श ह ॥&lt;br&gt;&#xA;३०३. तानुत्पातान् महाघोरानुत्‍थितान् रोमहर्षणान् ।&lt;br&gt;&#xA;३०४. प्रजानामहितान् दृष्ट्वा (रामो) लक्ष्मणमब्रवीत् ॥&lt;br&gt;&#xA;३०५. इमान् पश्य महाबाहो सर्वभूतापहारिणः ।&lt;br&gt;&#xA;३०६. समुत्‍थितान् महोत्पातान् सम्हर्तुं सर्वराक्षसान् ॥&lt;br&gt;&#xA;३०७. सम्प्रहारस्तु सुमहान् भविष्यति न संशयः ।&lt;br&gt;&#xA;३०८. अयमाख्याति मे बाहुः स्फुरमाणो मुहुर्मुहुः ।&lt;br&gt;&#xA;३०९. सन्निकर्षे तु नः शूर जयं शत्रोः पराजयम् ॥&lt;br&gt;&#xA;३१०. रक्षसां नर्दतां घोरः श्रूयते च महाध्वनिः ।&lt;br&gt;&#xA;३११. आहतानां च भेरीणां राक्षसैः क्रूरकर्मभिः ॥&lt;br&gt;&#xA;३१२. अनागतविधानं तु कर्तव्यं शुभमिच्छता ।&lt;br&gt;&#xA;३१३. आपदं शङ्कमानेन पुरुषेण विपश्चिता ॥&lt;br&gt;&#xA;३१४. तस्माद् गृहीत्वा वैदेहीं शरपाणिर्धनुर्धरः ।&lt;br&gt;&#xA;३१५. गुहामाश्रय शैलस्य दुर्गां पादपसङ्कुलाम् ॥&lt;br&gt;&#xA;३१६. त्वं हि शूरश्च बलवान् हन्यां ह्येतान् न संशयः ।&lt;br&gt;&#xA;३१७. स्वयं तु हन्तुमिच्छामि सर्वानेव निशाचरान् ॥&lt;br&gt;&#xA;३१८. एवमुक्तस्तु रामेण लक्ष्मणः सह सीतया ।&lt;br&gt;&#xA;३१९. शरानादाय चापं च गुहां दुर्गां समाश्रयत् ॥&lt;br&gt;&#xA;३२०. तस्मिन् प्रविष्टे तु गुहां लक्ष्मणे सह सीतया ।&lt;br&gt;&#xA;३२१. हन्त निर्युक्तमित्युक्त्वा रामः कवचमाविशत् ॥&lt;br&gt;&#xA;३२२. स चापमुद्यम्य महच्छरान् आदाय वीर्यवान् ।&lt;br&gt;&#xA;३२३. बभूवावस्थितस्तत्र ज्यास्वनैः पूरयन् दिशः ॥&lt;br&gt;&#xA;३२४. रूपमप्रतिमं तस्य रामस्याक्लिष्टकर्मणः ।&lt;br&gt;&#xA;३२५. बभूव रूपं क्रुद्धस्य रुद्रस्येव पिनाकिनः ॥&lt;br&gt;&#xA;३२६. ततो गम्भीरनिर्ह्रादं घोरवर्मायुधध्वजम् ।&lt;br&gt;&#xA;३२७. अनीकं यातुधानानां समन्तात् प्रत्यदृश्यत ॥&lt;br&gt;&#xA;३२८. तेन शब्देन वित्रस्ताः श्वापदा वनचारिणः ।&lt;br&gt;&#xA;३२९. दुद्रुवुः यत्र निःशब्दं पृष्ठतो न व्यलोकयन् ॥&lt;br&gt;&#xA;३३०. रामोऽपि चारयन् चक्षुः सर्वतो रणपण्डितः ।&lt;br&gt;&#xA;३३१. ददर्श खरसैन्यं तद्युद्धाभिमुखमुत्‍थितम् ॥&lt;br&gt;&#xA;३३२. ततस्तं भीमधन्वानं क्रुद्धाः सर्वे निशाचराः ।&lt;br&gt;&#xA;३३३. रामं नानाविधैः शस्त्रैः अभ्यवर्षन्त दुर्जयम् ॥&lt;br&gt;&#xA;३३४. मुद्गरैः पट्टिशैः शूलैः प्रासैः खड्गैः परश्वधैः ।&lt;br&gt;&#xA;३३५. राक्षसा समरे रामं निजघ्नू रोषतत्पराः ॥&lt;br&gt;&#xA;३३६. तानि मुक्तानि शस्त्राणि यातुधानैः स राघवः ।&lt;br&gt;&#xA;३३७. प्रतिजग्राह विशिखैः नद्योघानिव सागरः ॥&lt;br&gt;&#xA;३३८. स विद्धः क्षतजादिग्धः सर्वगात्रेषु राघवः ।&lt;br&gt;&#xA;३३९. बभूव रामः सन्ध्याभ्रैः दिवाकर इवावृतः ॥&lt;br&gt;&#xA;३४०. ततो रामः सुसङ्क्रुद्धो मण्डलीकृतकार्मुकः ।&lt;br&gt;&#xA;३४१. ससर्ज विशिखान् बाणान् शतशोऽथ सहस्रशः ॥&lt;br&gt;&#xA;३४२. स कृत्वा भैरवं नादमस्त्रं परमभास्वरम् ।&lt;br&gt;&#xA;३४३. सम्योजयत गान्धर्वं राक्षसेषु महाबलः ॥&lt;br&gt;&#xA;३४४. ततः शरसहस्राणि निर्ययुः चापमण्डलात् ।&lt;br&gt;&#xA;३४५. सर्वा दश दिशो बाणैरावार्यन्त समागतैः ॥&lt;br&gt;&#xA;३४६. नाददानं शरान् घोरान् न मुञ्चन्तं शिलीमुखान् ।&lt;br&gt;&#xA;३४७. विकर्षमाणं पश्यन्ति राक्षसास्ते शरार्दिताः ॥&lt;br&gt;&#xA;३४८. युगपत्पतमानैश्च युगपच्च हतैर्भृशम् ।&lt;br&gt;&#xA;३४९. युगपत्पतितैश्चैव विकीर्णा वसुधाभवत् ॥&lt;br&gt;&#xA;३५०. निहताः पतिताः क्षीणाश्छिन्ना भिन्ना विदारिताः ।&lt;br&gt;&#xA;३५१. तत्र तत्र स्म दृश्यन्ते राक्षसास्ते सहस्रशः ॥&lt;br&gt;&#xA;३५२. रामस्य बाणाभिहतैः विचित्रैः शूलपट्टिशैः ।&lt;br&gt;&#xA;३५३. विच्छिन्नैः समरे भूमिः विकीर्णाभूद् भयङ्करा ॥&lt;br&gt;&#xA;३५४. अवशिष्टाश्च ये तत्र विषण्णाश्च निशाचराः ।&lt;br&gt;&#xA;३५५. खरमेवाभ्यधावन्त शरणार्थं शरार्दिताः ॥&lt;br&gt;&#xA;३५६. तान् सर्वान् पुनरादाय समाश्वास्य च दूषणः ।&lt;br&gt;&#xA;३५७. अभ्यधावत काकुत्स्थं क्रुद्धो रुद्रमिवान्तकः ॥&lt;br&gt;&#xA;३५८. ततः सेनापतिः क्रुद्धो दूषणः शत्रुदूषणः ।&lt;br&gt;&#xA;३५९. शरैरशनिकल्पैस्तं राघवं समवाकिरत् ॥&lt;br&gt;&#xA;३६०. ततो रामः सुसङ्क्रुद्धः क्षुरेणास्य महद्धनुः ।&lt;br&gt;&#xA;३६१. चिच्छेद समरे वीरः चतुर्भिः चतुरो हयान् ॥&lt;br&gt;&#xA;३६२. हत्वा चाश्वान् शरैस्तीक्ष्णैः अर्धचन्द्रेण सारथेः ।&lt;br&gt;&#xA;३६३. शिरो जहार तद्रक्षः त्रिभिर्विव्याध वक्षसि ॥&lt;br&gt;&#xA;३६४. स च्छिन्नधन्वा विरथो हताश्वो हतसारथिः ।&lt;br&gt;&#xA;३६५. जग्राह गिरिशृङ्गाभं परिघं रोमहर्षणम् ॥&lt;br&gt;&#xA;३६६. तं महोरगसङ्काशं प्रगृह्य परिघं रणे ।&lt;br&gt;&#xA;३६७. दूषणोऽभ्यद्रवद् रामं क्रूरकर्मा निशाचरः ॥&lt;br&gt;&#xA;३६८. तस्याभिपतमानस्य दूषणस्य स राघवः ।&lt;br&gt;&#xA;३६९. द्वाभ्यां शराभ्यां चिच्छेद सहस्ताभरणौ भुजौ ॥&lt;br&gt;&#xA;३७०. स कराभ्यां विकीर्णाभ्यां पपात भुवि दूषणः ।&lt;br&gt;&#xA;३७१. विषाणाभ्यां विशीर्णाभ्यां मनस्वीव महागजः ॥&lt;br&gt;&#xA;३७२. तं दृष्ट्वा पतितं भूमौ दूषणं निहतं रणे ।&lt;br&gt;&#xA;३७३. साधुसाध्विति काकुत्स्थं सर्वभूतान्यपूजयन् ॥&lt;br&gt;&#xA;३७४. चतुर्दशसहराणि रक्षसां भीमकर्मणाम् ।&lt;br&gt;&#xA;३७५. हतान्येकेन रामेण मानुषेण पदातिना ॥&lt;br&gt;&#xA;३७६. तस्य सैन्यस्य सर्वस्य खरः शेषो महारथः ।&lt;br&gt;&#xA;३७७. राक्षसः त्रिशिराश्चैव रामश्च रिपुसूदनः ॥&lt;/p&gt;</description>
    </item>
    <item>
      <title>०३ ०३ मारीचवधः</title>
      <link>https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/3_AraNyakANDam/03_mArIchavadhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/3_AraNyakANDam/03_mArIchavadhaH/</guid>
      <description>&lt;p&gt;१. ततः शूर्पणखी दृष्ट्वा सहस्राणि चतुर्दश ।&lt;br&gt;&#xA;२. हतान्येकेन रामेण रक्षसां भीमकर्मणाम् ।&lt;br&gt;&#xA;३. दूषणं च खरं चैव हतं त्रिशिरसा सह ।&lt;br&gt;&#xA;४. जगाम परमोद्विग्ना लङ्कां रावणपालिताम् ॥&lt;br&gt;&#xA;५. सा ददर्श विमानाग्रे रावणं दीप्ततेजसम् ।&lt;br&gt;&#xA;६. उपोपविष्टं सचिवैः मरुद्भिरिव वासवम् ॥&lt;br&gt;&#xA;७. आसीनं सूर्यसङ्काशे काञ्चने परमासने ।&lt;br&gt;&#xA;८. रुक्मवेदिगतं प्राज्यं ज्वलन्तमिव पावकम् ।&lt;br&gt;&#xA;९. देवगन्धर्वभूतानां ऋषीणां च महात्मनाम् ।&lt;br&gt;&#xA;१०. अजेयं समरे शूरं व्यात्ताननमिवान्तकम् ।&lt;br&gt;&#xA;११. देवासुरविमर्देषु वज्राशनिकृतव्रणम् ।&lt;br&gt;&#xA;१२. विंशद्भुजं दशग्रीवं दर्शनीयपरिच्छदम् ।&lt;br&gt;&#xA;१३. विशालवक्षसं वीरं राजलक्षणशोभितम् ।&lt;br&gt;&#xA;१४. स्निग्धवैडूर्यसङ्काशं तप्तकाञ्चनकुण्डलम् ।&lt;br&gt;&#xA;१५. क्षेप्तारं पर्वतेन्द्राणां सुराणां च प्रमर्दनम् ।&lt;br&gt;&#xA;१६. उच्छेत्तारं च धर्माणां परदाराभिमर्शनम् ।&lt;br&gt;&#xA;१७. सर्वदिव्यास्त्रयोक्तारं यज्ञविघ्नकरं सदा ।&lt;br&gt;&#xA;१८. अभयं यस्य सङ्ग्रामे मृत्युतो मानुषादृते ।&lt;br&gt;&#xA;१९. कर्कशं निरनुक्रोशं प्रजानामहिते रतम् ।&lt;br&gt;&#xA;२०. अभिगम्याब्रवीत् वाक्यं राक्षसी भयविह्वला ॥&lt;br&gt;&#xA;२१. प्रमत्तः कामभोगेषु स्वैरवृत्तो निरङ्कुशः ।&lt;br&gt;&#xA;२२. समुत्पन्नं भयं घोरं बोद्धव्यं नावबुद्ध्यसे ॥&lt;br&gt;&#xA;२३. येषां चारश्च कोशश्च नयश्च जयतां वर ।&lt;br&gt;&#xA;२४. अस्वाधीना नरेन्द्राणां प्राकृतैस्ते जनैः समाः ॥&lt;br&gt;&#xA;२५. अयुक्तचारं मन्ये त्वां प्राकृतैः सचिवैर्वृतम् ।&lt;br&gt;&#xA;२६. स्वजनं तु जनस्थानं हतं यो नावबुद्ध्यसे ॥&lt;br&gt;&#xA;२७. चतुर्दशसहस्राणि रक्षसां क्रूरकर्मणाम् ।&lt;br&gt;&#xA;२८. हतान्येकेन रामेण खरश्च सहदूषणः ॥&lt;br&gt;&#xA;२९. ऋषीणामभयं दत्तं कृतक्षेमाश्च दण्डकाः ।&lt;br&gt;&#xA;३०. धर्षितं च जनस्थानं रामेणाक्लिष्टकर्मणा ॥&lt;br&gt;&#xA;३१. अप्रमत्तश्च यो राजा सर्वज्ञो विजितेन्द्रियः ।&lt;br&gt;&#xA;३२. कृतज्ञो धर्मशीलश्च स राजा तिष्ठते चिरम् ॥&lt;br&gt;&#xA;३३. नयनाभ्यां प्रसुप्तोऽपि जागर्ति नयचक्षुषा ।&lt;br&gt;&#xA;३४. व्यक्तक्रोधप्रसादश्च स राजा पूज्यते जनैः ॥&lt;br&gt;&#xA;३५. त्वं तु रावण दुर्बुद्धिः गुणैरेतैर्विवर्जितः ।&lt;br&gt;&#xA;३६. यस्य तेऽविदितश्चारै रक्षसां सुमहान् वधः ॥&lt;br&gt;&#xA;३७. इति स्वदोषान् परिकीर्तितान्स्तया&lt;br&gt;&#xA;३८. समीक्ष्य बुद्ध्या क्षणदाचरेश्वरः ।&lt;br&gt;&#xA;३९. धनेन दर्पेण बलेन चान्वितो&lt;br&gt;&#xA;४०. विचिन्तयामास चिरं स रावणः ॥&lt;br&gt;&#xA;४१. ततः शूर्पणखां क्रुद्धां ब्रुवन्तीं परुषं वचः ।&lt;br&gt;&#xA;४२. अमात्यमध्ये सङ्क्रुद्धः परिपप्रच्छ रावणः ॥&lt;br&gt;&#xA;४३. कश्च रामः कथम्वीर्यः किम्रूपः किम्पराक्रमः ।&lt;br&gt;&#xA;४४. किमर्थं दण्डकारण्यं प्रविष्टः स दुरासदम् ॥&lt;br&gt;&#xA;४५. आयुधं किञ्च रामस्य निहता येन राक्षसाः ।&lt;br&gt;&#xA;४६. खरश्च निहतः सङ्ख्ये दूषणः त्रिशिरास्तथा ॥&lt;br&gt;&#xA;४७. इत्युक्ता राक्षसेन्द्रेण राक्षसी क्रोधमूर्च्छिता ।&lt;br&gt;&#xA;४८. ततो रामं यथातत्त्वमाख्यातुमुपचक्रमे ॥&lt;br&gt;&#xA;४९. दीर्घबाहुर्विशालाक्षः चीरकृष्णाजिनाम्बरः ।&lt;br&gt;&#xA;५०. कन्दर्पसमरूपश्च रामो दशरथात्मजः ॥&lt;br&gt;&#xA;५१. शक्रचापनिभं चापं विकृश्य कनकाङ्गदम् ।&lt;br&gt;&#xA;५२. दीप्तान् क्षिपति नाराचान् सर्पानिव महाविषान् ॥&lt;br&gt;&#xA;५३. रक्षसां भीमरूपाणां सहस्राणि चतुर्दश ।&lt;br&gt;&#xA;५४. निहतानि शरैस्तीक्ष्णैः तेनैकेन पदातिना ।&lt;br&gt;&#xA;५५. अर्धाधिकमुहूर्तेन खरश्च सहदूषणः ॥&lt;br&gt;&#xA;५६. ऋषीणामभयं दत्तं कृतक्षेमाश्च दण्डकाः ॥&lt;br&gt;&#xA;५७. भ्राता चास्य महातेजा गुणतस्तुल्यविक्रमः ।&lt;br&gt;&#xA;५८. अनुरक्तश्च भक्तश्च लक्ष्मणो नाम वीर्यवान् ॥&lt;br&gt;&#xA;५९. अमर्षी दुर्जयो जेता विक्रान्तो बुद्धिमान् बली ।&lt;br&gt;&#xA;६०. रामस्य दक्षिणो बाहुः नित्यं प्राणो बहिश्चरः ॥&lt;br&gt;&#xA;६१. रामस्य तु विशालाक्षी पूर्णेन्दुसदृशानना ।&lt;br&gt;&#xA;६२. धर्मपत्नी प्रिया भर्तुः नित्यं प्रियहिते रता ।&lt;br&gt;&#xA;६३. सीता नाम वरारोहा वैदेही तनुमध्यमा ॥&lt;br&gt;&#xA;६४. नैव देवी न गन्धर्वी न यक्षी न च किन्नरी ।&lt;br&gt;&#xA;६५. नैवं रूपा मया नारी दृष्टपूर्वा महीतले ॥&lt;br&gt;&#xA;६६. यस्य सीता भवेत् भार्या यं च हृष्टा परिष्वजेत् ।&lt;br&gt;&#xA;६७. अतिजीवेत् स सर्वेषु लोकेष्वपि पुरन्दरात् ॥&lt;br&gt;&#xA;६८. सा सुशीला वपुह्श्लाघ्या रूपेणाप्रतिमा भुवि ।&lt;br&gt;&#xA;६९. तवानुरूपा भार्या स्यात् त्वं च तस्यास्तथा पतिः ॥&lt;br&gt;&#xA;७०. तां तु विस्तीर्णजघनां पीनश्रोणीपयोधराम् ।&lt;br&gt;&#xA;७१. भार्यार्थे च तवानेतुं उद्यताहं वराननाम् ॥&lt;br&gt;&#xA;७२. विरूपितास्मि क्रूरेण लक्ष्मणेन महाभुज ॥&lt;br&gt;&#xA;७३. तां तु दृष्ट्वाद्य वैदेहीं पूर्णचन्द्रनिभाननाम् ।&lt;br&gt;&#xA;७४. मन्मथस्य शराणां वै त्वं विधाता भविष्यसि ॥&lt;br&gt;&#xA;७५. यदि तस्यामभिप्रायो भार्यार्थे तव जायते ।&lt;br&gt;&#xA;७६. विज्ञायेहात्मशक्तिं च ह्रियतामबला बलात् ॥&lt;br&gt;&#xA;७७. कुरु प्रियं तथा तेषां रक्षसां राक्षसेश्वर ।&lt;br&gt;&#xA;७८. वधात्तस्य नृशम्सस्य रामस्याश्रमवासिनः ॥&lt;br&gt;&#xA;७९. तं शरैर्निशितैर्हत्वा लक्ष्मणं च महारथम् ।&lt;br&gt;&#xA;८०. हतनाथां सुखं सीतां यथावदुपभोक्ष्यसि ॥&lt;br&gt;&#xA;८१. रोचते यदि ते वाक्यं ममैतद्राक्षसेश्वर ।&lt;br&gt;&#xA;८२. क्रियतां निर्विशङ्केन वचनं मम रावण ॥&lt;br&gt;&#xA;८३. ततः शूर्पणखावाक्यं तच्छ्रुत्वा रोमहर्षणम् ।&lt;br&gt;&#xA;८४. सचिवानभ्यनुज्ञाय कार्य्यं बुद्ध्वा जगाम सः ॥&lt;br&gt;&#xA;८५. तत्कार्यमनुगम्याथ यथावदुपलभ्य च ।&lt;br&gt;&#xA;८६. दोषाणां च गुणानां च सम्प्रधार्य बलाबलम् ।&lt;br&gt;&#xA;८७. इतिकर्तव्यमित्येव कृत्वा निश्चयमात्मनः ।&lt;br&gt;&#xA;८८. काञ्चनं रथमास्थाय कामगं रत्नभूषितम् ।&lt;br&gt;&#xA;८९. मेघप्रतिमनादेन स तेन धनदानुजः ।&lt;br&gt;&#xA;९०. राक्षसाधिपतिः श्रीमान् ययौ नदनदीपतिम् ॥&lt;br&gt;&#xA;९१. स मारीचाश्रमं प्राप्य ताटकेयमुपागमत् ।&lt;br&gt;&#xA;९२. मारीचेनार्चितो राजा भक्ष्यभोज्यैरमानुषैः ।&lt;br&gt;&#xA;९३. तं स्वयं पूजयित्वा तु आसनेनोदकेनच ।&lt;br&gt;&#xA;९४. अर्थोपहितया वाचा मारीचो वाक्यमब्रवीत् ॥&lt;br&gt;&#xA;९५. कच्चित् सुकुशलं राजन् लोकानां राक्षसेश्वर ।&lt;br&gt;&#xA;९६. आशङ्के नाथ जाने त्वं यतस्तूर्णमिहागतः ॥&lt;br&gt;&#xA;९७. एवमुक्तो महातेजा मारीचेन स रावणः ।&lt;br&gt;&#xA;९८. तं तु पश्चादिदं वाक्यमब्रवीत् वाक्यकोविदः ॥&lt;br&gt;&#xA;९९. मारीच श्रूयतां तात वचनं मम भाषतः ।&lt;br&gt;&#xA;१००. आर्तोऽस्मि मम चार्तस्य भवान् हि परमा गतिः ॥&lt;br&gt;&#xA;१०१. आरक्षो मे हतस्तात रामेणाक्लिष्टकर्मणा ।&lt;br&gt;&#xA;१०२. जनस्थानमवध्यं तत् सर्वं युधि निपातितम् ॥&lt;br&gt;&#xA;१०३. चतुर्दशसहस्राणि रक्षसामुग्रतेजसाम् ।&lt;br&gt;&#xA;१०४. निहतानि शरैस्तीक्ष्णैः मानुषेण पदातिना ॥&lt;br&gt;&#xA;१०५. खरश्च निहतः सङ्ख्ये दूषणश्च निपातितः ।&lt;br&gt;&#xA;१०६. हतश्च त्रिशिराश्चापि निर्भयाः दण्डकाः कृताः ॥&lt;br&gt;&#xA;१०७. पित्रा निरस्तः क्रुद्धेन सभार्यः क्षीणजीवितः ।&lt;br&gt;&#xA;१०८. स हन्ता तस्य सैन्यस्य रामः क्षत्रियपाम्सनः ॥&lt;br&gt;&#xA;१०९. दुह्शीलः कर्कशस्तीक्ष्णो मूर्खो लुब्धोऽजितेन्द्रियः ।&lt;br&gt;&#xA;११०. त्यक्तधर्मो ह्यधर्मात्मा भूतानामहिते रतः ॥&lt;br&gt;&#xA;१११. येन वैरं विनारण्ये सत्त्वमाश्रित्य केवलम् ।&lt;br&gt;&#xA;११२. कर्णनासापहरणात् भगिनी मे विरूपिता ॥&lt;br&gt;&#xA;११३. तस्य भार्यां जनस्थानात् सीतां सुरसुतोपमाम् ।&lt;br&gt;&#xA;११४. आनयिष्यामि विक्रम्य सहायस्तत्र मे भव ॥&lt;br&gt;&#xA;११५. त्वया ह्यहं सहायेन पार्श्वस्थेन महाबल ।&lt;br&gt;&#xA;११६. भ्रातृभिश्च सुरान् युद्धे समग्रान् नाभिचिन्तये ॥&lt;br&gt;&#xA;११७. उपायज्ञो महान् शूरः सर्वमायाविशारदः ।&lt;br&gt;&#xA;११८. वीर्ये युद्धे च दर्पे च नह्यस्ति सदृशस्तव ॥&lt;br&gt;&#xA;११९. तस्य रामकथां श्रुत्वा मारीचस्य महात्मनः ।&lt;br&gt;&#xA;१२०. शुष्कं समभवत् वक्त्रं परित्रस्तो बभूव ह ॥&lt;br&gt;&#xA;१२१. ओष्ठौ परिलिहन् शुष्कौ नेत्रैरनिमिशैरिव ।&lt;br&gt;&#xA;१२२. मृतभूत इवार्तस्तु रावणं समुदैक्षत ॥&lt;br&gt;&#xA;१२३. स रावणं त्रस्तविषण्णचेता&lt;br&gt;&#xA;१२४. महावने रामपराक्रमज्ञः ।&lt;br&gt;&#xA;१२५. कृताञ्जलिस्तत्त्वमुवाच वाक्यम्&lt;br&gt;&#xA;१२६. हितं च तस्मै हितमात्मनश्च ॥&lt;br&gt;&#xA;१२७. सुलभाः पुरुषा राजन् सततं प्रियवादिनः ।&lt;br&gt;&#xA;१२८. अप्रियस्य च पथ्यस्य वक्ता श्रोता च दुर्लभः ॥&lt;br&gt;&#xA;१२९. आख्याता केन सीता सा मित्ररूपेण शत्रुणा ।&lt;br&gt;&#xA;१३०. त्वया राक्षसशार्दूल को न नन्दति निन्दितः ॥&lt;br&gt;&#xA;१३१. अपि स्वस्ति भवेत् तात सर्वेषां भुवि रक्षसाम् ।&lt;br&gt;&#xA;१३२. अपि रामो न सङ्क्रुद्धो कुर्याल्लोकमराक्षसम् ॥&lt;br&gt;&#xA;१३३. अपि ते जीवितान्ताय नोत्पन्ना जनकात्मजा ।&lt;br&gt;&#xA;१३४. अपि सीतानिमित्तं च न भवेद् व्यसनं मम ॥&lt;br&gt;&#xA;१३५. अपि त्वामीश्वरं प्राप्य कामवृत्तं निरङ्कुशम् ।&lt;br&gt;&#xA;१३६. न विनश्येत् पुरी लङ्का त्वया सह सराक्षसा ॥&lt;br&gt;&#xA;१३७. त्वद्विधः कामवृत्तो हि दुह्शीलः पापमन्त्रितः ।&lt;br&gt;&#xA;१३८. आत्मानं स्वजनं राष्‍ट्रं स राजा हन्ति दुर्मतिः ॥&lt;br&gt;&#xA;१३९. रामो विग्रहवान् धर्मः साधुः सत्यपराक्रमः ।&lt;br&gt;&#xA;१४०. राजा सर्वस्य लोकस्य देवानां मघवानिव ॥&lt;br&gt;&#xA;१४१. कथं त्वं तस्य वैदेहीं रक्षितां स्वेन तेजसा ।&lt;br&gt;&#xA;१४२. इच्छसि प्रसभं हर्तुं प्रभामिव विवस्वतः ॥&lt;br&gt;&#xA;१४३. कदाचिदप्यहं वीर्यात् पर्यटन् पृथिवीमिमाम् ।&lt;br&gt;&#xA;१४४. व्यचरन् दण्डकारण्ये ऋषिमाम्सानि भक्षयन् ।&lt;br&gt;&#xA;१४५. (विश्वामित्राश्रमे) वेदिमभ्यधावं कृतत्वरः ॥&lt;br&gt;&#xA;१४६. अजातव्यञ्जनः श्रीमान् पद्मपत्रनिभेक्षणः ।&lt;br&gt;&#xA;१४७. एकवस्त्रधरो धन्वी शिखी कनकमालया ।&lt;br&gt;&#xA;१४८. अदृश्यत ततो रामो बालचन्द्र इवोदितः ॥&lt;br&gt;&#xA;१४९. मां तु दृष्ट्वा धनुः सज्यं असम्भ्रान्तश्चकार सः ।&lt;/p&gt;</description>
    </item>
    <item>
      <title>०४ ०४ सीतापहरणम्</title>
      <link>https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/3_AraNyakANDam/04_sItApaharaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/3_AraNyakANDam/04_sItApaharaNam/</guid>
      <description>&lt;p&gt;१. तदासाद्य दशग्रीवः क्षिप्रमन्तरमास्थितः ।&lt;br&gt;&#xA;२. श्लक्ष्णकाशायसम्वीतः शिखी छत्री उपानही ।&lt;br&gt;&#xA;३. वामे चाम्सेऽवसज्याथ शुभे यष्टिकमण्डलू ।&lt;br&gt;&#xA;४. परिव्राजकरूपेण वैदेहीं समुपागमत् ॥&lt;br&gt;&#xA;५. तमुग्रं पापकर्माणं जनस्थानरुहा द्रुमाः ।&lt;br&gt;&#xA;६. समीक्ष्य न प्रकम्पन्ते न प्रवाति च मारुतः ॥&lt;br&gt;&#xA;७. शीघ्रस्रोताश्च तं दृष्ट्वा वीक्षन्तं रक्तलोचनम् ।&lt;br&gt;&#xA;८. स्तिमितं गन्तुमारेभे भयाद् गोदावरी नदी ॥&lt;br&gt;&#xA;९. अभव्यो भव्यरूपेण भर्तारमनुशोचतीम् ।&lt;br&gt;&#xA;१०. अभ्यवर्तत वैदेहीं चित्रामिव शनैश्चरः ॥&lt;br&gt;&#xA;११. स मन्मथशराविष्टो ब्रह्मघोषमुदीरयन् ।&lt;br&gt;&#xA;१२. अब्रवीत् प्रश्रितं वाक्यं रहिते राक्षसाधिपः ॥&lt;br&gt;&#xA;१३. का त्वं काञ्चनवर्णाभे पीतकौशेयवासिनि ।&lt;br&gt;&#xA;१४. कमलानां शुभां मालां पद्मिनीव हि बिभ्रती ॥&lt;br&gt;&#xA;१५. का त्वं भवसि रुद्राणां मरुतां वा वरानने ।&lt;br&gt;&#xA;१६. वसूनां वा वरारोहे देवता प्रतिभासि मे ॥&lt;br&gt;&#xA;१७. राक्षसानामयं वासः कथं नु त्वमिहागता ।&lt;br&gt;&#xA;१८. कथमेका महारण्ये न बिभेषि वरानने ॥&lt;br&gt;&#xA;१९. कासि कस्य कुतश्चित्त्वं किं निमित्तं च दण्डकान् ।&lt;br&gt;&#xA;२०. एका चरसि कल्याणि घोरान् राक्षससेवितान् ॥&lt;br&gt;&#xA;२१. इरि प्रशस्ता वैदेही रावणेन दुरात्मना ।&lt;br&gt;&#xA;२२. सर्वैरतिथिसत्कारैः पूजयामास मैथिली ॥&lt;br&gt;&#xA;२३. ततः सुवेषं मृगयागतं पतिं&lt;br&gt;&#xA;२४. प्रतीक्षमाणा सहलक्ष्मणं तदा ।&lt;br&gt;&#xA;२५. विवीक्षमाणा हरितं ददर्श तन्-&lt;br&gt;&#xA;२६. महद्वनं नैव तु रामलक्ष्मणौ ॥&lt;br&gt;&#xA;२७. रावणेन तु वैदेही तथा पृष्टा जिहीर्षता ।&lt;br&gt;&#xA;२८. परिव्राजकलिङ्गेन शशम्सात्मानमात्मना ॥&lt;br&gt;&#xA;२९. ब्राह्मणश्चातिथिश्चायमनुक्तो हि शपेत माम् ।&lt;br&gt;&#xA;३०. इति ध्यात्वा मुहूर्तं तु सीता वचनमब्रवीत् ॥&lt;br&gt;&#xA;३१. दुहिता जनकस्याहं मैथिलस्य महात्मनः ।&lt;br&gt;&#xA;३२. सीता नांनास्मि भद्रं ते रामभार्या द्विजोत्तम ॥&lt;br&gt;&#xA;३३. उषित्वा द्वादशसमा इक्ष्वाकूणां निवेशने ।&lt;br&gt;&#xA;३४. भुञ्जाना मानुषान् भोगान् सर्वकामसमृद्धिनी ॥&lt;br&gt;&#xA;३५. मम भर्ता महातेजा वयसा पञ्चविंशकः ।&lt;br&gt;&#xA;३६. अष्टादश हि वर्षाणि मम जन्मनि गण्यते ॥&lt;br&gt;&#xA;३७. रामेति प्रथितो लोके गुणवान् सत्यवान् शुचिः ।&lt;br&gt;&#xA;३८. विशालाक्षो महाबाहुः सर्वभूतहिते रतः ॥&lt;br&gt;&#xA;३९. मात्रा प्रतिहृते राज्ये रामः प्रव्राजितो वनम् ॥&lt;br&gt;&#xA;४०. स भ्राता लक्ष्मणो नाम धर्मचारी दृढव्रतः ।&lt;br&gt;&#xA;४१. अन्वगच्छत् धनुष्पाणिः प्रव्रजन्तं मया सह ॥&lt;br&gt;&#xA;४२. ते वयं प्रच्युता राज्यात् कैकेय्यास्तु कृते त्रयः ।&lt;br&gt;&#xA;४३. विचराम द्विजश्रेष्ठ वनं गम्भीरमोजसा ॥&lt;br&gt;&#xA;४४. समाश्वस मुहूर्तं तु शक्यं वस्तुमिह त्वया ।&lt;br&gt;&#xA;४५. आगमिष्यति मे भर्ता वन्यमादाय पुष्कलम् ॥&lt;br&gt;&#xA;४६. स त्वं नाम च गोत्रं च कुलं चाचक्ष्व तत्त्वतः ।&lt;br&gt;&#xA;४७. एकश्च दण्डकारण्ये किमर्थं चरसि द्विज ॥&lt;br&gt;&#xA;४८. एवं ब्रुवन्त्यां सीतायां रामपत्न्यां महाबलः ।&lt;br&gt;&#xA;४९. प्रत्युवाचोत्तरं तीव्रं रावणो राक्षसाधिपः ॥&lt;br&gt;&#xA;५०. अहं तु रावणो नाम सीते रक्षोगणेश्वरः ।&lt;br&gt;&#xA;५१. येन वित्रासिता लोकाः सदेवासुरपन्नगाः ॥&lt;br&gt;&#xA;५२. चारुस्मिते चारुदति चारुनेत्रे विलासिनि ।&lt;br&gt;&#xA;५३. मनो हरसि मे कान्ते नदीकूलमिवाम्भसा ॥&lt;br&gt;&#xA;५४. करान्तमितमध्यासि सुकेशी सम्हतस्तनी ॥&lt;br&gt;&#xA;५५. त्वां तु काञ्चनवर्णाभां दृष्ट्वा कौशेयवासिनीम् ।&lt;br&gt;&#xA;५६. रतिं स्वकेषु दारेषु नाधिगच्छाम्यनिन्दिते ॥&lt;br&gt;&#xA;५७. बह्वीनामुत्तमस्त्रीणां आहृतानामितस्ततः ।&lt;br&gt;&#xA;५८. सर्वासामेव भद्रं ते ममाग्रमहिषी भव ॥&lt;br&gt;&#xA;५९. लङ्का नाम समुद्रस्य मध्ये मम महापुरी ।&lt;br&gt;&#xA;६०. सागरेण परिक्षिप्ता निविष्टा नगमूर्धनि ॥&lt;br&gt;&#xA;६१. तत्र सीते मया सार्धं वनेषु विहरिष्यसि ।&lt;br&gt;&#xA;६२. न चास्यारण्यवासस्य स्पृहयिष्यसि भामिनि ॥&lt;br&gt;&#xA;६३. पञ्च दास्यः सहस्राणि सर्वाभरणभूषिताः ।&lt;br&gt;&#xA;६४. सीते परिचरिष्यन्ति भार्या भवसि मे यदि ॥&lt;br&gt;&#xA;६५. रावणेनैवमुक्ता तु कुपिता जनकात्मजा ।&lt;br&gt;&#xA;६६. प्रत्युवाचानवद्याङ्गी तमनादृत्य राक्षसम् ॥&lt;br&gt;&#xA;६७. महागिरिमिवाकम्प्यं महेन्द्रसदृशं पतिम् ।&lt;br&gt;&#xA;६८. महोदधिमिवाक्षोभ्यमहं राममनुव्रता ॥&lt;br&gt;&#xA;६९. सर्वलक्षणसम्पन्नं न्यग्रोधपरिमण्डलम् ।&lt;br&gt;&#xA;७०. सत्यसन्धं महाभागं अहं राममनुव्रता ॥&lt;br&gt;&#xA;७१. महाबाहुं महोरस्कं सिम्हविक्रान्तगामिनम् ।&lt;br&gt;&#xA;७२. नृसिम्हं सिम्हसङ्काशमहं राममनुव्रता ॥&lt;br&gt;&#xA;७३. पूर्णचन्द्राननं रामं राजवत्सं जितेन्द्रियम् ।&lt;br&gt;&#xA;७४. पृथुकीर्तिं महात्मानमहं राममनुव्रता ॥&lt;br&gt;&#xA;७५. त्वं पुनर्जम्बुकः सिम्हीं मामिच्छसि सुदुर्लभाम् ।&lt;br&gt;&#xA;७६. नाहं शक्या त्वया स्प्रष्टुमादित्यस्य प्रभा यथा ॥&lt;br&gt;&#xA;७७. पादपान् काञ्चनान् नूनं बहून् पश्यसि मन्दभाक् ।&lt;br&gt;&#xA;७८. क्षुधितस्य च सिम्हस्य मृगशत्रोस्तरस्विनः ।&lt;br&gt;&#xA;७९. आशीविषस्य वदनात् दम्ष्‍ट्रामादातुमिच्छसि ॥&lt;br&gt;&#xA;८०. मन्दरं पर्वतश्रेष्ठं पाणिनाहर्तुमिच्छसि ।&lt;br&gt;&#xA;८१. कालकूटं विषं पीत्वा स्वस्तिमान् गन्तुमिच्छसि ॥&lt;br&gt;&#xA;८२. अक्षि सूच्या प्रमृजसि जिह्वया लेक्षि च क्षुरम् ।&lt;br&gt;&#xA;८३. अवसज्य शिलां कण्ठे समुद्रं तर्तुमिच्छसि ॥&lt;br&gt;&#xA;८४. अग्निं प्रज्वलितं दृष्ट्वा वस्त्रेणाहर्तुमिच्छसि ।&lt;br&gt;&#xA;८५. अयोमुखानां शूलानामग्रे चरितुमिच्छसि ।&lt;br&gt;&#xA;८६. रामस्य सदृशीं भार्यां योऽधिगन्तुं त्वमिच्छसि ॥&lt;br&gt;&#xA;८७. यदन्तरं सिम्हशृगालयोर्वने ।&lt;br&gt;&#xA;८८. यदन्तरं स्यन्दिनिकासमुद्रयोः ।&lt;br&gt;&#xA;८९. सुराग्र्यसौवीरकयोर्यदन्तरम् ।&lt;br&gt;&#xA;९०. तदन्तरं वै तव राघव्स्य च ॥&lt;br&gt;&#xA;९१. यदन्तरं काञ्चनसीसलोहयोः ।&lt;br&gt;&#xA;९२. यदन्तरं चन्दनवारिपङ्कयोः ।&lt;br&gt;&#xA;९३. यदन्तरं हस्तिबिडालयोर्वने ।&lt;br&gt;&#xA;९४. तदन्तरं दाशरथेस्तवैव च ॥&lt;br&gt;&#xA;९५. इतीव तद्वाक्यमदुष्टभावा ।&lt;br&gt;&#xA;९६. सुधृष्टमुक्त्वा रजनीचरं तम् ।&lt;br&gt;&#xA;९७. गात्रप्रकम्पव्यथिता बभूव।&lt;br&gt;&#xA;९८. वातोद्धता सा कदलीव तन्वी ॥&lt;br&gt;&#xA;९९. एवं ब्रुवन्त्यां सीतायां सम्रब्धः परुषं वचः ।&lt;br&gt;&#xA;१००. ललाटे भ्रुकुटीं कृत्वा रावणः प्रत्युवाच ह ॥&lt;br&gt;&#xA;१०१. भ्राता वैश्रवणस्याहं सापत्नो वरवर्णिनि ।&lt;br&gt;&#xA;१०२. रावणो नाम भद्रं ते दशग्रीवः प्रतापवान् ॥&lt;br&gt;&#xA;१०३. मम सञ्जातरोषस्य मुखं दृष्ट्वैव मैथिलि ।&lt;br&gt;&#xA;१०४. विद्रवन्ति परित्रस्ताः सुराः शक्रपुरोगमाः ॥&lt;br&gt;&#xA;१०५. यत्र तिष्ठाम्यहं तत्र मारुतो वाति शङ्कितः ।&lt;br&gt;&#xA;१०६. तीव्राम्शुः शिशिराम्शुश्च भयात् सम्पद्यते रविः ॥&lt;br&gt;&#xA;१०७. निष्कम्पपत्रास्तरवो नद्यश्च स्तिमितोदकाः ।&lt;br&gt;&#xA;१०८. भवन्ति यत्र यत्राहं तिष्ठामि विचरामि च ॥&lt;br&gt;&#xA;१०९. मम पारे समुद्रस्य लङ्का नाम पुरी शुभा ।&lt;br&gt;&#xA;११०. तत्र त्वं वसती सीते राजपुत्रि मया सह ।&lt;br&gt;&#xA;१११. भुञ्जाना मानुषान् भोगान् दिव्याश्च वरवर्णिनि ।&lt;br&gt;&#xA;११२. न स्मरिष्यसि रामस्य मानुषस्य गतायुषः ॥&lt;br&gt;&#xA;११३. स्थापयित्वा प्रियं पुत्रं राज्ञा दशरथेन यः ।&lt;br&gt;&#xA;११४. मन्दवीर्यः सुतो ज्येष्ठः ततः प्रस्थापितो ह्ययम् ॥&lt;br&gt;&#xA;११५. तेन किं भ्रष्टराज्येन रामेण गतचेतसा ।&lt;br&gt;&#xA;११६. करिष्यसि विशालाक्षि तापसेन तपस्विना ॥&lt;br&gt;&#xA;११७. सर्वराक्षसभर्तारं कामात् स्वयमिहागतम् ।&lt;br&gt;&#xA;११८. न मन्मथशराविष्टं प्रत्याख्यातुं त्वमर्हसि ॥&lt;br&gt;&#xA;११९. प्रत्याख्याय हि मां भीरु परितापं गमिष्यसि ।&lt;br&gt;&#xA;१२०. चरणेनाभिहत्येव पुरूरवसमुर्वशी ॥&lt;br&gt;&#xA;१२१. अङ्गुल्या न समो रामो मम युद्धे स मानुषः ।&lt;br&gt;&#xA;१२२. तव भाग्येन सम्प्राप्तं भजस्व वरवर्णिनि ॥&lt;br&gt;&#xA;१२३. एवमुक्ता तु वैदेही क्रुद्धा सम्रक्तलोचना ।&lt;br&gt;&#xA;१२४. अब्रवीत् परुषं वाक्यं रहिते राक्षसाधिपम् ॥&lt;br&gt;&#xA;१२५. कथं वैश्रवणं देवं सर्वभूतनमस्कृतम् ।&lt;br&gt;&#xA;१२६. भ्रातरं व्यपदिश्य त्वमशुभं कर्तुमिच्छसि ॥&lt;br&gt;&#xA;१२७. अवश्यं विनशिष्यन्ति सर्वे रावण राक्षसाः ।&lt;br&gt;&#xA;१२८. येषां त्वं कर्कशो राजा दुर्बुद्धिरजितेन्द्रियः ॥&lt;br&gt;&#xA;१२९. सीताया वचनं श्रुत्वा दशग्रीवः प्रतापवान् ।&lt;br&gt;&#xA;१३०. हस्ते हस्तं समाहत्य चकार सुमहद्वपुः ॥&lt;br&gt;&#xA;१३१. स परिव्राजकच्छद्म महाकायो विहाय तत् ।&lt;br&gt;&#xA;१३२. प्रतिपद्य स्वकं रूपं रावणो राक्षसाधिपः ॥&lt;br&gt;&#xA;१३३. सम्रक्तनयनः क्रोधात् जीमूतनिचयप्रभः ।&lt;br&gt;&#xA;१३४. स तामसितकेशान्तां भास्करस्य प्रभामिव ।&lt;br&gt;&#xA;१३५. वसनाभरणोपेतां मैथिलीं रावणोऽब्रवीत् ॥&lt;br&gt;&#xA;१३६. नोन्मत्तया श्रुतौ मन्ये मम वीर्यपराक्रमौ ।&lt;br&gt;&#xA;१३७. उद्वहेयं भुजाभ्यां तु मेदिनीमम्बरे स्थितः ।&lt;br&gt;&#xA;१३८. आपिबेयं समुद्रं च हन्यां मृत्युं रणे स्थितः ॥&lt;br&gt;&#xA;१३९. त्रिषु लोकेषु विख्यातं यदि भर्तारमिच्छसि ।&lt;br&gt;&#xA;१४०. मामाश्रय वरारोहे तवाहं सदृशः पतिः ॥&lt;br&gt;&#xA;१४१. राज्याच्च्युतमसिद्धार्थं रामं परिमितायुषम् ।&lt;br&gt;&#xA;१४२. कैर्गुणैरनुरक्तासि मूढे पण्डितमानिनि ॥&lt;br&gt;&#xA;१४३. इत्युक्त्वा मैथिलीं वाक्यं प्रियार्हां प्रियवादिनीम् ।&lt;br&gt;&#xA;१४४. जग्राह रावणः सीतां बुधः खे रोहिणीमिव ॥&lt;br&gt;&#xA;१४५. सा गृहीता विचुक्रोश रावणेन यशस्विनी ।&lt;br&gt;&#xA;१४६. रामेति सीता दुःखार्ता रामं दूरगतं वने ॥&lt;br&gt;&#xA;१४७. तामकामां स कामार्तः पन्नगेन्द्रवधूमिव ।&lt;br&gt;&#xA;१४८. विवेष्टमानामादाय उत्पपाताथ रावणः ॥&lt;br&gt;&#xA;१४९. ततः सा राक्षसेन्द्रेण ह्रियमाणा विहायसा ।&lt;br&gt;&#xA;१५०. भृशं चुक्रोश मत्तेव भ्रान्तचित्ता यथातुरा ॥&lt;br&gt;&#xA;१५१. जीवितं सुखमर्थाम्श्च धर्महेतोः परित्यजन् ।&lt;br&gt;&#xA;१५२. ह्रियमाणामधर्मेण मां राघव न पश्यसि ॥&lt;br&gt;&#xA;१५३. न तु सद्योऽविनीतस्य दृश्यते कर्मणः फलम् ।&lt;br&gt;&#xA;१५४. कालोऽप्यङ्गीभवत्यत्र सस्यानामिव पक्तये ॥&lt;br&gt;&#xA;१५५. हन्तेदानीं सकामास्तु कैकेयी सह बान्धवैः ।&lt;br&gt;&#xA;१५६. ह्रिये यद्धर्मकामस्य धर्मपत्नी यशस्विनः ॥&lt;br&gt;&#xA;१५७. आमन्त्रये जनस्थाने कर्णिकारान् सुपुष्पितान् ।&lt;br&gt;&#xA;१५८. क्षिप्रं रामाय शम्सध्वं सीतां हरति रावणः ॥&lt;br&gt;&#xA;१५९. माल्यवन्तं शिखरिणं वन्दे प्रस्रवणं गिरिम् ।&lt;br&gt;&#xA;१६०. क्षिप्रं रामाय शम्स त्वं सीतां हरति रावणः ॥&lt;br&gt;&#xA;१६१. हम्सकारण्डवाकीर्णां वन्दे गोदावरीं नदीम् ।&lt;br&gt;&#xA;१६२. क्षिप्रं रामाय शम्स त्वं सीतां हरति रावणः ॥&lt;br&gt;&#xA;१६३. सा तदा करुणा वाचो विलपन्ती सुदुःखिता ।&lt;br&gt;&#xA;१६४. वनस्पतिगतं गृध्रं ददर्शायतलोचना ॥&lt;br&gt;&#xA;१६५. सा तमुद्वीक्ष्य सुश्रोणी रावणस्य वशं गता ।&lt;br&gt;&#xA;१६६. समाक्रन्दत् भयपरा दुःखोपहतया गिरा ॥&lt;br&gt;&#xA;१६७. जटायो पश्य मामार्य ह्रियमाणामनाथवत् ।&lt;br&gt;&#xA;१६८. अनेन राक्षसेन्द्रेण करुणं पापकर्मणा ॥&lt;br&gt;&#xA;१६९. रामाय तु यथातत्त्वं जटायो हरणं मम ।&lt;br&gt;&#xA;१७०. लक्ष्मणाय च तत्सर्वमाख्यातव्यमशेषतः ॥&lt;br&gt;&#xA;१७१. तं शब्दमवसुप्तस्तु जटायुरथ शुश्रुवे ।&lt;br&gt;&#xA;१७२. निरीक्ष्य रावणं क्षिप्रं वैदेहीं च ददर्श सः ॥&lt;br&gt;&#xA;१७३. दशग्रीव स्थितो धर्मे पुराणे सत्यसम्श्रयः ।&lt;br&gt;&#xA;१७४. जटायुर्नाम नांनाहं गृध्रराजो महाबलः ॥&lt;br&gt;&#xA;१७५. राजा सर्वस्य लोकस्य महेन्द्रवरुणोपमः ।&lt;br&gt;&#xA;१७६. लोकानां च हिते युक्तो रामो दशरथात्मजः ॥&lt;br&gt;&#xA;१७७. तस्यैषा लोकनाथस्य धर्मपत्नी यशस्विनी ।&lt;br&gt;&#xA;१७८. सीता नाम वरारोहा यां त्वं हर्तुमिहेच्छसि ॥&lt;br&gt;&#xA;१७९. कथं राजा स्थितो धर्मे परदारान् परामृशेत् ।&lt;br&gt;&#xA;१८०. रक्षणीया विशेषेण राजदारा महाबल ॥&lt;br&gt;&#xA;१८१. निवर्तय मतिं नीचां परदाराभिमर्षनात् ।&lt;br&gt;&#xA;१८२. यथात्मनस्तथान्येषां दारा रक्ष्या विपश्चिता ॥&lt;br&gt;&#xA;१८३. विषये वा पुरे वा ते यदा रामो महाबलः ।&lt;br&gt;&#xA;१८४. नापराद्ध्यति धर्मात्मा कथं तस्यापराद्ध्यसि ॥&lt;br&gt;&#xA;१८५. स भारः सौम्य भर्तव्यो यो नरं नावसादयेत् ।&lt;br&gt;&#xA;१८६. तदन्नमपि भोक्तव्यं जीर्यते यदनामयम् ॥&lt;br&gt;&#xA;१८७. यत्कृत्वा न भवेत् धर्मो न कीर्तिर्न यशो भुवि ।&lt;br&gt;&#xA;१८८. शरीरस्य भवेत् खेदः कस्तत्कर्म समाचरेत् ॥&lt;br&gt;&#xA;१८९. वृद्धोऽहं त्वं युवा धन्वी सशरः कवची रथी ।&lt;br&gt;&#xA;१९०. तथाप्यादाय वैदेहीं कुशली न गमिष्यसि ॥&lt;br&gt;&#xA;१९१. तिष्ठ तिष्ठ दशग्रीव मुहूर्तं पश्य रावण ।&lt;br&gt;&#xA;१९२. वृन्तादिव फलं त्वां तु पातयेयं रथोत्तमात् ॥&lt;br&gt;&#xA;१९३. इत्युक्तस्य यथान्यायं रावणस्य जटायुषा ।&lt;br&gt;&#xA;१९४. क्रुद्धस्याग्निनिभाः सर्वा रेजुर्विंशतिदृष्टयः ॥&lt;br&gt;&#xA;१९५. ततो नालीकनाराचैः तीक्ष्णाग्रैश्च विकर्णिभिः ।&lt;br&gt;&#xA;१९६. अभ्यवर्षन् महाघोरैः गृध्रराजं महाबलः ॥&lt;br&gt;&#xA;१९७. स तानि शरजालानि गृध्रः पत्ररथेश्वरः ।&lt;br&gt;&#xA;१९८. जटायुः प्रतिजग्राह रावणास्त्राणि सम्युगे ॥&lt;br&gt;&#xA;१९९. शरैरावारितस्तस्य सम्युगे पतगेश्वरः ।&lt;br&gt;&#xA;२००. कुलायमुपसम्प्राप्तः पक्षीव प्रबभौ तदा ॥&lt;br&gt;&#xA;२०१. स तानि शरवर्षाणि पक्षाभ्यां च विधूय सः ।&lt;br&gt;&#xA;२०२. चरणाभ्यां महातेजा बभञ्जास्य महद्धनुः ॥&lt;br&gt;&#xA;२०३. काञ्चनोरश्छदान् दिव्यान् पिशाचवदनान् खरान् ।&lt;br&gt;&#xA;२०४. ताम्श्चास्य जवसम्पन्नान् जघान समरे बली ॥&lt;br&gt;&#xA;२०५. वरं त्रिवेणुसम्पन्नं कामगं पावकार्चिषम् ।&lt;br&gt;&#xA;२०६. मणिहेमविचित्राङ्गं बभञ्ज च महारथम् ॥&lt;br&gt;&#xA;२०७. पूर्णचन्द्रप्रतीकाशं छत्रं च व्यजनैः सह ।&lt;br&gt;&#xA;२०८. पातयामास वेगेन ग्राहिभी राक्षसैः सह ॥&lt;br&gt;&#xA;२०९. सारथेश्चास्य वेगेन तुण्डेनैव महच्छिरः ।&lt;br&gt;&#xA;२१०. पुनर्व्यपाहरत् श्रीमान् पक्षिराजो महाबलः ॥&lt;br&gt;&#xA;२११. स भग्नधन्वा विरथो हताश्वो हतसारथिः ।&lt;br&gt;&#xA;२१२. अङ्केनादाय वैदेहीं पपात भुवि रावणः ॥&lt;br&gt;&#xA;२१३. परिश्रान्तं तु तं दृष्ट्वा जरया पक्षियूथपम् ।&lt;br&gt;&#xA;२१४. उत्पपात पुनर्हृष्टो मैथिलीं गृह्य रावणः ॥&lt;br&gt;&#xA;२१५. तं प्रहृष्टं निधायाङ्के गच्छन्तं जनकात्मजाम् ।&lt;br&gt;&#xA;२१६. समावार्य महातेजा जटायुरिदमब्रवीत् ॥&lt;br&gt;&#xA;२१७. बद्धस्त्वं कालपाशेन क्व गतस्तस्य मोक्ष्यसे ।&lt;br&gt;&#xA;२१८. वधाय बडिशं गृह्य सामिषं जलजो यथा ॥&lt;br&gt;&#xA;२१९. यथा त्वया कृतं कर्म भीरुणा लोकगर्हितम् ।&lt;br&gt;&#xA;२२०. तस्कराचरितो मार्गो नैष वीर निषेवितः ॥&lt;br&gt;&#xA;२२१. युद्ध्यस्व यदि शूरोऽसि मुहूर्तं तिष्ठ रावण ।&lt;br&gt;&#xA;२२२. शयिष्यसे हतो भूमौ यथा भ्राता खरस्तथा ॥&lt;br&gt;&#xA;२२३. एवमुक्त्वा शुभं वाक्यं जटायुस्तस्य रक्षसः ।&lt;br&gt;&#xA;२२४. निपपात भृशं पृष्ठे दशग्रीवस्य वीर्यवान् ॥&lt;br&gt;&#xA;२२५. ततः क्रोधात् दशग्रीवः सीतामुत्सृज्य रावणः ।&lt;br&gt;&#xA;२२६. मुष्टिभ्यां चरणाभ्यां च गृध्रराजमपोथयत् ॥&lt;br&gt;&#xA;२२७. ततो मुहूर्तं सङ्ग्रामो बभूवातुलवीर्ययोः ।&lt;br&gt;&#xA;२२८. राक्षसानां च मुख्यस्य पक्षिणां प्रवरस्य च ॥&lt;br&gt;&#xA;२२९. तस्य व्यायच्छमानस्य रामस्यार्थे स रावणः ।&lt;br&gt;&#xA;२३०. पक्षौ पार्श्वौ च पादौ च खड्गमुद्धृत्य सोऽच्छिनत् ॥&lt;br&gt;&#xA;२३१. स च्छिन्नपक्षः सहसा रक्षसा रौद्रकर्मणा ।&lt;br&gt;&#xA;२३२. निपपात हतो गृध्रो धरण्यामल्पजीवितः ॥&lt;br&gt;&#xA;२३३. तं दृष्ट्वा पतितं भूमौ क्षतजार्द्रं जटायुषम् ।&lt;br&gt;&#xA;२३४. अभ्यधावत वैदेही स्वबन्धुमिव दुःखिता ॥&lt;br&gt;&#xA;२३५. आलिङ्ग्य गृध्रं निहतं रावणेन बलीयसा ।&lt;br&gt;&#xA;२३६. विललाप सुदुःखार्ता सीता शशिनिभानना ॥&lt;br&gt;&#xA;२३७. नूनं राम न जानासि महद्व्यसनमात्मनः ।&lt;br&gt;&#xA;२३८. अयं हि पापचारेण मां त्रातुमभिसङ्गतः ।&lt;br&gt;&#xA;२३९. शेते विनिहतो भूमौ ममाभाग्याद्विहङ्गमः ॥&lt;br&gt;&#xA;२४०. त्राहि मामद्य काकुत्स्थ लक्ष्मणेति वराङ्गना ।&lt;br&gt;&#xA;२४१. सुसन्त्रस्ता समाक्रन्दत् शृण्वतां तु यथान्तिके ॥&lt;br&gt;&#xA;२४२. तां क्लिष्टमाल्याभरणां विलपन्तीमनाथवत् ।&lt;br&gt;&#xA;२४३. अभ्यधावत वैदेहीं रावणो राक्षसाधिपः ॥&lt;br&gt;&#xA;२४४. क्रोशन्तीं राम रामेति रामेण रहितां वने ।&lt;br&gt;&#xA;२४५. जीवितान्ताय केशेषु जग्राहान्तकसन्निभः ॥&lt;br&gt;&#xA;२४६. स तु तां राम रामेति रुदन्तीं लक्ष्मणेति च ।&lt;br&gt;&#xA;२४७. जगामादाय चाकाशं रावणो राक्षसेश्वरः ॥&lt;br&gt;&#xA;२४८. तरुप्रवालरक्ता सा नीलाङ्गं रक्षसेश्वरम् ।&lt;br&gt;&#xA;२४९. प्राशोभयत वैदेही गजं कक्ष्येव काञ्चनी ॥&lt;br&gt;&#xA;२५०. तस्या भूषणघोषेण वैदेह्या राक्षसाधिपः ।&lt;br&gt;&#xA;२५१. बभौ सचपलो नीलः सघोष इव तोयदः ॥&lt;br&gt;&#xA;२५२. उत्पन्नवाताभिहता नानाद्विजगणायुताः ।&lt;br&gt;&#xA;२५३. मा भैरिति विधूताग्रा व्याजह्रुरिव पादपाः ॥&lt;br&gt;&#xA;२५४. नलिन्यो ध्वस्तकमलाः त्रस्तमीनजलेचराः ।&lt;br&gt;&#xA;२५५. सखीमिव गतोच्छ्वासामन्वशोचन्त मैथिलीम् ॥&lt;br&gt;&#xA;२५६. समन्तादभिसम्पत्य सिम्हव्याघ्रमृगद्विजाः ।&lt;br&gt;&#xA;२५७. अभ्यधावन् तदा रोषात् सीतां छायानुगामिनः ॥&lt;br&gt;&#xA;२५८. जलप्रपाताश्रुमुखाः शृङ्गैरुच्छ्रितबाहुभिः ।&lt;br&gt;&#xA;२५९. सीतायां ह्रियमाणायां विक्रोशन्तीव पर्वताः ॥&lt;br&gt;&#xA;२६०. वित्रस्तका दीनमुखा रुरुदुर्मृगपोतकाः ।&lt;br&gt;&#xA;२६१. उद्वीक्ष्योद्वीक्ष्य नयनैः आस्रपाताविलेक्षणाः ॥&lt;br&gt;&#xA;२६२. दुःखिता परमोद्विग्ना भये महति वर्तिनी ।&lt;br&gt;&#xA;२६३. रोषरोदनताम्राक्षी भीमाक्षं राक्षसाधिपम् ।&lt;br&gt;&#xA;२६४. रुदन्ती करुणं सीता ह्रियमाणेदमब्रवीत् ॥&lt;br&gt;&#xA;२६५. न व्यपत्रपसे नीच कर्मणानेन रावण ।&lt;br&gt;&#xA;२६६. ज्ञात्वा विरहितां यन्मां चोरयित्वा पलायसे ॥&lt;br&gt;&#xA;२६७. त्वयैव नूनं दुष्टात्मन् भीरुणा हर्तुमिच्छता ।&lt;br&gt;&#xA;२६८. ममापवाहितो भर्ता मृगरूपेण मायया ॥&lt;br&gt;&#xA;२६९. यो हि मामुद्यतस्त्रातुं सोऽप्ययं विनिपातितः ।&lt;br&gt;&#xA;२७०. गृध्रराजः पुराणोऽसौ श्वशुरस्य सखा मम ॥&lt;br&gt;&#xA;२७१. धिक् ते शौर्यं च सत्त्वं च यत्त्वं कथितवान्स्तदा ।&lt;br&gt;&#xA;२७२. कुलाक्रोशकरं लोके धिक् ते चारित्रमीदृशम् ॥&lt;br&gt;&#xA;२७३. न हि चक्षुष्पथं प्राप्य तयोः पार्थिवपुत्रयोः ।&lt;br&gt;&#xA;२७४. ससैन्योऽपि समर्थस्त्वं मुहूर्तमपि जीवितुम् ॥&lt;br&gt;&#xA;२७५. येन त्वं व्यवसायेन बलान् मां हर्तुमिच्छसि ।&lt;br&gt;&#xA;२७६. व्यवसायः स ते नीच भविष्यति निरर्थकः ॥&lt;br&gt;&#xA;२७७. न ह्यहं तमपश्यन्ती भर्तारं विबुधोपमम् ।&lt;br&gt;&#xA;२७८. उत्सहे शत्रुवशगा प्राणान् धारयितुं चिरम् ॥&lt;br&gt;&#xA;२७९. न हि त्वमीदृशं कृत्वा तस्यालीकं महात्मनः ।&lt;br&gt;&#xA;२८०. धरितुं शक्यसि चिरं विषं पीत्वेव निर्घृणः ॥&lt;br&gt;&#xA;२८१. एतच्चान्यच्च परुषं वैदेही रावणाङ्कगा ।&lt;br&gt;&#xA;२८२. भयशोकसमाविष्टा करुणं विललाप ह ॥&lt;br&gt;&#xA;२८३. ह्रियमाणा तु वैदेही कञ्चिन्नाथमपश्यती ।&lt;br&gt;&#xA;२८४. ददर्श गिरिशृङ्गस्थान् पञ्च वानरपुङ्गवान् ॥&lt;br&gt;&#xA;२८५. तेषां मध्ये विशालाक्षी कौशेयं कनकप्रभम् ।&lt;br&gt;&#xA;२८६. उत्तरीयं वरारोहा शुभान्याभरणानि च ।&lt;br&gt;&#xA;२८७. मुमोच यदि रामाय शम्सेयुरिति मैथिली ॥&lt;br&gt;&#xA;२८८. वस्त्रमुत्सृज्य तन्मध्ये निक्षिप्तं सहभूषणम् ।&lt;br&gt;&#xA;२८९. सम्भ्रमात्तु दशग्रीवः तत्कर्म न स बुद्धवान् ॥&lt;br&gt;&#xA;२९०. पिङ्गाक्षाः तां विशालाक्षीं नेत्रैरनिमिषैरिव ।&lt;br&gt;&#xA;२९१. विक्रोशन्तीं तथा सीतां ददृशुः वानरर्षभाः ॥&lt;br&gt;&#xA;२९२. तां जहार सुसम्हृष्टो रावणो मृत्युमात्मनः ।&lt;br&gt;&#xA;२९३. उत्सङ्गेनैव भुजगीं तीक्ष्णदम्ष्‍ट्रां महाविषाम् ॥&lt;br&gt;&#xA;२९४. वनानि सरितः शैलान् सराम्सि च विहायसा ।&lt;br&gt;&#xA;२९५. स क्षिप्रं समतीयाय शरश्चापादिव च्युतः ॥&lt;br&gt;&#xA;२९६. सोऽभिगम्य पुरीं लङ्कां सुविभक्तमहापथाम् ।&lt;br&gt;&#xA;२९७. सम्रूढकक्ष्याबहुलं स्वमन्तह्पुरमाविशत् ॥&lt;br&gt;&#xA;२९८. तत्र तामसितापाङ्गां शोकमोहपरायणाम् ।&lt;br&gt;&#xA;२९९. निदधे रावणः सीतां मयो मायामिव स्त्रियम् ॥&lt;br&gt;&#xA;३००. अब्रवीच्च दशग्रीवः पिशाचीर्घोरदर्शनाः ।&lt;br&gt;&#xA;३०१. मुक्तामणिसुवर्णानि वस्त्राण्याभरणानि च ।&lt;br&gt;&#xA;३०२. यद्यदिच्छेत् तदेवास्या देयं मच्छन्दतो यथा ॥&lt;br&gt;&#xA;३०३. या च वक्ष्यति वैदेहीं वचनं किञ्चिदप्रियम् ।&lt;br&gt;&#xA;३०४. अज्ञानाद्यदि वा ज्ञानात् न तस्या जीवितं प्रियम् ॥&lt;br&gt;&#xA;३०५. तथोक्त्वा राक्षसीस्तास्तु राक्षसेन्द्रः प्रतापवान् ।&lt;br&gt;&#xA;३०६. आत्मानं बुद्धिवैक्लव्यात् कृतकृत्यममन्यत ॥&lt;br&gt;&#xA;३०७. स चिन्तयानो वैदेहीं कामबाणसमर्पितः ।&lt;br&gt;&#xA;३०८. प्रविवेश गृहं रम्यं सीतां द्रष्टुम्भित्वरन् ॥&lt;br&gt;&#xA;३०९. स प्रविश्य तु तद्वेश्म रावणो राक्षसाधिपः ।&lt;br&gt;&#xA;३१०. अपश्यत् राक्षसीमध्ये सीतां शोकपरायणाम् ॥&lt;br&gt;&#xA;३११. तां तु शोकपरां दीनामवशां राक्षसाधिपः ।&lt;br&gt;&#xA;३१२. स बलाद् दर्शयामास गृहं देवगृहोपमम् ॥&lt;br&gt;&#xA;३१३. दिव्यदुन्दुभिनिर्ह्रादं तप्तकाञ्चनतोरणम् ।&lt;br&gt;&#xA;३१४. सोपानं काञ्चनं चित्रमारुरोह तया सह ॥&lt;br&gt;&#xA;३१५. दान्तिका राजताश्चैव गवाक्षाः प्रियदर्शनाः ।&lt;br&gt;&#xA;३१६. हेमजालावृताश्चासन् तत्र प्रासादपङ्क्तयः ॥&lt;br&gt;&#xA;३१७. सुधामणिविचत्राणि भूमिभागानि सर्वशः ।&lt;br&gt;&#xA;३१८. दशग्रीवः स्वभवने प्रादर्शयत मैथिलीम् ॥&lt;br&gt;&#xA;३१९. दर्शयित्वा तु वैदेह्याः कृत्स्नं तद्भवनोत्तमम् ।&lt;br&gt;&#xA;३२०. उवाच वाक्यं पापात्मा सीतां लोभितुमिच्छता ॥&lt;br&gt;&#xA;३२१. दश राक्षसकोट्यश्च द्वाविंशतिरथापराः ।&lt;br&gt;&#xA;३२२. तेषां प्रभुरहं सीते सर्वेषां भीमकर्मणाम् ॥&lt;br&gt;&#xA;३२३. यदिदं राजतन्त्रं मे त्वयि सर्वं प्रतिष्ठितम् ।&lt;br&gt;&#xA;३२४. जीवितं च विशालाक्षि त्वं मे प्राणैर्गरीयसी ॥&lt;br&gt;&#xA;३२५. बहूनां स्त्रीसहस्राणां मम योऽसौ परिग्रहः ।&lt;br&gt;&#xA;३२६. तासां त्वमीश्वरा सीते मम भार्या भव प्रिये ॥&lt;br&gt;&#xA;३२७. यौवनं ह्यध्रुवं भीरु रमस्वेह मया सह ॥&lt;br&gt;&#xA;३२८. न देवेषु न यक्षेषु न गन्धर्वेषु पक्षिषु ।&lt;br&gt;&#xA;३२९. अहं पश्यामि लोकेषु यो मे वीर्यसमो भवेत् ॥&lt;br&gt;&#xA;३३०. राज्यभ्रष्टेन दीनेन तापसेन गतायुषा ।&lt;br&gt;&#xA;३३१. किं करिष्यसि रामेण मानुषेणाल्पतेजसा ॥&lt;br&gt;&#xA;३३२. दर्शने मा कृथा बुद्धिं राघवस्य वरानने ।&lt;br&gt;&#xA;३३३. कास्य शक्तिरिहागन्तुमपि सीते मनोरथैः ॥&lt;br&gt;&#xA;३३४. न शक्यो वायुराकाशे पाशैर्बद्धुं महाजवः ।&lt;br&gt;&#xA;३३५. दीप्यमानस्य वाप्यग्नेः ग्रहीतुं विमलां शिखाम् ॥&lt;br&gt;&#xA;३३६. लङ्कायां सुमहद्राज्यमिदं त्वमनुपालय ।&lt;br&gt;&#xA;३३७. त्वत्प्रेष्या मद्विधाश्चैव देवाश्चापि चराचराः ॥&lt;br&gt;&#xA;३३८. अभिषेकोदकक्लिन्ना तुष्टा च रमयस्व माम् ॥&lt;br&gt;&#xA;३३९. दुष्कृतं यत्पुरा कर्म वनवासेन तद्गतम् ।&lt;br&gt;&#xA;३४०. यश्च ते सुकृतो धर्मः तस्येह फलमाप्नुहि ॥&lt;br&gt;&#xA;३४१. पुष्पकं नाम सुश्रोणि भ्रातुर्वैश्रवणस्य मे ।&lt;br&gt;&#xA;३४२. विमानं सूर्यसङ्काशं तरसा निर्जितं मया ॥&lt;br&gt;&#xA;३४३. विशालं रमणीयं च तद्विमानमनुत्तमम् ।&lt;br&gt;&#xA;३४४. तत्र सीते मया सार्धं विहरस्व यथासुखम् ॥&lt;br&gt;&#xA;३४५. वदनं पद्मसङ्काशं विमलं चारुदर्शनम् ।&lt;br&gt;&#xA;३४६. शोकार्तं तु वरारोहे न भ्राजति वरानने ॥&lt;br&gt;&#xA;३४७. एवं वदति तस्मिन् सा वस्त्रान्तेन वराङ्गना ।&lt;br&gt;&#xA;३४८. पिधायेन्दुनिभं सीता मुखमश्रूण्यवर्तयत् ॥&lt;br&gt;&#xA;३४९. ध्यायन्तीं तामिवास्वस्थां दीनां चिन्ताहतप्रभाम् ।&lt;br&gt;&#xA;३५०. उवाच वचनं पापो रावणो राक्षसेश्वरः ॥&lt;br&gt;&#xA;३५१. अलं व्रीडेन वैदेहि धर्मलोपकृतेन च ।&lt;br&gt;&#xA;३५२. आर्षोऽयं दैवनिष्यन्दो यस्त्वामभिगमिष्यति ॥&lt;br&gt;&#xA;३५३. एतौ पादौ महास्निग्धौ शिरोभिः परिपीडितौ ।&lt;br&gt;&#xA;३५४. प्रसादं कुरु मे क्षिप्रं वश्यो दासोऽहमस्मि ते ॥&lt;br&gt;&#xA;३५५. इमाः शून्या मया वाचः शुष्यमाणेन भाषिताः ।&lt;br&gt;&#xA;३५६. न चापि रावणः काञ्चिन्मूर्ध्ना स्त्रीं प्रणमेत ह ॥&lt;br&gt;&#xA;३५७. एवमुक्त्वा दशग्रीवो मैथिलीं जनकात्मजाम् ।&lt;br&gt;&#xA;३५८. कृतान्तवशमापन्नः ममेयमिति मन्यते ॥&lt;br&gt;&#xA;३५९. सा तथोक्ता तु वैदेही निर्भया शोककर्शिता ।&lt;br&gt;&#xA;३६०. तृणमन्तरतः कृत्वा रावणं प्रत्यभाषत ॥&lt;br&gt;&#xA;३६१. यदा विनाशो भूतानां दृश्यते कालचोदितः ।&lt;br&gt;&#xA;३६२. तदा कार्ये प्रमाद्यन्ति नराः कालवशं गताः ॥&lt;br&gt;&#xA;३६३. मां प्रधृश्य स ते कालः प्राप्तोऽयं राक्षसाधम ।&lt;br&gt;&#xA;३६४. आत्मनो राक्षसानां च वधायान्तह्पुरस्य च ॥&lt;br&gt;&#xA;३६५. यदि पश्येत् स रामस्त्वां रोषदीप्तेन चक्षुषा ।&lt;br&gt;&#xA;३६६. रक्षः त्वमद्य निर्दग्धो गच्छेः सद्यः पराभवम् ॥&lt;br&gt;&#xA;३६७. स ते दर्पं बलं वीर्यमुत्सेकं च तथाविधम् ।&lt;br&gt;&#xA;३६८. अपनेष्यति गात्रेभ्यः शरवर्षेण सम्युगे ॥&lt;br&gt;&#xA;३६९. न शक्या यज्ञमध्यस्था वेदिः स्रुग्भाण्डमण्डिता ।&lt;br&gt;&#xA;३७०. द्विजातिमन्त्रपूता च चण्डालेनावमर्दितुम् ॥&lt;br&gt;&#xA;३७१. तथाहं धर्मनित्यस्य धर्मपत्नी पतिव्रता ।&lt;br&gt;&#xA;३७२. त्वया स्प्रष्टुं न शक्यास्मि राक्षसाधम पापिना ॥&lt;br&gt;&#xA;३७३. क्रीडन्ती राजहम्सेन पद्मषण्डेषु नित्यदा ।&lt;br&gt;&#xA;३७४. हम्सी सा तृणमध्यस्थं कथं पश्येत मद्गुकम् ॥&lt;br&gt;&#xA;३७५. इदं शरीरं निस्सञ्ज्ञं बन्ध वा खादयस्व वा ।&lt;br&gt;&#xA;३७६. नेदं शरीरं रक्ष्यं मे जीवितं वापि राक्षस ।&lt;br&gt;&#xA;३७७. न तु शक्ष्याम्युपक्रोशं पृथिव्यां दातुमात्मनः ॥&lt;br&gt;&#xA;३७८. एवमुक्त्वा तु वैदेही क्रोधात् सुपुरुषं वचः ।&lt;br&gt;&#xA;३७९. रावणं मैथिली तत्र पुनर्नोवाच किञ्चन ॥&lt;br&gt;&#xA;३८०. सीताया वचनं श्रुत्वा परुषं रोमहर्षणम् ।&lt;br&gt;&#xA;३८१. प्रत्युवाच ततः सीतां भयसन्दर्शनं वचः ॥&lt;br&gt;&#xA;३८२. श्रुणु मैथिलि मद्वाक्यं मासान् द्वादश भामिनि ।&lt;br&gt;&#xA;३८३. कालेनानेन नाभ्येषि यदि मां चारुहासिनि ।&lt;br&gt;&#xA;३८४. ततस्त्वं प्रातराशार्थं सूदाः छेत्स्यन्ति लेशशः ॥&lt;br&gt;&#xA;३८५. इत्युक्त्वा परुषं वाक्यं रावणः शत्रुरावणः ।&lt;br&gt;&#xA;३८६. राक्षसीश्च ततः क्रुद्ध इदं वचनमब्रवीत् ।&lt;br&gt;&#xA;३८७. प्रचाल्य चरणोत्कर्षैः चालयन्निव मेदिनीम् ॥&lt;br&gt;&#xA;३८८. अशोकवनिकामध्ये मैथिली नीयतामियम् ।&lt;br&gt;&#xA;३८९. तत्रेयं रक्ष्यतां गूढं युष्माभिः परिवारिता ॥&lt;br&gt;&#xA;३९०. तत्रैवान्तर्जनैर्घोरैः पुनः सान्त्वैश्च मैथिलीम् ।&lt;br&gt;&#xA;३९१. आनयध्वं वशं सर्वा वन्यां गजवधूमिव ॥&lt;br&gt;&#xA;३९२. इति प्रतिसमादिष्टा राक्षस्यो रावणेन ताः ।&lt;br&gt;&#xA;३९३. अशोकवनिकां जग्मुः मैथिलीं प्रतिगृह्य तु ।&lt;br&gt;&#xA;३९४. सर्वकालफलैर्वृक्षैः नानापुष्पफलैर्वृताम् ।&lt;br&gt;&#xA;३९५. सर्वकालमदैश्चापि द्विजैः समुपसेविताम् ॥&lt;br&gt;&#xA;३९६. सा तु शोकपरीताङ्गी मैथिली जनकात्मजा ।&lt;br&gt;&#xA;३९७. न शर्म लभते भीरुः पाशबद्धा मृगी यथा ॥&lt;br&gt;&#xA;३९८. न विन्दते तत्र तु शर्म मैथिली&lt;br&gt;&#xA;३९९. विरूपनेत्राभिरतीव तर्जिता ।&lt;br&gt;&#xA;४००. पतिं स्मरन्ती दयितं च दैवतम्&lt;br&gt;&#xA;४०१. विचेतनाभूत् भयशोकपीडिता ॥&lt;/p&gt;</description>
    </item>
    <item>
      <title>०५ ०५ सीतामार्गणम्</title>
      <link>https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/3_AraNyakANDam/05_sItAmArgaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/goraxapura-pAThaH/shrInivAsa-mUrti-sanxepaH/3_AraNyakANDam/05_sItAmArgaNam/</guid>
      <description>&lt;p&gt;१. राक्षसं मृगरूपेण चरन्तं कामरूपिणम् ।&lt;br&gt;&#xA;२. निहत्य रामो मारीचं तूर्णं पथि निवर्तते ॥&lt;br&gt;&#xA;३. तस्य सन्त्वरमाणस्य द्रष्टुकामस्य मैथिलीम् ।&lt;br&gt;&#xA;४. क्रूरस्वनोऽथ गोमायुः विननादास्य पृष्ठतः ॥&lt;br&gt;&#xA;५. स तस्य स्वरमाज्ञाय दारुणं रोमहर्षणम् ।&lt;br&gt;&#xA;६. चिन्तयामास गोमायोः स्वरेण परिशङ्कितः ॥&lt;br&gt;&#xA;७. अशुभं बत मन्येऽहं गोमायुर्वाश्यते यथा ।&lt;br&gt;&#xA;८. स्वस्ति स्यादपि वैदेह्या राक्षसैर्भक्षणं विना ॥&lt;br&gt;&#xA;९. (राक्षसेन) तु विज्ञाय स्वरमालम्ब्य मामकम् ।&lt;br&gt;&#xA;१०. विक्रुष्टं मृगरूपेण लक्ष्मणः श्रुणुयाद् यदि ।&lt;br&gt;&#xA;११. स सौमित्रिः स्वरं श्रुत्वा तां च हित्वा च मैथिलीम् ।&lt;br&gt;&#xA;१२. तयैव प्रहितः क्षिप्रं मत्सकाशमिहैष्यति ॥&lt;br&gt;&#xA;१३. निमित्तानि च घोराणि दृश्यन्तेऽद्य बहूनि हि ।&lt;br&gt;&#xA;१४. इत्येवं चिन्तयन् रामः श्रुत्वा गोमायुनिस्वनम् ।&lt;br&gt;&#xA;१५. आजगाम जनस्थानं राघवः परिशङ्कितः ॥&lt;br&gt;&#xA;१६. ततोऽविदूरे रामेण समीयाय स लक्ष्मणः ।&lt;br&gt;&#xA;१७. विषण्णः सुविषण्णेन दुःखितो दुःखभागिना ॥&lt;br&gt;&#xA;१८. सञ्जगर्हेऽथ तं भ्राता ज्येष्ठो लक्ष्मणमागतम् ।&lt;br&gt;&#xA;१९. तमुवाच किमर्थं त्वमागतोऽपास्य मैथिलीम् ।&lt;br&gt;&#xA;२०. यदा सा तव विश्वासात् वने विरहिता मया ॥&lt;br&gt;&#xA;२१. अहो लक्ष्मण गर्ह्यं ते कृतं यस्त्वं विहाय ताम् ।&lt;br&gt;&#xA;२२. सीतामिहागतः सौम्य कच्चित् स्वस्ति भवेदिह ॥&lt;br&gt;&#xA;२३. एवमुक्तस्तु सौमित्रिः लक्ष्मणः शुभलक्षणः ।&lt;br&gt;&#xA;२४. भूयो दुःखसमाविष्टो दुःखितं राममब्रवीत् ॥&lt;br&gt;&#xA;२५. न स्वयं कामकारेण तां त्यक्त्वाहमिहागतः ।&lt;br&gt;&#xA;२६. प्रचोदितस्तयैवोग्रैः त्वत्सकाशमिहागतः ॥&lt;br&gt;&#xA;२७. आर्येणेव पराक्रुष्टं हा सीते लक्ष्मणेति च ।&lt;br&gt;&#xA;२८. परित्राहीति यद्वाक्यं मैथिल्यास्तच्छ्रुतिं गतम् ॥&lt;br&gt;&#xA;२९. सा तमार्तस्वरं श्रुत्वा तव स्नेहेन मैथिली ।&lt;br&gt;&#xA;३०. गच्छ गच्छेति मामाह रुदन्ती भयविह्वला ॥&lt;br&gt;&#xA;३१. प्रचोद्यमानेन मया गच्छेति बहुशस्तया ।&lt;br&gt;&#xA;३२. प्रत्युक्ता मैथिली वाक्यमिदं त्वत्प्रत्ययान्वितम् ॥&lt;br&gt;&#xA;३३. अलं वैक्लव्यमालम्ब्य स्वस्था भव निरुत्सुका ।&lt;br&gt;&#xA;३४. न सोऽस्ति त्रिषु लोकेषु पुमान् वै राघवं रणे ।&lt;br&gt;&#xA;३५. जातो वा जायमानो वा सम्युगे यः पराजयेत् ॥&lt;br&gt;&#xA;३६. एवमुक्ता तु वैदेही परिमोहितचेतना ।&lt;br&gt;&#xA;३७. उवाचाश्रूणि मुञ्चन्ती दारुणं मामिदं वचः ॥&lt;br&gt;&#xA;३८. सङ्केतात् भरतेन त्वं रामं समनुगच्छसि ।&lt;br&gt;&#xA;३९. रिपुः प्रच्छन्नचारी त्वं मदर्थमनुगच्छसि ।&lt;br&gt;&#xA;४०. राघवस्यान्तरप्रेप्सुः तथैनं नाभिपद्यसे ॥&lt;br&gt;&#xA;४१. एवमुक्तो हि वैदेह्या आश्रमादभिनिर्गतः ॥&lt;br&gt;&#xA;४२. एवं ब्रुवाणं सौमित्रिं रामः सन्तापमोहितः ।&lt;br&gt;&#xA;४३. अब्रवीत् दुष्कृतं सौम्य तां विना यत्त्वमागतः ।&lt;br&gt;&#xA;४४. जानन्नपि समर्थं मां रक्षसां विनिवारणे ॥&lt;br&gt;&#xA;४५. क्रुद्धायाः परुषं श्रुत्वा स्त्रियाश्च त्वमिहागतः ।&lt;br&gt;&#xA;४६. क्रोधस्य वशमापन्नो नाकरोः शासनं मम ॥&lt;br&gt;&#xA;४७. सर्वथा तु कृतं कष्टं सीतामुत्सृजता वने ।&lt;br&gt;&#xA;४८. प्रतिकर्तुं नृशम्सानां रक्षसां दत्तमन्तरम् ॥&lt;br&gt;&#xA;४९. विकृष्य चापं परिधाय सायकम्&lt;br&gt;&#xA;५०. सलीलबाणेन च ताडितो मया ।&lt;br&gt;&#xA;५१. मार्गीं तनुं त्यज्य सविक्लवस्वरो&lt;br&gt;&#xA;५२. बभूव केयूरधरः स राक्षसः ॥&lt;br&gt;&#xA;५३. शराहतेनैव तदार्तया गिरा&lt;br&gt;&#xA;५४. स्वरं ममालम्ब्य सुदूरसम्श्रवम् ।&lt;br&gt;&#xA;५५. उदाहृतं तद्वचनं सुदारुणम्&lt;br&gt;&#xA;५६. त्वमागतो येन विहाय मैथिलीम् ॥&lt;br&gt;&#xA;५७. न मेऽस्ति संशयो वीर सर्वथा जनकात्मजा ।&lt;br&gt;&#xA;५८. विनष्टा भक्षिता वापि राक्षसैर्वनचारिभिः ॥&lt;br&gt;&#xA;५९. कच्चिज्जीवति वैदेही प्राणैः प्रियतरा मम ।&lt;br&gt;&#xA;६०. कच्चित् प्रव्राजनं सौम्य न मे मिथ्या भविष्यति ॥&lt;br&gt;&#xA;६१. यदि मामाश्रमगतं वैदेही नाभिभाषते ।&lt;br&gt;&#xA;६२. पुनः प्रहसिता सीता विनशिष्यामि लक्ष्मण ॥&lt;br&gt;&#xA;६३. इति सीतां वरारोहां चिन्तयन्नेव राघवः ।&lt;br&gt;&#xA;६४. आजगाम जनस्थानं त्वरया सहलक्ष्मणः ॥&lt;br&gt;&#xA;६५. भृशमाव्रजमानस्य तस्याधो वामलोचनम् ।&lt;br&gt;&#xA;६६. प्रास्फुरच्चास्खलद् रामो वेपथुश्चाप्यजायत ॥&lt;br&gt;&#xA;६७. उपालक्ष्य निमित्तानि सोऽशुभानि मुहुर्मुहुः ।&lt;br&gt;&#xA;६८. अपि क्षेमं तु सीताया इति वै व्याजहार ह ॥&lt;br&gt;&#xA;६९. त्वरमाणो जगामाथ सीतादर्शनलालसः ।&lt;br&gt;&#xA;७०. शून्यमावसथं दृष्ट्वा बभूवोद्विग्नमानसः ॥&lt;br&gt;&#xA;७१. उद्भ्रमन्निव वेगेन विक्षिपन् रघुनन्दनः ।&lt;br&gt;&#xA;७२. तत्र तत्रोटजस्थानमभिवीक्ष्य समन्ततः ।&lt;br&gt;&#xA;७३. रुदन्तमिव वृक्षैश्च म्लानपुष्पमृगद्विजम् ।&lt;br&gt;&#xA;७४. श्रिया विहीनं विध्वस्तं सन्त्यक्तवनदेवतम् ।&lt;br&gt;&#xA;७५. विप्रकीर्णाजिनकुशं विप्रविद्धबृसीकटम् ।&lt;br&gt;&#xA;७६. दृष्ट्वा शून्यं जनस्थानं विललाप पुनः पुनः ॥&lt;br&gt;&#xA;७७. वृक्षात् वृक्षं प्रधावन् स गिरेश्चाद्रिं नदान्नदीम् ।&lt;br&gt;&#xA;७८. बभूव विलपन् रामः शोकपङ्कार्णवाप्लुतः ॥&lt;br&gt;&#xA;७९. अपि कच्चित्त्वया दृष्टा सा कदम्बप्रिया प्रिया ।&lt;br&gt;&#xA;८०. कदम्ब यदि जानीषे शम्स सीतां शुभाननाम् ॥&lt;br&gt;&#xA;८१. स्निग्धपल्लवसङ्काशा पीतकौशेयवासिनी ।&lt;br&gt;&#xA;८२. शम्सस्व यदि वा दृष्टा बिल्व बिल्वोपमस्तनी ॥&lt;br&gt;&#xA;८३. अथवार्जुन शम्स त्वं प्रियां तामर्जुनप्रियाम् ।&lt;br&gt;&#xA;८४. जनकस्य सुता भीरुः यदि जीवति वा न वा ॥&lt;br&gt;&#xA;८५. ककुभः ककुभोरूं तां व्यक्तं जानाति मैथिलीम् ।&lt;br&gt;&#xA;८६. यथा पल्लवपुष्पाढ्यो भाति ह्येष वनस्पतिः ॥&lt;br&gt;&#xA;८७. भ्रमरैरुपगीतश्च यथा द्रुमवरो ह्ययम् ।&lt;br&gt;&#xA;८८. एष व्यक्तं विजानाति तिलकस्तिलकप्रियाम् ॥&lt;br&gt;&#xA;८९. अशोक शोकापनुद शोकोपहतचेतसम् ।&lt;br&gt;&#xA;९०. त्वन्नामानं कुरु क्षिप्रं प्रियासन्दर्शनेन माम् ॥&lt;br&gt;&#xA;९१. यदि ताल त्वया दृष्टा पक्वतालफलस्तनी ।&lt;br&gt;&#xA;९२. कथयस्व वरारोहां कारुण्यं यदि ते मयि ॥&lt;br&gt;&#xA;९३. अहो त्वं कर्णिकाराद्य सुपुष्पैः शोभसे भृशम् ।&lt;br&gt;&#xA;९४. कर्णिकारप्रिया साध्वी शम्स दृष्टा प्रिया यदि ॥&lt;br&gt;&#xA;९५. चूतनीपमहासालान् पनसान् कुरवान् धवान् ।&lt;br&gt;&#xA;९६. दाडिमानसनान् गत्वा दृष्ट्वा रामो महायशाः ।&lt;br&gt;&#xA;९७. मल्लिकामाधवीश्चैव चम्पकान् केतकीस्तथा ।&lt;br&gt;&#xA;९८. पृच्छन् रामो वने भ्रान्तः उन्मत्त इव लक्ष्यते ॥&lt;br&gt;&#xA;९९. अथवा मृगशावाक्षीं मृग जानासि मैथिलीम् ।&lt;br&gt;&#xA;१००. मृगविप्रेक्षणी कान्ता मृगीभिः सहिता भवेत् ॥&lt;br&gt;&#xA;१०१. गज सा गजनासोरूः यदि दृष्टा त्वया भवेत् ।&lt;br&gt;&#xA;१०२. तां मन्ये विदितां तुभ्यमाख्याहि वरवारण ॥&lt;br&gt;&#xA;१०३. किं धावसि प्रिये दूरं दृष्टासि कमलेक्षणे ।&lt;br&gt;&#xA;१०४. वृक्षैराच्छाद्य चात्मानं किं मां न प्रतिभाषसे ॥&lt;br&gt;&#xA;१०५. त्वमशोकस्य शाखाभिः पुष्पप्रियतया प्रिये ।&lt;br&gt;&#xA;१०६. आवृणोषि शरीरं ते मम शोकविवर्धिनी ॥&lt;br&gt;&#xA;१०७. कदलीकाण्डसदृशौ कदल्या सम्वृतौ उभौ ।&lt;br&gt;&#xA;१०८. ऊरू पश्यामि ते देवि नासि शक्ता निगूहितुम् ॥&lt;br&gt;&#xA;१०९. परिहासेन किं सीते परिश्रान्तस्य मे प्रिये ।&lt;br&gt;&#xA;११०. अवगच्छामि ते शीलं परिहासप्रियं प्रिये ॥&lt;br&gt;&#xA;१११. यैः सह क्रीडसे सीते विश्वस्तैर्मृगपोतकैः ।&lt;br&gt;&#xA;११२. एते हीनास्त्वया सौम्ये ध्यायन्त्यास्राविलेक्षणाः ॥&lt;br&gt;&#xA;११३. क्व नु लक्ष्मण वैदेही कं वा देशमितो गता ।&lt;br&gt;&#xA;११४. केनाहृता वा सौमित्रे भक्षिता केन वा प्रिया ॥&lt;br&gt;&#xA;११५. शीघ्रं लक्ष्मण जानीहि गत्वा गोदावरीं नदीम् ।&lt;br&gt;&#xA;११६. अपि गोदावरीं सीता पद्मान्यानयितुं गता ॥&lt;br&gt;&#xA;११७. एवमुक्तस्तु रामेण लक्ष्मणः परवीरहा ।&lt;br&gt;&#xA;११८. नदीं गोदावरीं रम्यां जगाम लघुविक्रमः ॥&lt;br&gt;&#xA;११९. तां लक्ष्मणस्तीर्थवतीं विचित्वा राममब्रवीत् ।&lt;br&gt;&#xA;१२०. नैनां पश्यामि तीर्थेषु क्रोशतो न शृणोति मे ॥&lt;br&gt;&#xA;१२१. लक्ष्मणस्य वचः श्रुत्वा दीनः सन्तापमोहितः ।&lt;br&gt;&#xA;१२२. रामः समभिचक्राम स्वयं गोदावरीं नदीम् ॥&lt;br&gt;&#xA;१२३. स तामुपस्थितो रामः क्व सीतेत्येवमब्रवीत् ।&lt;br&gt;&#xA;१२४. न तु साभ्यवदत् सीतां पृष्टा रामेण शोचता ॥&lt;br&gt;&#xA;१२५. निराशस्तु तया नद्या सीताया दर्शने कृतः ।&lt;br&gt;&#xA;१२६. उवाच रामः सौमित्रिं सीतादर्शनकर्शितः ॥&lt;br&gt;&#xA;१२७. एषा गोदावरी सौम्य किञ्चिन्न प्रतिभाषते ।&lt;br&gt;&#xA;१२८. किन्नु लक्ष्मण वक्ष्यामि समेत्य जनकं वचः ॥&lt;br&gt;&#xA;१२९. मातरं चैव वैदेह्या विना तामहमप्रियम् ॥&lt;br&gt;&#xA;१३०. व्यक्तं सा भक्षिता बाला राक्षसैः पिशिताशनैः ।&lt;br&gt;&#xA;१३१. विभज्याम्गानि सर्वाणि मया विरहिता प्रिया ॥&lt;br&gt;&#xA;१३२. सीतया रहितोऽहं वै न हि जीवामि लक्ष्मण ।&lt;br&gt;&#xA;१३३. मृतं शोकेन महता सीताहरणजेन माम् ।&lt;br&gt;&#xA;१३४. परलोके महाराजो नूनं द्रक्ष्यति मे पिता ॥&lt;br&gt;&#xA;१३५. कथं प्रतिज्ञां सम्श्रुत्य मया त्वमभियोजितः ।&lt;br&gt;&#xA;१३६. अपूरयित्वा तं कालं मत्सकाशमिहागतः ॥&lt;br&gt;&#xA;१३७. कामवृत्तमनार्यं मां मृषावादिनमेव च ।&lt;br&gt;&#xA;१३८. धिक्त्वामिति परे लोके व्यक्तं वक्षति मे पिता ॥&lt;br&gt;&#xA;१३९. अनासादयमानं तं सीतां दशरथात्मजम् ।&lt;br&gt;&#xA;१४०. पङ्कमासाद्य विपुलं सीदन्तमिव कुञ्जरम् ।&lt;br&gt;&#xA;१४१. लक्ष्मणो राममत्यर्थं उवाच हितकाम्यया ॥&lt;br&gt;&#xA;१४२. मा विषादं महाबाहो कुरु यत्नं मया सह ।&lt;br&gt;&#xA;१४३. इदं च हि वनं शूर बहुकन्दरशोभितम् ।&lt;br&gt;&#xA;१४४. प्रियकाननसञ्चारा वनोन्मत्ता च मैथिली ।&lt;br&gt;&#xA;१४५. सा वनं वा प्रविष्टा स्यात् नलिनीं वा सुपुष्पिताम् ॥&lt;br&gt;&#xA;१४६. वनं सर्वं विचिनुवो यत्र सा जनकात्मजा ॥&lt;br&gt;&#xA;१४७. एवमुक्तस्तु सौहार्दात् लक्ष्मणेन समाहितः ।&lt;br&gt;&#xA;१४८. सह सौमित्रिणा रामो विचेतुमुपचक्रमे ॥&lt;br&gt;&#xA;१४९. तौ वनानि गिरीन्श्चैव सरितश्च सराम्सि च ।&lt;br&gt;&#xA;१५०. तस्य शैलस्य सानूनि गुहाश्च शिखराणि च ।&lt;br&gt;&#xA;१५१. निखिलेन विचिन्वानौ नैव तामभिजग्मतुः ॥&lt;br&gt;&#xA;१५२. विचित्य सर्वतः शैलं रामो लक्ष्मणमब्रवीत् ।&lt;br&gt;&#xA;१५३. नेह पश्यामि सौमित्रे प्राणेभ्योऽपि गरीयसीम् ॥&lt;br&gt;&#xA;१५४. एवं स विलपन् रामः सीताहरणकर्शितः ।&lt;br&gt;&#xA;१५५. दीनशोकसमाविष्टो मुहूर्तं विह्वलोऽभवत् ॥&lt;br&gt;&#xA;१५६. स लक्ष्मणं शोकवशाभिपन्नम्&lt;br&gt;&#xA;१५७. शोके निमग्नो विपुले तु रामः ।&lt;br&gt;&#xA;१५८. उवाच वाक्यं व्यसनानुरूपम्&lt;br&gt;&#xA;१५९. उष्णं विनिःश्वस्य रुदन् सशोकम् ॥&lt;br&gt;&#xA;१६०. न मद्विधो दुष्कृतकर्मकारी&lt;br&gt;&#xA;१६१. मन्ये द्वितीयोऽस्ति वसुन्धरायाम् ।&lt;br&gt;&#xA;१६२. शोकेन शोको हि परम्पराया&lt;br&gt;&#xA;१६३. मामेति भिन्दन् हृदयं मनश्च ॥&lt;br&gt;&#xA;१६४. पूर्वं मया नूनमभीप्सितानि&lt;br&gt;&#xA;१६५. पापानि कर्माण्यसकृत् कृतानि ।&lt;br&gt;&#xA;१६६. तत्रायमद्यापतितो विपाको&lt;br&gt;&#xA;१६७. दुःखेन दुःखं यदहं विशामि ॥&lt;br&gt;&#xA;१६८. राज्यप्रणाशः स्वजनैर्वियोगह्&lt;br&gt;&#xA;१६९. पितुर्विनाशो जननीवियोगः ।&lt;br&gt;&#xA;१७०. सर्वाणि मे लक्ष्मण शोकवेगम्&lt;br&gt;&#xA;१७१. आपूरयन्ति प्रविचिन्तितानि ॥&lt;br&gt;&#xA;१७२. सर्वं तु दुःखं मम लक्ष्मणेदम्&lt;br&gt;&#xA;१७३. शान्तं शरीरे वनमेत्य शून्यम् ।&lt;br&gt;&#xA;१७४. सीतावियोगात् पुनरप्युदीर्णम्&lt;br&gt;&#xA;१७५. काष्ठैरिवाग्निः सहसा प्रदीप्तः ॥&lt;br&gt;&#xA;१७६. मया विहीना विजने वने या&lt;br&gt;&#xA;१७७. रक्षोभिराहृत्य विकृष्यमाणा ।&lt;br&gt;&#xA;१७८. नूनं विनादं कुररीव दीना&lt;br&gt;&#xA;१७९. सा मुक्तवत्यायतकान्तनेत्रा ॥&lt;br&gt;&#xA;१८०. अस्मिन् मया सार्धमुदारशीला&lt;br&gt;&#xA;१८१. शिलातले पूर्वमुपोपविष्टा ।&lt;br&gt;&#xA;१८२. कान्तस्मिता लक्ष्मण जातहासा&lt;br&gt;&#xA;१८३. त्वामाह सीता बहुवाक्यजातम् ॥&lt;br&gt;&#xA;१८४. आदित्य भो लोककृताकृतज्ञ&lt;br&gt;&#xA;१८५. लोकस्य सत्यानृतकर्मसाक्षिन् ।&lt;br&gt;&#xA;१८६. मम प्रिया सा क्व गता हृता वा&lt;br&gt;&#xA;१८७. शम्सस्व मे शोकवशस्य नित्यम् ॥&lt;br&gt;&#xA;१८८. लोकेषु सर्वेषु च नास्ति किञ्चित्&lt;br&gt;&#xA;१८९. यत्ते न नित्यं विदितं भवेत् तत् ।&lt;br&gt;&#xA;१९०. शम्सस्व वायो कुलशालिनीं ताम्&lt;br&gt;&#xA;१९१. हृता मृता वा पथि वर्तते वा ॥&lt;br&gt;&#xA;१९२. इतीव तं शोकविधेयदेहम्&lt;br&gt;&#xA;१९३. रामं विसञ्ज्ञं विलपन्तमेवम् ।&lt;br&gt;&#xA;१९४. उवाच सौमित्रिरदीनसत्त्वो&lt;br&gt;&#xA;१९५. न्याये स्थितः कालयुतं च वाक्यम् ॥&lt;br&gt;&#xA;१९६. शोकं विमुञ्चार्य धृतिं भजस्व&lt;br&gt;&#xA;१९७. सोत्साहता चास्तु विमार्गणेऽस्याः ।&lt;br&gt;&#xA;१९८. उत्साहवन्तो हि नरा न लोके&lt;br&gt;&#xA;१९९. सीदन्ति कर्मस्वतिदुष्करेषु ॥&lt;br&gt;&#xA;२००. इतीव सौमित्रिमुदग्रपौरुषम्&lt;br&gt;&#xA;२०१. ब्रुवन्तमार्तो रघुवंशवर्धनः ।&lt;br&gt;&#xA;२०२. न चिन्तयामास धृतिं विमुक्तवान्&lt;br&gt;&#xA;२०३. पुनश्च दुःखं महदभ्युपागमत् ॥&lt;br&gt;&#xA;२०४. स दीनो दीनया वाचा लक्ष्मणं वाक्यमब्रवीत् ।&lt;br&gt;&#xA;२०५. एते मृगा महावीर्या मामीक्षन्ते मुहुर्मुहुः ।&lt;br&gt;&#xA;२०६. वक्तुकामा इव हि मे इम्गितान्युपलक्षये ॥&lt;br&gt;&#xA;२०७. ताम्स्तु दृष्ट्वा नरव्याघ्रो राघवः प्रत्युवाच ह ।&lt;br&gt;&#xA;२०८. क्व सीतेति निरीक्षन् वै बाष्पसम्रुद्धया गिरा ॥&lt;br&gt;&#xA;२०९. एवमुक्ता नरेन्द्रेण ते मृगाः सहसोत्‍थिताः ।&lt;br&gt;&#xA;२१०. दक्षिणाभिमुखाः सर्वे निरीक्षन्ते नराधिपम् ॥&lt;br&gt;&#xA;२११. तेषां वचनसर्वस्वं लक्षयामास चेम्गितम् ।&lt;br&gt;&#xA;२१२. उवाच लक्ष्मणो ज्येष्ठं धीमान् भ्रातरमार्तवत् ॥&lt;br&gt;&#xA;२१३. क्व सीतेति त्वया पृष्टा यथेमे सहसोत्‍थिताः ।&lt;br&gt;&#xA;२१४. दर्शयन्ति क्षितिं चैव दक्षिणां च दिशं मृगाः ॥&lt;br&gt;&#xA;२१५. साधु गच्छावहै देव दिशमेतां हि नैर्‍ऋतिम् ।&lt;br&gt;&#xA;२१६. यदि स्यादागमः कश्चिदार्या वा साथ लक्ष्यते ॥&lt;br&gt;&#xA;२१७. बाढमित्येव काकुत्स्थः प्रस्थितो दक्षिणां दिशम् ।&lt;br&gt;&#xA;२१८. लक्ष्मणानुगतः श्रीमान् वीक्षमाणो वसुन्धराम् ॥&lt;br&gt;&#xA;२१९. एवं सम्भाषमाणौ तौ अन्योन्यं भ्रातरौ उभौ ।&lt;br&gt;&#xA;२२०. वसुन्धरायां पतितं पुष्पमार्गमपश्यताम् ॥&lt;br&gt;&#xA;२२१. तां पुष्पवृष्टिं पतितां दृष्ट्वा रामो महीतले ।&lt;br&gt;&#xA;२२२. उवाच लक्ष्मणं वीरो दुःखितो दुःखितं वचः ॥&lt;br&gt;&#xA;२२३. अभिजानामि पुष्पाणि तानीमानीह लक्ष्मण ।&lt;br&gt;&#xA;२२४. पिनद्धानीह वैदेह्या मया दत्तानि कानने ॥&lt;br&gt;&#xA;२२५. एवमुक्त्वा महाबाहुं लक्ष्मणं पुरुषर्षभः ।&lt;br&gt;&#xA;२२६. ददर्श भूमौ निष्क्रान्तं राक्षसस्य पदं महत् ॥&lt;br&gt;&#xA;२२७. त्रस्ताया रामकाम्क्षिण्याः प्रधावन्त्या इतस्ततः ।&lt;br&gt;&#xA;२२८. राक्षसेनानुवृत्ताया मैथिल्याश्च पदान्यथ ॥&lt;br&gt;&#xA;२२९. स समीक्ष्य परिक्रान्तं सीताया राक्षसस्य च ।&lt;br&gt;&#xA;२३०. भग्नं धनुश्च तूणी च विकीर्णं बहुधा रथम् ।&lt;br&gt;&#xA;२३१. सम्भ्रान्तहृदयो रामः शशम्स भ्रातरं प्रियम् ॥&lt;br&gt;&#xA;२३२. तप्तबिन्दुनिकाशैश्च चित्रैः क्षतजबिन्दुभिः ।&lt;br&gt;&#xA;२३३. आवृतं पश्य सौमित्रे सर्वतो धरणीतलम् ॥&lt;br&gt;&#xA;२३४. मन्ये लक्ष्मण वैदेही राक्षसैः कामरूपिभिः ।&lt;br&gt;&#xA;२३५. भित्त्वा भित्त्वा विभक्ता वा भक्षिता वा भविष्यति ॥&lt;br&gt;&#xA;२३६. तस्या निमित्तं वैदेह्या द्वयोर्विवदमानयोः ।&lt;br&gt;&#xA;२३७. बभूव युद्धं सौमित्रे घोरं राक्षसयोरिह ॥&lt;br&gt;&#xA;२३८. मुक्तामणिमयं चेदं तपनीयविभूषितम् ।&lt;br&gt;&#xA;२३९. धरण्यां पतितं सौम्य कस्य भग्नं महद्धनुः ॥&lt;br&gt;&#xA;२४०. काञ्चनोरश्छदाश्चेमे पिशाचवदनाः खराः ।&lt;br&gt;&#xA;२४१. भीमरूपा महाकायाः कस्य वा निहता रणे ॥&lt;br&gt;&#xA;२४२. रथाक्षमात्रा विशिखाः तपनीयविभूषणाः ।&lt;br&gt;&#xA;२४३. कस्येमेऽभिहता बाणाः प्रकीर्णा घोरकर्मणः ॥&lt;br&gt;&#xA;२४४. शरावरौ शरैः पूर्णौ विध्वस्तौ पश्य लक्ष्मण ।&lt;br&gt;&#xA;२४५. प्रतोदाभीषुहस्तो वै कस्यायं सारथिर्हतः ॥&lt;br&gt;&#xA;२४६. भक्षितायां तु वैदेह्यां हृतायामपि लक्ष्मण ।&lt;br&gt;&#xA;२४७. के हि लोकेऽप्रियं कर्तुं शक्ताः सौम्य ममेश्वराः ॥&lt;br&gt;&#xA;२४८. मृदुं लोकहिते युक्तं दान्तं करुणवेदिनम् ।&lt;br&gt;&#xA;२४९. निर्वीर्य इति मन्यन्ते नूनं मां त्रिदशेश्वराः ॥&lt;br&gt;&#xA;२५०. मां प्राप्य हि गुणो दोषः सम्वृत्तः पश्य लक्ष्मण ॥&lt;br&gt;&#xA;२५१. ममास्त्रबाणसम्पूर्णमाकाशं पश्य लक्ष्मण ।&lt;br&gt;&#xA;२५२. निस्सम्पातं करिष्यामि ह्यद्य त्रैलोक्यचारिणाम् ॥&lt;br&gt;&#xA;२५३. सन्निरुद्धग्रहगणं आवारितनिशाकरम् ।&lt;br&gt;&#xA;२५४. विप्रणष्टानलमरुद्भास्करद्युतिसम्वृतम् ।&lt;br&gt;&#xA;२५५. विनिर्मथितशैलाग्रं शुष्यमाणजलाशयम् ।&lt;br&gt;&#xA;२५६. ध्वस्तद्रुमलतागुल्मं विप्रणाशितसागरम् ।&lt;br&gt;&#xA;२५७. त्रैलोक्यं तु करिष्यामि सम्युक्तं कालधर्मणा ॥&lt;br&gt;&#xA;२५८. नैव देवा न दैतेया न पिशाचा न राक्षसाः ।&lt;br&gt;&#xA;२५९. भविष्यन्ति मम क्रोधात् त्रैलोक्ये विप्रणाशिते ।&lt;br&gt;&#xA;२६०. हृतां मृतां वा सौमित्रे न दास्यन्ति यदि प्रियाम् ॥&lt;br&gt;&#xA;२६१. इत्युक्त्वा रोषताम्राक्षो रामो निष्पीड्‍य कार्मुकम् ।&lt;br&gt;&#xA;२६२. शरमादाय सन्दीप्तं घोरमाशीविषोपमम् ।&lt;br&gt;&#xA;२६३. (सन्दधे) धनुषि श्रीमान् रामः परपुरञ्जयः ॥&lt;br&gt;&#xA;२६४. तप्यमानं तथा रामं सीताहरणकर्शितम् ।&lt;br&gt;&#xA;२६५. लोकानामभवे युक्तं सम्वर्तकमिवानलम् ।&lt;br&gt;&#xA;२६६. वीक्षमाणं धनुः सज्यं निःश्वसन्तं पुनः पुनः ।&lt;br&gt;&#xA;२६७. अदृष्टपूर्वं सम्क्रुद्धं दृष्ट्वा रामं तु लक्ष्मणः ।&lt;br&gt;&#xA;२६८. अब्रवीत् प्राञ्जलिर्वाक्यं मुखेन परिशुष्यता ॥&lt;br&gt;&#xA;२६९. पुरा भूत्वा मृदुर्दान्तः सर्वभूतहिते रतः ।&lt;br&gt;&#xA;२७०. न क्रोधवशमापन्नः प्रकृतिं हातुमर्हसि ॥&lt;br&gt;&#xA;२७१. चन्द्रे लक्ष्मीः प्रभा सूर्ये गतिर्वायौ भुवि क्षमा ।&lt;br&gt;&#xA;२७२. एतच्च नियतं सर्वं त्वयि चानुत्तमं यशः ॥&lt;br&gt;&#xA;२७३. एकस्य नापराधेन लोकान् हन्तुं त्वमर्हसि ।&lt;br&gt;&#xA;२७४. न तु जानामि कस्यायं भग्नः साम्ग्रामिको रथः ॥&lt;br&gt;&#xA;२७५. एकस्य तु विमर्दोऽयं न द्वयोर्वदतां वर ॥&lt;br&gt;&#xA;२७६. येन राजन् हृता सीता तमन्वेषितुमर्हसि ।&lt;br&gt;&#xA;२७७. मद्‍द्वितीयो धनुष्पाणिः सहायैः परमर्षिभिः ॥&lt;br&gt;&#xA;२७८. समुद्रं च विचेष्यामः पर्वताम्श्च वनानि च ।&lt;br&gt;&#xA;२७९. गुहाश्च विविधा घोरा नदीः पद्मवनानि च ॥&lt;br&gt;&#xA;२८०. न चेत् सांना प्रदास्यन्ति पत्नीं ते त्रिदशेश्वराः ।&lt;br&gt;&#xA;२८१. कोसलेन्द्र ततः पश्चात् प्राप्तकालं करिष्यसि ॥&lt;br&gt;&#xA;२८२. तं तथा शोकसन्तप्तं विलपन्तमनाथवत् ।&lt;br&gt;&#xA;२८३. ततः सौमित्रिराश्वास्य मुहूर्तादिव लक्ष्मणः ।&lt;br&gt;&#xA;२८४. रामं सम्बोधयामास चरणौ चाभिपीडयन् ॥&lt;br&gt;&#xA;२८५. महता तपसा राम महता चापि कर्मणा ।&lt;br&gt;&#xA;२८६. राज्ञा दशरथेनासि लब्धोऽमृत इवामरैः ॥&lt;br&gt;&#xA;२८७. यदि दुःखमिदं प्राप्तं काकुत्स्थ न सहिष्यसे ।&lt;br&gt;&#xA;२८८. प्राकृतश्चाल्पसत्त्वश्च इतरः कः सहिष्यति ॥&lt;br&gt;&#xA;२८९. दुःखितो हि भवान् लोकान् तेजसा यदि धक्ष्यते ।&lt;br&gt;&#xA;२९०. आर्ताः प्रजाः नरव्याघ्र क्व नु यास्यन्ति निर्वृतिम् ॥&lt;br&gt;&#xA;२९१. या चेयं जगतां माता देवी लोकनमस्कृता ।&lt;br&gt;&#xA;२९२. अस्याश्च चलनं भूमेः दृश्यते सत्यसम्श्रव ॥&lt;br&gt;&#xA;२९३. सुमहान्त्यपि भूतानि देवाश्च पुरुषर्षभ ।&lt;br&gt;&#xA;२९४. न दैवस्य प्रमुञ्चन्ति सर्वभूतादिदेहिनः ॥&lt;br&gt;&#xA;२९५. तत्त्वतो हि नरश्रेष्ठ बुद्ध्या समनुचिन्तय ।&lt;br&gt;&#xA;२९६. बुद्ध्या युक्ता महाप्राज्ञा विजानन्ति शुभाशुभे ॥&lt;br&gt;&#xA;२९७. त्वमेव हि पुरा राम मामेवं बहुशोऽन्वशाः ।&lt;br&gt;&#xA;२९८. अनुशिष्याद्धि को नु त्वामपि साक्षाद् बृहस्पतिः ॥&lt;br&gt;&#xA;२९९. बुद्धिश्च ते महाप्राज्ञ देवैरपि दुरन्वया ।&lt;br&gt;&#xA;३००. शोकेनाभिप्रसुप्तं ते ज्ञानं सम्बोधयाम्यहम् ॥&lt;br&gt;&#xA;३०१. पूर्वजोऽप्युक्तमात्रस्तु लक्ष्मणेन सुभाषितम् ।&lt;br&gt;&#xA;३०२. सारग्राही महासारं प्रतिजग्राह राघवः ॥&lt;br&gt;&#xA;३०३. सन्निगृह्य महाबाहुः प्रवृत्तं कोपमात्मनः ।&lt;br&gt;&#xA;३०४. अवष्टभ्य धनुश्चित्रं रामो लक्ष्मणमब्रवीत् ॥&lt;br&gt;&#xA;३०५. किं करिष्यावहे वत्स क्व वा गच्छाव लक्ष्मण ।&lt;br&gt;&#xA;३०६. केनोपायेन पश्येयं सीतामिति विचिन्तय ॥&lt;br&gt;&#xA;३०७. ततः पर्वतकूटाभं महाभागं द्विजोत्तमम् ।&lt;br&gt;&#xA;३०८. ददर्श पतितं भूमौ क्षतजार्द्रं जटायुषम् ॥&lt;br&gt;&#xA;३०९. तं दृष्ट्वा गिरिशृम्गाभं रामो लक्ष्मणमब्रवीत् ।&lt;br&gt;&#xA;३१०. अनेन सीता वैदेही भक्षिता नात्र संशयः ॥&lt;br&gt;&#xA;३११. एनं वधिष्ये दीप्तास्यैः घोरैर्बाणैरजिह्मगैः ।&lt;br&gt;&#xA;३१२. इत्युक्त्वाभ्यपतत् गृध्रं सन्धाय धनुषि क्षुरम् ॥&lt;br&gt;&#xA;३१३. तं दीनं दीनया वाचा सफेनं रुधिरं वमन् ।&lt;br&gt;&#xA;३१४. अभ्यभाषत पक्षी तु रामं दशरथात्मजम् ॥&lt;br&gt;&#xA;३१५. यामोषधिमिवायुष्मन् अन्वेषसि महावने ।&lt;br&gt;&#xA;३१६. सा देवी मम च प्राणा रावणेनोभयं हृतम् ॥&lt;br&gt;&#xA;३१७. सीतामभ्यवपन्नोऽहं रावणश्च रणे मया ।&lt;br&gt;&#xA;३१८. विध्वम्सितरथश्चात्र पातितो धरणीतले ॥&lt;br&gt;&#xA;३१९. एतदस्य धनुर्भग्नं एतदस्य शरावरम् ।&lt;br&gt;&#xA;३२०. अयमस्य रथो राम भग्नः साम्ग्रामिको मया ॥&lt;br&gt;&#xA;३२१. अयं तु सारथिस्तस्य मत्पक्षनिहतो युधि ।&lt;br&gt;&#xA;३२२. परिश्रान्तस्य मे पक्षौ छित्त्वा खड्गेन रावणः ।&lt;br&gt;&#xA;३२३. सीतामादाय वैदेहीमुत्पपात विहायसम् ॥&lt;br&gt;&#xA;३२४. रक्षसा निहतं पूर्वं न मां हन्तुं त्वमर्हसि ॥&lt;br&gt;&#xA;३२५. रामस्तस्य तु विज्ञाय बाष्पपूर्णमुखस्तदा ।&lt;br&gt;&#xA;३२६. द्विगुणीकृततापार्तः सीतासक्तां प्रियां कथाम् ।&lt;br&gt;&#xA;३२७. गृध्रराजं परिष्वज्य परित्यज्य महद्धनुः ।&lt;br&gt;&#xA;३२८. निपपातावशो भूमौ रुरोद सह लक्ष्मणः ॥&lt;br&gt;&#xA;३२९. राज्याद्भ्रम्शो वने वासः सीता नष्टो द्विजो हतः ।&lt;br&gt;&#xA;३३०. ईदृशीयं ममालक्ष्मीः निर्दहेदपि पावकम् ॥&lt;br&gt;&#xA;३३१. सम्पूर्णमपि चेदद्य प्रतरेयं महोदधिम् ।&lt;br&gt;&#xA;३३२. सोऽपि नूनं ममालक्ष्म्या विशुष्येत् सरितां पतिः ॥&lt;br&gt;&#xA;३३३. अयं पितृवयस्यो मे गृध्रराजो जरान्वितः ।&lt;br&gt;&#xA;३३४. शेते विनिहतो भूमौ मम भाग्यविपर्ययात् ॥&lt;br&gt;&#xA;३३५. इत्येवमुक्त्वा बहुशो राघवः सहलक्ष्मणः ।&lt;br&gt;&#xA;३३६. जटायुषं च पस्पर्श पितृस्नेहं विदर्शयन् ॥&lt;br&gt;&#xA;३३७. रामः सम्प्रेक्ष्य तं गृध्रं भुवि रौद्रेण पातितम् ।&lt;br&gt;&#xA;३३८. सौमित्रिं मित्रसम्पन्नमिदं वचनमब्रवीत् ॥&lt;br&gt;&#xA;३३९. अयमस्य शरीरेऽस्मिन् प्राणो लक्ष्मण विद्यते ।&lt;br&gt;&#xA;३४०. तथा हि स्वरहीनोऽयं विक्लवः समुदीक्षते ॥&lt;br&gt;&#xA;३४१. जटायो यदि शक्नोषि वाक्यं व्याहरितुं पुनः ।&lt;br&gt;&#xA;३४२. सीतामाख्याहि भद्रं ते वधमाख्याहि चात्मनः ॥&lt;br&gt;&#xA;३४३. किन्निमित्तोऽहरत् सीतां रावणस्तस्य किं मया ।&lt;br&gt;&#xA;३४४. अपराद्धं तु यं दृष्ट्वा रावणेन हृता प्रिया ॥&lt;br&gt;&#xA;३४५. कथं वीर्यः कथं रूपः किम्कर्मा स च राक्षसः ।&lt;br&gt;&#xA;३४६. क्व चास्य भवनं तात ब्रूहि मे परिपृच्छतः ॥&lt;br&gt;&#xA;३४७. तमुदीक्ष्याथ दीनात्मा विलपन्तमनन्तरम् ।&lt;br&gt;&#xA;३४८. वाचातिसन्नया रामं जटायुरिदमब्रवीत् ॥&lt;br&gt;&#xA;३४९. परिश्रान्तस्य मे तात पक्षौ छित्त्वा स राक्षसः ।&lt;br&gt;&#xA;३५०. सीतामादाय वैदेहीं प्रयातो दक्षिणां दिशम् ॥&lt;br&gt;&#xA;३५१. न च त्वया व्यथा कार्या जनकस्य सुतां प्रति ।&lt;br&gt;&#xA;३५२. वैदेह्या रम्स्यसे क्षिप्रं हत्वा तं राक्षसं रणे ॥&lt;br&gt;&#xA;३५३. असम्मूढस्य गृध्रस्य रामं प्रत्यनुभाषतः ।&lt;br&gt;&#xA;३५४. आस्यात् सुस्राव रुधिरं म्रियमाणस्य सामिषम् ॥&lt;br&gt;&#xA;३५५. ब्रूहि ब्रूहीति रामस्य ब्रुवाणस्य कृताञ्जलेः ।&lt;br&gt;&#xA;३५६. त्यक्त्वा शरीरं गृध्रस्य जग्मुः प्राणा विहायसम् ॥&lt;br&gt;&#xA;३५७. तं गृध्रं प्रेक्ष्य ताम्राक्षं गतासुमचलोपमम् ।&lt;br&gt;&#xA;३५८. रामः सुबहुभिः दुःखैः दीनः सौमित्रिमब्रवीत् ॥&lt;br&gt;&#xA;३५९. पश्य लक्ष्मण गृध्रोऽयं उपकारी हतश्च मे ।&lt;br&gt;&#xA;३६०. सीतामभ्यवपन्नो वै रावणेन बलीयसा ॥&lt;br&gt;&#xA;३६१. सर्वत्र खलु दृश्यन्ते साधवो धर्मचारिणः ।&lt;br&gt;&#xA;३६२. शूराः शरण्याः सौमित्रे तिर्यग्योनिगतेष्वपि ॥&lt;br&gt;&#xA;३६३. सीताहरणजं दुःखं न मे सौम्य तथागतम् ।&lt;br&gt;&#xA;३६४. यथा विनाशे गृध्रस्य मत्कृते च परन्तप ॥&lt;br&gt;&#xA;३६५. सौमित्रे हर काष्ठानि निर्मथिष्यामि पावकम् ।&lt;br&gt;&#xA;३६६. गृध्रराजं दिधक्षामि मत्कृते निधनं गतम् ॥&lt;br&gt;&#xA;३६७. या गतिर्यज्ञशीलानां आहिताग्नेश्च या गतिः ।&lt;br&gt;&#xA;३६८. अपरावर्तिनां या च या च भूमिप्रदायिनाम् ।&lt;br&gt;&#xA;३६९. मया त्वं समनुज्ञातो गच्छ लोकाननुत्तमान् ।&lt;br&gt;&#xA;३७०. गृध्रराज महासत्त्व सम्स्कृतश्च मया व्रज ॥&lt;br&gt;&#xA;३७१. एवमुक्त्वा चितां दीप्तामारोप्य पतगेश्वरम् ।&lt;br&gt;&#xA;३७२. ददाह रामो धर्मात्मा स्वबन्धुमिव दुःखितः ॥&lt;br&gt;&#xA;३७३. ततो गोदावरीं गत्वा नदीं नरवरात्मजौ ।&lt;br&gt;&#xA;३७४. उदकं चक्रतुस्तस्मै गृध्रराजाय तावुभौ ॥&lt;br&gt;&#xA;३७५. कृत्वैवमुदकं तस्मै प्रस्थितौ रामलक्ष्मणौ ।&lt;br&gt;&#xA;३७६. अवेक्षन्तौ वने सीतां पश्चिमां जग्मतुर्दिशम् ॥&lt;br&gt;&#xA;३७७. तौ दिशं दक्षिणां गत्वा शरचापासिधारिणौ ।&lt;br&gt;&#xA;३७८. अविप्रहतमैक्ष्वाकौ पन्थानं प्रतिपेदतुः ॥&lt;br&gt;&#xA;३७९. व्यतिक्रम्य तु वेगेन व्यालसिम्हनिषेवितम् ।&lt;br&gt;&#xA;३८०. सुभीमं तन्महारण्यं व्यतियातौ महाबलौ ॥&lt;br&gt;&#xA;३८१. तयोरन्वेषतोरेवं सर्वं तद्वनमोजसा ।&lt;br&gt;&#xA;३८२. सञ्जज्ञे विपुलः शब्दः प्रभञ्जन्निव तद्वनम् ॥&lt;br&gt;&#xA;३८३. तं शब्दं काम्क्षमाणस्तु रामः कक्षे सहानुजः ।&lt;br&gt;&#xA;३८४. ददर्श सुमहाकायं राक्षसं विपुलोरसम् ।&lt;br&gt;&#xA;३८५. विवृद्धमशिरोग्रीवं कबन्धमुदरे मुखम् ॥&lt;br&gt;&#xA;३८६. भक्षयन्तं महाघोरान् ऋक्षसिम्हमृगद्विपान् ।&lt;br&gt;&#xA;३८७. घोरौ भुजौ विकुर्वाणं उभौ योजनमायतौ ॥&lt;br&gt;&#xA;३८८. स महाबाहुरत्यर्थं प्रसार्य विपुलौ भुजौ ।&lt;br&gt;&#xA;३८९. जग्राह सहितौ एव राघवौ पीडयन् बलात् ॥&lt;br&gt;&#xA;३९०. खड्‍गिनौ दृढधन्वानौ तिग्मतेजोवपुर्धरौ ।&lt;br&gt;&#xA;३९१. भ्रातरौ विवशं प्राप्तौ कृष्यमाणौ महाबलौ ॥&lt;br&gt;&#xA;३९२. एतस्मिन्नन्तरे क्रूरो भ्रातरौ रामलक्ष्मणौ ।&lt;br&gt;&#xA;३९३. पप्रच्छ घननिर्घोषः कबन्धो दानवोत्तमः ॥&lt;br&gt;&#xA;३९४. कौ युवां वृषभस्कन्धौ महाखड्गधनुर्धरौ ।&lt;br&gt;&#xA;३९५. घोरं देशमिमं प्राप्तौ मम भक्षौ उपस्थितौ ॥&lt;br&gt;&#xA;३९६. ममास्यमनुसम्प्राप्तौ दुर्लभं जीवितं पुनः ॥&lt;br&gt;&#xA;३९७. तस्य तद्वचनं श्रुत्वा कबन्धस्य दुरात्मनः ।&lt;br&gt;&#xA;३९८. उवाच लक्ष्मणं रामो मुखेन परिशुष्यता ॥&lt;br&gt;&#xA;३९९. कालस्य सुमहद्वीर्यं सर्वभूतेषु लक्ष्मण ।&lt;br&gt;&#xA;४००. त्वां च मां च नरव्याघ्र व्यसनैः पश्य मोहितौ ॥&lt;br&gt;&#xA;४०१. शूराश्च बलवन्तश्च कृतास्त्राश्च रणाजिरे ।&lt;br&gt;&#xA;४०२. कालाभिपन्नाः सीदन्ति यथा वालुकसेतवः ॥&lt;br&gt;&#xA;४०३. तच्छ्रुत्वा लक्ष्मणो वाक्यं प्राप्तकालं हितं तदा ।&lt;br&gt;&#xA;४०४. उवाचार्तिं समापन्नो विक्रमे कृतलक्षणः ॥&lt;br&gt;&#xA;४०५. त्वां च मां च पुरा तूर्णमादत्ते राक्षसाधमः ।&lt;br&gt;&#xA;४०६. तस्मादसिभ्यां अस्याशु बाहू छिन्दावहे गुरू ॥&lt;br&gt;&#xA;४०७. एतत् सञ्जल्पितं श्रुत्वा तयोः क्रुद्धस्तु राक्षसः ।&lt;br&gt;&#xA;४०८. विदार्यास्यं तदा रौद्रः तौ भक्षयितुमारभत् ॥&lt;br&gt;&#xA;४०९. ततस्तौ देशकालज्ञौ खड्गाभ्यामेव राघवौ ।&lt;br&gt;&#xA;४१०. अच्छिन्दतां सुसम्हृष्टौ बाहू तस्याम्सदेशतः ॥&lt;br&gt;&#xA;४११. स पपात महाबाहुः छिन्नबाहुर्महास्वनः ।&lt;br&gt;&#xA;४१२. खं च गां च दिशश्चैव नादयन् जलदो यथा ॥&lt;br&gt;&#xA;४१३. स निकृत्तौ भुजौ दृष्ट्वा शोणितौघपरिप्लुतः ।&lt;br&gt;&#xA;४१४. दीनः पप्रच्छ तौ वीरौ कौ युवामिति दानवः ॥&lt;br&gt;&#xA;४१५. इति तस्य ब्रुवाणस्य लक्ष्मणः शुभलक्षणः ।&lt;br&gt;&#xA;४१६. शशम्स राघवं तस्य कबन्धस्य महात्मनः ॥&lt;br&gt;&#xA;४१७. अयमिक्ष्वाकुदायादो रामो नाम जनैः श्रुतः ।&lt;br&gt;&#xA;४१८. अस्यैवावरजं विद्धि भ्रातरं मां च लक्ष्मणम् ॥&lt;br&gt;&#xA;४१९. अस्य देवप्रभावस्य वसतो विजने वने ।&lt;br&gt;&#xA;४२०. रक्षसापहृता पत्नी यामिच्छन्तौ इहागतौ ॥&lt;br&gt;&#xA;४२१. त्वं तु को वा किमर्थं वा कबन्धसदृशो वने ।&lt;br&gt;&#xA;४२२. आस्येनोरसि दीप्तेन भग्नजम्घो विवेष्टसे ॥&lt;br&gt;&#xA;४२३. एवमुक्तः कबन्धस्तु लक्ष्मणेनोत्तरं वचः ।&lt;br&gt;&#xA;४२४. उवाच परमप्रीतः तदिन्द्रवचनं स्मरन् ॥&lt;br&gt;&#xA;४२५. श्रिया विराजितं पुत्रं दनोस्त्वं विद्धि लक्ष्मण ।&lt;br&gt;&#xA;४२६. इन्द्रकोपादिदं रूपं प्राप्तमेवं रणाजिरे ॥&lt;br&gt;&#xA;४२७. स मया याचितः क्रुद्धः शापस्यान्तो भवेदिति ।&lt;br&gt;&#xA;४२८. अभिशापकृतस्येति तेनेदं भाषितं वचः ॥&lt;br&gt;&#xA;४२९. यदा छित्त्वा भुजौ रामः त्वां दहेद् विजने वने ।&lt;br&gt;&#xA;४३०. तदा त्वं प्राप्स्यसे रूपं स्वमेव विपुलं शुभम् ॥&lt;br&gt;&#xA;४३१. एवमुक्तस्तु धर्मात्मा दनुना तेन राघवः ।&lt;br&gt;&#xA;४३२. इदं जगाद वचनं लक्ष्मणस्योपशृण्वतः ॥&lt;br&gt;&#xA;४३३. रावणेन हृता भार्या मम सीता यशस्विनी ।&lt;br&gt;&#xA;४३४. निष्क्रान्तस्य जनस्थानात् सह भ्रात्रा यथासुखम् ॥&lt;br&gt;&#xA;४३५. नाममात्रं तु जानामि न रूपं तस्य रक्षसः ।&lt;br&gt;&#xA;४३६. निवासं वा प्रभावं वा वयं तस्य न विद्महे ॥&lt;br&gt;&#xA;४३७. स त्वं सीतां समाचक्ष्व येन वा यत्र वा हृता ।&lt;br&gt;&#xA;४३८. कुरु कल्याणमत्यर्थं यदि जानासि तत्त्वतः ॥&lt;br&gt;&#xA;४३९. एवमुक्तस्तु रामेण वाक्यं दनुरनुत्तमम् ।&lt;br&gt;&#xA;४४०. प्रोवाच कुशलो वक्तुं वक्तारमपि राघवम् ॥&lt;br&gt;&#xA;४४१. अहं हि मतिसाचिव्यं करिष्यामि नरर्षभ ।&lt;br&gt;&#xA;४४२. मित्रं चैवोपदेक्ष्यामि युवाभ्यां सम्स्कृतोऽग्निना ॥&lt;br&gt;&#xA;४४३. किन्तु यावन्न यास्त्यस्तं सविता श्रान्तवाहनः ।&lt;br&gt;&#xA;४४४. तावन् मामवटे क्षिप्त्वा दह राम यथाविधि ॥&lt;br&gt;&#xA;४४५. एवमुक्तौ तु तौ वीरौ कबन्धेन नरेश्वरौ ।&lt;br&gt;&#xA;४४६. गिरिप्रदरमासाद्य पावकं विससर्जतुः ॥&lt;br&gt;&#xA;४४७. तच्छरीरं कबन्धस्य घृतपिण्डोपमं महत् ।&lt;br&gt;&#xA;४४८. मेदसा पच्यमानस्य मन्दं दहति पावकः ॥&lt;br&gt;&#xA;४४९. स विधूय चितामाशु विधूमोऽग्निरिवोत्‍थितः ।&lt;br&gt;&#xA;४५०. अरजे वाससी बिभ्रन् मालां दिव्यां महाबलः ।&lt;br&gt;&#xA;४५१. अन्तरिक्षगतो रामं कबन्धो वाक्यमब्रवीत् ॥&lt;br&gt;&#xA;४५२. श्रूयतां राम वक्ष्यामि सुग्रीवो नाम वानरः ।&lt;br&gt;&#xA;४५३. दक्षः प्रगल्भो द्युतिमान् महाबलपराक्रमः ।&lt;br&gt;&#xA;४५४. भ्रात्रा विवासितो राम राज्यहेतोः महाबलः ।&lt;br&gt;&#xA;४५५. ऋष्यमूके गिरिवरे पम्पापर्यन्तशोभिते ।&lt;br&gt;&#xA;४५६. निवसत्यात्मवान् वीरः चतुर्भिः वानरैः सह ॥&lt;br&gt;&#xA;४५७. स ते सहायो मित्रं च सीतायाः परिमार्गणे ।&lt;br&gt;&#xA;४५८. भविष्यति हि ते राम मा च शोके मनः कृथाः ॥&lt;br&gt;&#xA;४५९. गच्छ शीघ्रमितो राम सुग्रीवं तं महाबलम् ।&lt;br&gt;&#xA;४६०. वयस्यं तं कुरु क्षिप्रमितो गत्वाद्य राघव ॥&lt;br&gt;&#xA;४६१. स च ते नावमन्तव्यः सुग्रीवो वानराधिपः ।&lt;br&gt;&#xA;४६२. कृतज्ञः कामरूपी च सहायार्थी च वीर्यवान् ॥&lt;br&gt;&#xA;४६३. शक्तौ ह्यद्य युवां कर्तुं कार्यं तस्य चिकीर्षितम् ।&lt;br&gt;&#xA;४६४. कृतार्थो वाकृतार्थो वा कृत्यं तव करिष्यति ॥&lt;br&gt;&#xA;४६५. वानरान्श्च महाकायान् प्रेषयिष्यति राघव ।&lt;br&gt;&#xA;४६६. दिशो विचेतुं तां सीतां त्वद्वियोगेन शोचतीम् ॥&lt;br&gt;&#xA;४६७. एष राम शिवः पन्था यत्रैते पुष्पिता द्रुमाः ।&lt;br&gt;&#xA;४६८. प्रतीचीं दिशमाश्रित्य प्रकाशन्ते मनोरमाः ॥&lt;br&gt;&#xA;४६९. तानारुह्याथवा भूमौ पातयित्वा च तान् बलात् ।&lt;br&gt;&#xA;४७०. फलान्यमृतकल्पानि भक्षयन्तौ गमिष्यथः ॥&lt;br&gt;&#xA;४७१. तदतिक्रम्य काकुत्स्थ वनं पुष्पितपादपम् ।&lt;br&gt;&#xA;४७२. चङ्क्रमन्तौ वरान् देशान् शैलात् शैलं वनाद् वनम् ।&lt;br&gt;&#xA;४७३. ततः पुष्करिणीं वीरौ पम्पां नाम गमिष्यथः ॥&lt;br&gt;&#xA;४७४. तत्र हम्साः प्लवाः क्रौञ्चाः कुरराश्चैव राघव ।&lt;br&gt;&#xA;४७५. वल्गुस्वना निकूजन्ति पम्पासलिलगोचराः ॥&lt;br&gt;&#xA;४७६. नोद्विजन्ते नरान् दृष्ट्वा वधस्याकोविदाः शुभाः ।&lt;br&gt;&#xA;४७७. घृतपिण्डोपमान् स्थूलान् तान् द्विजान् भक्षयिष्यथः ४७८. रोहितान् वक्रतुण्डान्श्च नडमीनान्श्च राघव ।&lt;br&gt;&#xA;४७९. निस्त्वक्पक्षान् अयस्तप्तान् अकृशान् एककण्टकान् ।&lt;br&gt;&#xA;४८०. तव भक्त्या समायुक्तो लक्ष्मणः सम्प्रदास्यति ॥&lt;br&gt;&#xA;४८१. मतम्गशिष्यास्तत्रासन् ऋषयः सुसमाहिताः ।&lt;br&gt;&#xA;४८२. तेषामद्यापि तत्रैव दृश्यते परिचारिणी ।&lt;br&gt;&#xA;४८३. श्रमणी शबरी नाम काकुत्स्थ चिरजीविनी ॥&lt;br&gt;&#xA;४८४. त्वां तु धर्मे स्थिता नित्यं सर्वभूतनमस्कृतम् ।&lt;br&gt;&#xA;४८५. दृष्ट्वा देवोपमं राम स्वर्गलोकं गमिष्यति ॥&lt;br&gt;&#xA;४८६. ऋष्यमूकश्च पम्पायाः पुरस्तात् पुष्पितद्रुमः ।&lt;br&gt;&#xA;४८७. सुदुःखारोहणो नाम शिशुनागाभिरक्षितः ॥&lt;br&gt;&#xA;४८८. राम तस्य तु शैलस्य महती शोभते गुहा ।&lt;br&gt;&#xA;४८९. तस्यां वसति सुग्रीवः चतुर्भिः वानरैः सह ।&lt;br&gt;&#xA;४९०. कदाचित् शिखरे तस्य पर्वतस्यावतिष्ठते ॥&lt;br&gt;&#xA;४९१. तौ कबन्धेन तं मार्गं पम्पाया दर्शितं वने ।&lt;br&gt;&#xA;४९२. प्रतस्थतुः दिशं गृह्य प्रतीचीं नृवरात्मजौ ॥&lt;br&gt;&#xA;४९३. तौ पुष्करिण्याः पम्पायास्तीरमासाद्य पश्चिमम् ।&lt;br&gt;&#xA;४९४. अपश्यतां ततस्तत्र शबर्या रम्यमाश्रमम् ॥&lt;br&gt;&#xA;४९५. तौ तमाश्रममासाद्य द्रुमैर्बहुभिरावृतम् ।&lt;br&gt;&#xA;४९६. सुरम्यमभिवीक्षन्तौ शबरीमभ्युपेयतुः ॥&lt;br&gt;&#xA;४९७. तौ च दृष्ट्वा तदा सिद्धा समुत्‍थाय कृताञ्जलिः ।&lt;br&gt;&#xA;४९८. रामस्य पादौ जग्राह लक्ष्मणस्य च धीमतः ॥&lt;br&gt;&#xA;४९९. पाद्यमाचमनीयं च सर्वं प्रादात् यथाविधि ॥&lt;br&gt;&#xA;५००. तामुवाच ततो रामः श्रमणीं सम्शितव्रताम् ।&lt;br&gt;&#xA;५०१. कच्चित्ते निर्जिता विघ्नाः कच्चित्ते वर्धते तपः ॥&lt;br&gt;&#xA;५०२. कच्चित्ते नियतः क्रोध आहारश्च तपोधने ।&lt;br&gt;&#xA;५०३. कच्चित्ते नियमाः प्राप्ताः कच्चित्ते मनसः सुखम् ॥&lt;br&gt;&#xA;५०४. कच्चित्ते गुरुशुष्रूषा सफला चारुभाषिणि ॥&lt;br&gt;&#xA;५०५. रामेण तापसी पृष्टा सा सिद्धा सिद्धसम्मता ।&lt;br&gt;&#xA;५०६. शशम्स शबरी वृद्धा रामाय प्रत्युपस्थिता ॥&lt;br&gt;&#xA;५०७. अद्य प्राप्ता तपह्सिद्धिः तव सन्दर्शनान्मया ।&lt;br&gt;&#xA;५०८. अद्य मे सफलं तप्तं गुरवश्च सुपूजिताः ॥&lt;br&gt;&#xA;५०९. अद्य मे सफलं जन्म स्वर्गश्चैव भविष्यति ।&lt;br&gt;&#xA;५१०. त्वयि देववरे राम पूजिते पुरुषर्षभ ॥&lt;br&gt;&#xA;५११. चक्षुषा तव सौम्येन पूतास्मि रघुनन्दन ।&lt;br&gt;&#xA;५१२. गमिष्याम्यक्षयान् लोकान् त्वत्प्रसादादरिन्दम ॥&lt;br&gt;&#xA;५१३. चित्रकूटं त्वयि प्राप्ते विमानैरतुलप्रभैः ।&lt;br&gt;&#xA;५१४. इतस्ते दिवमारूढा यानहं पर्यचारिषम् ॥&lt;br&gt;&#xA;५१५. तैश्चाहमुक्ता धर्मज्ञैः महाभागैर्महर्षिभिः ।&lt;br&gt;&#xA;५१६. आगमिष्यति ते रामः सुपुण्यमिममाश्रमम् ॥&lt;br&gt;&#xA;५१७. स ते प्रतिगृहीतव्यः सौमित्रिसहितोऽतिथिः ।&lt;br&gt;&#xA;५१८. तं च दृष्ट्वा वरान् लोकानक्षयान् त्वं गमिष्यसि ॥&lt;br&gt;&#xA;५१९. मया तु विविधं वन्यं सञ्चितं पुरुषर्षभ ।&lt;br&gt;&#xA;५२०. तवार्थे पुरुषव्याघ्र पम्पायास्तीरसम्भवम् ॥&lt;br&gt;&#xA;५२१. एवमुक्तः स धर्मात्मा शबर्या शबरीमिदम् ।&lt;br&gt;&#xA;५२२. राघवः प्राह विज्ञाने तां नित्यमबहिष्कृताम् ॥&lt;br&gt;&#xA;५२४. दनोः सकाशात् तत्त्वेन प्रभावं ते महात्मनः ।&lt;br&gt;&#xA;५२५. श्रुतं प्रत्यक्षमिच्छामि सन्द्रष्टुं यदि मन्यसे ॥&lt;br&gt;&#xA;५२६. एतत्तु वचनं श्रुत्वा रामवक्त्रात् विनिःसृतम् ।&lt;br&gt;&#xA;५२७. शबरी दर्शयामास तावुभौ तद्वनं महत् ॥&lt;br&gt;&#xA;५२८. पश्य मेघघनप्रख्यं मृगपक्षिसमाकुलम् ।&lt;br&gt;&#xA;५२९. मतम्गवनमित्येव विश्रुतं रघुनन्दन ॥&lt;br&gt;&#xA;५३०. इह ते भावितात्मानो गुरवो मे महावने ।&lt;br&gt;&#xA;५३१. जुहवाञ्चक्रिरे तीर्थं मन्त्रवन्मन्त्रपूजितम् ॥&lt;br&gt;&#xA;५३२. तेषां तपह्प्रभावेन पश्याद्यापि रघूद्वह ।&lt;br&gt;&#xA;५३३. द्योतयन्ति दिशः सर्वाः श्रिया वेद्यतुलप्रभा ॥&lt;br&gt;&#xA;५३४. कृत्स्नं वनमिदं दृष्टं श्रोतव्यं च श्रुतं त्वया ।&lt;br&gt;&#xA;५३५. तदिच्छाम्यभ्यनुज्ञाता त्यक्तुमेतत् कलेवरम् ॥&lt;br&gt;&#xA;५३६. तामुवाच ततो रामः श्रमणीं सम्शितव्रताम् ।&lt;br&gt;&#xA;५३७. अर्चितोऽहं त्वया भक्त्या गच्छ कामं यथासुखम् ॥&lt;br&gt;&#xA;५३८. अनुज्ञाता तु रामेण हुत्वात्मानं हुताशने ।&lt;br&gt;&#xA;५३९. ज्वलत्पावकसङ्काशा स्वर्गमेव जगाम सा ॥&lt;br&gt;&#xA;५४०. यत्र ते सुकृतत्मानो विहरन्ति महर्षयः ।&lt;br&gt;&#xA;५४१. तत्पुण्यं शबरी स्थानं जगामात्मसमाधिना ॥&lt;br&gt;&#xA;५४२. दिवं तु तस्यां यातायां शबर्यां स्वेन तेजसा ।&lt;br&gt;&#xA;५४३. हितकारिणमेकाग्रं लक्ष्मणं राघवोऽब्रवीत् ॥&lt;br&gt;&#xA;५४४. दृष्टोऽयमाश्रमः सौम्य बह्वाश्चर्यः कृतात्मनाम् ।&lt;br&gt;&#xA;५४५. प्रणष्टमशुभं तत्तत् कल्याणं समुपस्थितम् ।&lt;br&gt;&#xA;५४६. तेन तत्त्वेन हृष्टं मे मनो लक्ष्मण सम्प्रति ॥&lt;br&gt;&#xA;५४७. हृदये हि नरव्याघ्र शुभमाविर्भविष्यति ॥&lt;br&gt;&#xA;५४८. तदागच्छ गमिष्यावः पम्पां तां प्रियदर्शनाम् ।&lt;br&gt;&#xA;५४९. ऋष्यमूको गिरिर्यत्र नातिदूरे प्रकाशते ॥&lt;br&gt;&#xA;५५०. अभित्वरे च तं द्रष्टुं सुग्रीवं वानरर्षभम् ।&lt;br&gt;&#xA;५५१. तदधीनं हि मे सौम्य सीतायाः परिमार्गणम् ॥&lt;br&gt;&#xA;५५२. आश्रमात्तु ततस्तस्मात् निष्क्रम्य स विशाम्पतिः ।&lt;br&gt;&#xA;५५३. आजगाम ततः पम्पां लक्ष्मणेन सहाभिभूः ॥&lt;br&gt;&#xA;५५४. स ददर्श ततः पुण्यामुदारजनसेविताम् ।&lt;br&gt;&#xA;५५५. नानाद्रुमलताकीर्णां पम्पां पानीयवाहिनीम् ।&lt;br&gt;&#xA;५५६. प्रहृष्टनानाशकुनां पादपैरुपशोभिताम् ।&lt;br&gt;&#xA;५५७. पद्मैः सौगन्धिकैस्ताम्रां शुक्लां कुमुदमण्डलैः ।&lt;br&gt;&#xA;५५८. नीलां कुवलयोद्‍घाटैः बहुवर्णां कुथामिव ॥&lt;/p&gt;</description>
    </item>
  </channel>
</rss>
