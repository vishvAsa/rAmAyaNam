+++
title = "०२१ वसिष्ठवचनाद् रामप्रेषणम्"
title_english = "021 Ire of sage vishvamitra vashiShTha appeases dasharatha"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-021-Vasistavachanath_Rama_Preshanam.mp3"></div>
</details>



<details><summary>ಭಾಗಸೂಚನಾ</summary>

ವಿಶ್ವಾಮಿತ್ರರ ರೋಷದ ಮಾತುಗಳು, ವಸಿಷ್ಠರು ದಶರಥನನ್ನು ಸಂತೈಸಿದುದು
</details>

<details open><summary>ಮೂಲಮ್ - 1</summary>

ತಚ್ಛ್ರುತ್ವಾ ವಚನಂ ತಸ್ಯ ಸ್ನೇಹಪರ್ಯಾಕುಲಾಕ್ಷರಮ್ ।  
ಸಮನ್ಯುಃ ಕೌಶಿಕೋ ವಾಕ್ಯಂ ಪ್ರತ್ಯುವಾಚ ಮಹೀಪತಿಮ್ ॥
</details>

<details><summary>ಅನುವಾದ</summary>

ದಶರಥನಿಗೆ ಒಂದೆಡೆ ಪುತ್ರವಾತ್ಸಲ್ಯ, ಮತ್ತೊಂದೆಡೆಯಲ್ಲಿ ಮಹರ್ಷಿಯ ಶಾಪದ ಭಯ. ಇದರಿಂದಾಗಿ ದಶರಥನು ಮಾತನಾಡುತ್ತಿದ್ದಾಗ ಸ್ವರಗದ್ಗದವಾಗಿತ್ತು. ಅದನ್ನು ಕೇಳಿ ಕೋಪಗೊಂಡು ವಿಶ್ವಾಮಿತ್ರರು ರಾಜನಲ್ಲಿ ಹೇಳಿದರು .॥1॥
</details>

<details open><summary>ಮೂಲಮ್ - 2</summary>

ಪೂರ್ವಮರ್ಥಂ ಪ್ರತಿಶ್ರುತ್ಯ ಪ್ರತಿಜ್ಞಾಂ ಹಾತುಮಿಚ್ಛಸಿ ।  
ರಾಘವಾಣಾಮಯುಕ್ತೋಽಯಂ ಕುಲಸ್ಯಾಸ್ಯ ವಿಪರ್ಯಯಃ ॥
</details>

<details><summary>ಅನುವಾದ</summary>

ರಾಜನೇ! ಮೊದಲು ನಾನು ಕೇಳಿದ ವಸ್ತುವನ್ನು ಕೊಡುವುದಾಗಿ ಪ್ರತಿಜ್ಞೆ ಮಾಡಿ, ಈಗ ಅದನ್ನು ನೀನು ಮುರಿಯುತ್ತಿರುವೆ. ಪ್ರತಿಜ್ಞೆಯ ತ್ಯಾಗವು ರಘುವಂಶಿಯರಿಗೆ ಯೋಗ್ಯವಲ್ಲ. ಈ ವರ್ತನೆ ನಿನ್ನ ಕುಲದ ವಿನಾಶಕ ಸೂಚಕವಾಗಿದೆ.॥2॥
</details>

<details open><summary>ಮೂಲಮ್ - 3</summary>

ಯದೀದಂ ತೇ ಕ್ಷಮಂ ರಾಜನ್ ಗಮಿಷ್ಯಾಮಿ ಯಥಾಗತಮ್ ।  
ಮಿಥ್ಯಾಪ್ರತಿಜ್ಞಃ ಕಾಕುತ್ಸ್ಥ ಸುಖೀ ಭವ ಸುಹೃದ್ ವೃತಃ ॥
</details>

<details><summary>ಅನುವಾದ</summary>

ನರೇಶ್ವರ! ನಿನಗೆ ಹಾಗೆಯೇ ಉಚಿತವೆಂದು ಕಂಡರೆ ನಾನು ಬಂದ ಹಾಗೆ ಮರಳಿ ಹೋಗುವೆನು. ಕಕುಸ್ಥಕುಲ ರತ್ನನೇ! ಈಗ ನಿನ್ನ ಪ್ರತಿಜ್ಞೆಯನ್ನು ಸುಳ್ಳಾಗಿಸಿ ಹಿತೈಷಿ ಸುಹೃದರೊಂದಿಗೆ ಮನೆಯಲ್ಲೇ ಸುಖವಾಗಿ ಇರು.॥3॥
</details>

<details open><summary>ಮೂಲಮ್ - 4</summary>

ತಸ್ಯ ರೋಷಪರೀತಸ್ಯ ವಿಶ್ವಾಮಿತ್ರಸ್ಯ ಧೀಮತಃ ।  
ಚಚಾಲ ವಸುಧಾ ಕೃತ್ನ್ಸಾ ದೇವಾನಾಂ ಚ ಭಯಂ ಮಹತ್ ॥
</details>

<details><summary>ಅನುವಾದ</summary>

ಧೀಮಂತರಾದ ವಿಶ್ವಾಮಿತ್ರರು ಕುಪಿತರಾದಾಗ ಭೂಮಿಯು ಕಂಪಿಸತೊಡಗಿತು. ದೇವತೆಗಳ ಮನಸ್ಸಿನಲ್ಲಿ ಮಹಾಭಯ ಆವರಿಸಿತು.॥4॥
</details>

<details open><summary>ಮೂಲಮ್ - 5</summary>

ತ್ರಸ್ತರೂಪಂ ತು ವಿಜ್ಞಾಯ ಜಗತ್ಸರ್ವಂ ಮಹಾನೃಷಿಃ ।  
ನೃಪತಿಂ ಸುವ್ರತೋ ಧೀರೋ ವಸಿಷ್ಠೋ ವಾಕ್ಯಮಬ್ರವೀತ್ ॥
</details>

<details><summary>ಅನುವಾದ</summary>

ಅವರ ರೋಷದಿಂದ ಜಗತ್ತು ತಲ್ಲಣಗೊಂಡಿರುವುದನ್ನು ತಿಳಿದ ಸುವ್ರತರಾದ ಧೀರಚಿತ್ತರಾದ ಮಹರ್ಷಿ ವಸಿಷ್ಠರು ರಾಜನಲ್ಲಿ ಇಂತೆಂದರು .॥5॥
</details>

<details open><summary>ಮೂಲಮ್ - 6</summary>

ಇಕ್ಷ್ವಾಕೂಣಾಂ ಕುಲೇ ಜಾತಃ ಸಾಕ್ಷಾದ್ಧರ್ಮ ಇವಾಪರಃ ।  
ಧೃತಿಮಾನ್ಸುವ್ರತಃ ಶ್ರೀಮಾನ್ ನ ಧರ್ಮಂ ಹಾತುಮರ್ಹಸಿ ॥
</details>

<details><summary>ಅನುವಾದ</summary>

ಮಹಾರಾಜನೇ! ನೀನು ಇಕ್ಷ್ವಾಕುವಂಶೀ ರಾಜರ ಕುಲದಲ್ಲಿ ಸಾಕ್ಷಾತ್ ಇನ್ನೊಂದು ಧರ್ಮದಂತೆ ಹುಟ್ಟಿರುವೆ. ಧೈರ್ಯಶಾಲಿಯಾಗಿದ್ದು, ಸತ್ಯಸಂಕಲ್ಪನಾಗಿರುವೆ. ಸಕಲ ಸಂಪತ್ತುಗಳಿಂದ ಕೂಡಿರುವೆ, ನೀನು ನಿನ್ನ ಧರ್ಮವನ್ನು ಪರಿತ್ಯಜಿಸಬಾರದು.॥6॥
</details>

<details open><summary>ಮೂಲಮ್ - 7</summary>

ತ್ರಿಷು ಲೋಕೇಷು ವಿಖ್ಯಾತೋ ಧರ್ಮಾತ್ಮಾ ಇತಿ ರಾಘವಃ ।  
ಸ್ವಧರ್ಮಂ ಪ್ರತಿಪದ್ಯಸ್ವ ನಾಧರ್ಮಂ ವೋಢುಮರ್ಹಸಿ ॥
</details>

<details><summary>ಅನುವಾದ</summary>

‘ರಘುಕುಲಭೂಷಣ ದಶರಥನು ದೊಡ್ಡ ಧರ್ಮಾತ್ಮನಾಗಿದ್ದಾನೆ.’ ಈ ಮಾತು ಮೂರು ಲೋಕಗಳಲ್ಲಿ ಪ್ರಸಿದ್ಧವಾಗಿದೆ. ಆದ್ದರಿಂದ ನೀನು ನಿನ್ನ ಧರ್ಮವನ್ನು ಪಾಲಿಸು, ಅಧರ್ಮದ ಭಾರವನ್ನು ತಲೆಯ ಮೇಲೆ ಹೊರ ಬೇಡ.॥7॥
</details>

<details open><summary>ಮೂಲಮ್ - 8</summary>

ಪ್ರತಿಶ್ರುತ್ಯ ಕರಿಷ್ಯೇತಿ ಉಕ್ತಂ ವಾಕ್ಯಮಕುರ್ವತಃ ।  
ಇಷ್ಟಾಪೂರ್ತವಧೋ ಭೂಯಾತ್ತಸ್ಮಾದ್ರಾಮಂ ವಿಸರ್ಜಯ ॥
</details>

<details><summary>ಅನುವಾದ</summary>

‘ನಾನು ಇಂತಹ ಕಾರ್ಯ ಮಾಡುವೆನು’ ಎಂದು ಪ್ರತಿಜ್ಞೆ ಮಾಡಿ, ಆ ಮಾತನ್ನು ಪಾಲಿಸದವನ ಯಜ್ಞ-ಯಾಗಾದಿ, ಇಷ್ಟಾ-ಪೂರ್ತ ಕರ್ಮಗಳ ಪುಣ್ಯವು ನಾಶವಾಗುತ್ತದೆ. ಆದ್ದರಿಂದ ನೀನು ಶ್ರೀರಾಮನನ್ನು ವಿಶ್ವಾಮಿತ್ರರೊಂದಿಗೆ ಕಳಿಸಿಕೊಡು.॥8॥
</details>

<details open><summary>ಮೂಲಮ್ - 9</summary>

ಕೃತಾಸ್ತ್ರಮಕೃತಾಸ್ತ್ರಂ ವಾ ನೈನಂ ಶಕ್ಷ್ಯಂತಿ ರಾಕ್ಷಸಾಃ ।  
ಗುಪ್ತಂ ಕುಶಿಕಪುತ್ರೇಣ ಜ್ವಲನೇನಾಮೃತಂ ಯಥಾ ॥
</details>

<details><summary>ಅನುವಾದ</summary>

ಶ್ರೀರಾಮನು ಅಸ್ತ್ರವಿದ್ಯೆ ತಿಳಿಯಲಿ ಅಥವಾ ತಿಳಿಯದಿರಲಿ, ರಾಕ್ಷಸರು ಇವನನ್ನು ಎದುರಿಸಲಾರರು. ಅಗ್ನಿಚಕ್ರದಿಂದ ಆವೃತವಾಗಿರುವ ಅಮೃತವನ್ನು ಮುಟ್ಟಲು ಯಾರಿಂದಲೂ ಸಾಧ್ಯವಿಲ್ಲವೋ ಹಾಗೆಯೇ ಕುಶಿಕನಂದನ ವಿಶ್ವಾಮಿತ್ರರಿಂದ ಸುರಕ್ಷಿತನಾದ ಶ್ರೀರಾಮನನ್ನು ರಾಕ್ಷಸರು ಏನನ್ನೂ ಮಾಡಲಾರರು.॥9॥
</details>

<details open><summary>ಮೂಲಮ್ - 10</summary>

ಏಷವಿಗ್ರಹವಾನ್ ಧರ್ಮ ಏಷ ವೀರ್ಯವತಾಂ ವರಃ ।  
ಏಷ ವಿದ್ಯಾಧಿಕೋ ಲೋಕೇ ತಪಸಶ್ಚ ಪರಾಯಣಮ್ ॥
</details>

<details><summary>ಅನುವಾದ</summary>

ಈ ಮಹರ್ಷಿ ವಿಶ್ವಾಮಿತ್ರರು ಸಾಕ್ಷಾತ್ ಧರ್ಮದ ಮೂರ್ತಿಯಾಗಿದ್ದಾರೆ. ಇವರು ಬಲಿಷ್ಠರಲ್ಲಿ ಶ್ರೇಷ್ಠರಾಗಿದ್ದಾರೆ. ವಿದ್ಯೆಯಲ್ಲಿ ಎಲ್ಲರಿಗಿಂತ ಅಧಿಕವಾಗಿದ್ದಾರೆ. ತಪಸ್ಸಿನ ವಿಶಾಲ ಭಂಡಾರವೇ ಆಗಿದ್ದಾರೆ.॥10॥
</details>

<details open><summary>ಮೂಲಮ್ - 11</summary>

ಏಷೋಽಸ್ತ್ರಾನ್ ವಿವಿಧಾನ್ವೇತ್ತಿ ತ್ರೈಲೋಕ್ಯೇ ಸ ಚರಾಚರೇ ।  
ನೈನಮನ್ಯಃ ಪುಮಾನ್ವೇತ್ತಿ ನ ಚ ವೇತ್ಸ್ಯಂತಿ ಕೇಚನ ॥
</details>

<details><summary>ಅನುವಾದ</summary>

ಚರಾಚರ ಪ್ರಾಣಿಗಳಿಂದ ಕೂಡಿದ ಈ ಮೂರು ಲೋಕಗಳಲ್ಲಿ ಯಾವ ಯಾವ ಅಸ್ತ್ರಗಳಿವೆಯೋ ಅವೆಲ್ಲವನ್ನೂ ಇವರು ಬಲ್ಲವರಾಗಿದ್ದಾರೆ. ಇವರನ್ನು ನನ್ನ ಹೊರತು ಬೇರೆ ಯಾವ ಪುರುಷನೂ ಚೆನ್ನಾಗಿ ತಿಳಿದಿಲ್ಲ, ತಿಳಿಯುವುದೂ ಇಲ್ಲ.॥11॥
</details>

<details open><summary>ಮೂಲಮ್ - 12</summary>

ನ ದೇವಾ ನರ್ಷಯಃ ಕೇಚಿನ್ನಾಮರಾನ ಚ ರಾಕ್ಷಸಾಃ ।  
ಗಂಧರ್ವಯಕ್ಷಪ್ರವರಾಃ ಸಕಿನ್ನರಮಹೋರಗಾಃ ॥
</details>

<details><summary>ಅನುವಾದ</summary>

ದೇವತೆಗಳು, ಋಷಿಗಳು, ರಾಕ್ಷಸ, ಗಂಧರ್ವ, ಯಕ್ಷ, ಕಿನ್ನರ ಹಾಗೂ ದೊಡ್ಡ ದೊಡ್ಡ ನಾಗ ಇವರಾರೂ ಇವರ ಪ್ರಭಾವವನ್ನು ತಿಳಿಯುತ್ತಿಲ್ಲ.॥12॥
</details>

<details open><summary>ಮೂಲಮ್ - 13</summary>

ಸರ್ವಾಸ್ತ್ರಾಣಿ ಕೃಶಾಶ್ವಸ್ಯ ಪುತ್ರಾಃ ಪರಮಧಾರ್ಮಿಕಾಃ ।  
ಕೌಶಿಕಾಯ ಪುರಾ ದತ್ತಾ ಯದಾ ರಾಜ್ಯಂ ಪ್ರಶಾಸತಿ ॥
</details>

<details><summary>ಅನುವಾದ</summary>

ಎಲ್ಲ ಅಸ್ತ್ರಗಳು ಪ್ರಜಾಪತಿ ಕೃಶಾಶ್ವನ ಪರಮ ಧರ್ಮಾತ್ಮಾ ಪುತ್ರರಾಗಿದ್ದಾರೆ. ಅವನ್ನು ಪ್ರಜಾಪತಿಯು ಹಿಂದೆ ಕುಶಿಕನಂದನ ವಿಶ್ವಾಮಿತ್ರನು ರಾಜ್ಯವನ್ನಾಳುತ್ತಿದ್ದಾಗ ಅವನಿಗೆ ಸಮರ್ಪಿಸಿದ್ದನು.॥13॥
</details>

<details open><summary>ಮೂಲಮ್ - 14</summary>

ತೇಽಪಿ ಪುತ್ರಾಃ ಕೃಶಾಶ್ವಸ್ಯ ಪ್ರಜಾಪತಿಸುತಾಸುತಾಃ ।  
ನೈಕರೂಪಾ ಮಹಾವೀರ್ಯಾ ದೀಪ್ತಿಮಂತೋ ಜಯಾವಹಾಃ ॥
</details>

<details><summary>ಅನುವಾದ</summary>

ಅನೇಕ ರೂಪಿಗಳಾದ ಕಶಾಶ್ವನ ಆ ಪುತ್ರರು ಪ್ರಜಾಪತಿ ದಕ್ಷನ ಇಬ್ಬರು ಪುತ್ರಿಯರ ಸಂತಾನರಾಗಿದ್ದಾರೆ. ಅವರೆಲ್ಲರೂ ಮಹಾಶಕ್ತಿಶಾಲಿಗಳೂ, ಪ್ರಕಾಶವಾನರೂ, ವಿಜಯವನ್ನು ತಂದುಕೊಡುವವರೂ ಆಗಿದ್ದಾರೆ.॥14॥
</details>

<details open><summary>ಮೂಲಮ್ - 15</summary>

ಜಯಾ ಚಸುಪ್ರಭಾ ಚೈವ ದಕ್ಷಕನ್ಯೇ ಸುಮಧ್ಯಮೇ ।  
ತೇ ಸುತೇಽಸ್ತ್ರಾಣಿ ಶಸ್ತ್ರಾಣಿ ಶತಂ ಪರಮಭಾಸ್ವರಮ್ ॥
</details>

<details><summary>ಅನುವಾದ</summary>

ಪ್ರಜಾಪತಿ ದಕ್ಷನ ಇಬ್ಬರು ಸುಂದರ ಪುತ್ರಿಯರಾದ ಜಯಾ ಮತ್ತು ಸುಪ್ರಭಾ ಇವರಲ್ಲಿ ಒಂದುನೂರು ಪರಮ ಪ್ರಕಾಶಮಾನ ಅಸ್ತ್ರ-ಶಸ್ತ್ರಗಳು ಹುಟ್ಟಿದರು.॥15॥
</details>

<details open><summary>ಮೂಲಮ್ - 16</summary>

ಪಂಚಾಶತಂ ಸುತಾನ್ಲ್ಲೇಭೇ ಜಯಾ ಲಬ್ಧವರಾವರಾನ್ ।  
ವಧಾಯಾಸುರಸೈನ್ಯಾನಾಮಪ್ರಮೇಯಾನರೂಪಿಣಃ ॥
</details>

<details><summary>ಅನುವಾದ</summary>

ಅವರಿಬ್ಬರಲ್ಲಿ ಜಯೆಯು ವರ ಪಡೆದು ಐವತ್ತು ಶ್ರೇಷ್ಠ ಪುತ್ರರನ್ನು ಪಡೆದಳು. ಅವರು ಅಪರಿಮಿತ ಶಕ್ತಿಶಾಲಿ ಮತ್ತು ರೂಪರಹಿತರಾಗಿದ್ದಾರೆ. ಅವರೆಲ್ಲರೂ ಅಸುರರ ಸೈನ್ಯವನ್ನು ವಧಿಸಲು ಪ್ರಕಟರಾಗಿರುವರು.॥16॥
</details>

<details open><summary>ಮೂಲಮ್ - 17</summary>

ಸುಪ್ರಭಾಜನಯಚ್ಚಾಪಿ ಪುತ್ರಾನ್ ಪಂಚಾಶತಂ ಪುನಃ ।  
ಸಂಹಾರಾನ್ನಾಮ ದುರ್ಧರ್ಷಾನ್ ದುರಾಕ್ರಾಮಾನ್ಬಲೀಯಸಃ ॥
</details>

<details><summary>ಅನುವಾದ</summary>

ಮತ್ತೆ ಸುಪ್ರಭೆಯೂ ಸಂಹಾರ ಎಂಬ ಐವತ್ತು ಪುತ್ರರಿಗೆ ಜನ್ಮನೀಡಿದಳು. ಅವರು ಅತ್ಯಂತ ದುರ್ಜಯರಾಗಿದ್ದಾರೆ. ಅವರ ಮೇಲೆ ಆಕ್ರಮಣ ಮಾಡುವುದು ಸರ್ವಥಾ ಕಷ್ಟವಾಗಿದೆ. ಅವರೆಲ್ಲರೂ ಮಹಾ ಬಲಿಷ್ಠರಾಗಿದ್ದಾರೆ.॥17॥
</details>

<details open><summary>ಮೂಲಮ್ - 18</summary>

ತಾನಿ ಚಾಸ್ತ್ರಾಣಿ ವೇತ್ತ್ಯೇಷ ಯಥಾವತ್ಕುಶಿಕಾತ್ಮಜಃ ।  
ಅಪೂರ್ವಾಣಾಂ ಚ ಜನನೇ ಶಕ್ತೋ ಭೂಯಶ್ಚ ಧರ್ಮವಿತ್ ॥
</details>

<details><summary>ಅನುವಾದ</summary>

ಈ ಧರ್ಮಜ್ಞರಾದ ಕುಶಿಕನಂದನ ಆ ಎಲ್ಲ ಅಸ್ತ್ರ-ಶಸ್ತ್ರಗಳನ್ನು ಚೆನ್ನಾಗಿ ತಿಳಿದಿರುವರು. ಇಷ್ಟರವರೆಗೆ ಉಪಲಬ್ಧವಿಲ್ಲದ ಅಸ್ತ್ರಗಳನ್ನು ಉತ್ಪನ್ನ ಮಾಡುವ ಶಕ್ತಿ ಇವರಲ್ಲಿ ಪೂರ್ಣವಾಗಿದೆ.॥18॥
</details>

<details open><summary>ಮೂಲಮ್ - 19</summary>

ತೇನಾಸ್ಯ ಮುನಿಮುಖ್ಯಸ್ಯ ಧರ್ಮಜ್ಞಸ್ಯ ಮಹಾತ್ಮನಃ ।  
ನ ಕಿಂಚಿದಸ್ತ್ಯವಿದಿತಂ ಭೂತಂ ಭವ್ಯಂ ಚ ರಾಘವ ॥
</details>

<details><summary>ಅನುವಾದ</summary>

ರಘುನಂದನ! ಈ ಮುನಿಶ್ರೇಷ್ಠ ಧರ್ಮಜ್ಞ ಮಹಾತ್ಮ ವಿಶ್ವಾಮಿತ್ರರಿಗೆ ಭೂತ ಅಥವಾ ಭವಿಷ್ಯತ್ತಿನ ಯಾವುದೇ ಮಾತು ಮರೆಯಾಗಲಿಲ್ಲ.॥19॥
</details>

<details open><summary>ಮೂಲಮ್ - 20</summary>

ಏವಂ ವೀರ್ಯೋ ಮಹಾತೇಜಾ ವಿಶ್ವಾಮಿತ್ರೋ ಮಹಾಯಶಾಃ ।  
ನ ರಾಮಗಮನೇ ರಾಜನ್ ಸಂಶಯಂ ಗಂತುಮರ್ಹಸಿ ॥
</details>

<details><summary>ಅನುವಾದ</summary>

ರಾಜನೇ! ಈ ಮಹಾತೇಜಸ್ವೀ, ಮಹಾಯಶಸ್ವೀ ವಿಶ್ವಾಮಿತ್ರರು ಇಂತಹ ಪ್ರಭಾವಶಾಲಿಗಳಾಗಿದ್ದಾರೆ. ಆದ್ದರಿಂದ ಇವರೊಂದಿಗೆ ರಾಮನನ್ನು ಕಳಿಸುವುದರಲ್ಲಿ ಯಾವುದೇ ಸಂದೇಹ ಪಡಬೇಡ.॥20॥
</details>

<details open><summary>ಮೂಲಮ್ - 21</summary>

ತೇಷಾಂ ನಿಗ್ರಹಣೇ ಶಕ್ತಃ ಸ್ವಯಂ ಚ ಕುಶಿಕಾತ್ಮಜಃ ।  
ತವ ಪುತ್ರಹಿತಾರ್ಥಾಯ ತ್ವಾಮುಪೇತ್ಯಾಭಿಯಾಚತೇ ॥
</details>

<details><summary>ಅನುವಾದ</summary>

ಮಹರ್ಷಿ ಕೌಶಿಕರು ಸ್ವತಃ ಆ ರಾಕ್ಷಸರ ಸಂಹಾರ ಮಾಡುವುದರಲ್ಲಿ ಸಮರ್ಥರಾಗಿದ್ದಾರೆ, ಆದರೆ ಇವರು ನಿನ್ನ ಪುತ್ರನ ಕಲ್ಯಾಣವನ್ನು ಬಯಸುತ್ತಿದ್ದಾರೆ. ಅದಕ್ಕಾಗಿ ಇಲ್ಲಿಗೆ ಬಂದು ನಿನ್ನಲ್ಲಿ ಯಾಚಿಸುತ್ತಿದ್ದಾರೆ.॥21॥
</details>

<details open><summary>ಮೂಲಮ್ - 22</summary>

ಇತಿ ಮುನಿವಚನಾತ್ಪ್ರಸನ್ನಚಿತ್ತೋ  
ರಘುವೃಷಭಶ್ಚ ಮುಮೋದ ಪಾರ್ಥಿವಾಗ್ರ್ಯಾಃ ।  
ಗಮನಮಭಿರುರೋಚ ರಾಘವಸ್ಯ  
ಪ್ರಥಿತಯಶಾಃ ಕುಶಿಕಾತ್ಮಜಾಯ ಬುದ್ಧ್ಯಾ॥
</details>

<details><summary>ಅನುವಾದ</summary>

ಮಹರ್ಷಿ ವಸಿಷ್ಠರ ಈ ಮಾತುಗಳಿಂದ ವಿಖ್ಯಾತ ಕೀರ್ತಿಯುಳ್ಳ ರಘುಕುಲ ಶಿರೋಮಣಿ ನೃಪಶ್ರೇಷ್ಠ ದಶರಥನ ಮನಸ್ಸು ಸಂತಸಗೊಂಡಿತು. ಅವನು ಆನಂದಮಗ್ನನಾಗಿ ಬುದ್ಧಿಯಿಂದ ವಿಚಾರಮಾಡಿದ ಬಳಿಕ ವಿಶ್ವಾಮಿತ್ರರ ಸಂತೋಷಕ್ಕಾಗಿ ಅವರೊಂದಿಗೆ ರಾಮನು ಹೋಗುವುದು ಉಚಿತವೆಂದು ತಿಳಿದನು.॥22॥
</details>

<details><summary>ಅನುವಾದ (ಸಮಾಪ್ತಿಃ)</summary>

ವಾಲ್ಮೀಕಿ ವಿರಚಿತ ಆರ್ಷ ರಾಮಾಯಣ ಆದಿಕಾವ್ಯದ ಬಾಲಕಾಂಡದಲ್ಲಿ ಇಪ್ಪತ್ತೊಂದನೆಯ ಸರ್ಗ ಪೂರ್ಣವಾಯಿತು. ॥21॥
</details>
