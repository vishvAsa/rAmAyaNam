+++
title = "०३१ मिथिला-प्रस्थानम्"
title_english = "031 rAma travel to mithila city"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-031-Mithila_Prasthanam.mp3"></div>
</details>



<details><summary>ಭಾಗಸೂಚನಾ</summary>

ಶ್ರೀರಾಮ-ಲಕ್ಷ್ಮಣ ಹಾಗೂ ಋಷಿಗಳೊಂದಿಗೆ ವಿಶ್ವಾಮಿತ್ರರು ಮಿಥಿಲೆಯ ಕಡೆಗೆ ಪ್ರಯಾಣ, ಮಾರ್ಗದಲ್ಲಿ ಶೋಣಾನದಿಯ ತೀರದಲ್ಲಿ ವಿಶ್ರಾಂತಿ
</details>

<details open><summary>ಮೂಲಮ್ - 1</summary>

ಅಥ ತಾಂ ರಜನೀಂ ತತ್ರ ಕೃತಾರ್ಥೌ ರಾಮಲಕ್ಷ್ಮಣೌ ।  
ಊಷತುರ್ಮುದಿತೌ ವೀರೌ ಪ್ರಹೃಷ್ಟೇನಾಂತರಾತ್ಮನಾ ।।
</details>

<details><summary>ಅನುವಾದ</summary>

ವಿಶ್ವಾಮಿತ್ರರ ಯಜ್ಞವನ್ನು ರಕ್ಷಿಸಿ ಕೃತಕೃತ್ಯರಾದ ರಾಮ-ಲಕ್ಷ್ಮಣರು ಆ ಯಜ್ಞಶಾಲೆಯಲ್ಲಿ ಇರುಳನ್ನು ಕಳೆದರು. ಆಗ ಅವರಿಬ್ಬರು ವೀರರ ಹೃದಯ ಹರ್ಷೋಲ್ಲಾಸಗೊಂಡು ಪ್ರಸನ್ನವಾಗಿತ್ತು.॥1॥
</details>

<details open><summary>ಮೂಲಮ್ - 2</summary>

ಪ್ರಭಾತಾಯಾಂ ತು ಶರ್ವರ್ಯಾಂ ಕೃತಪೌರ್ವಾಹ್ಣಿಕಕ್ರಿಯೌ ।  
ವಿಶ್ವಾಮಿತ್ರಮೃಷೀಂಶ್ಚಾನ್ಯಾನ್ ಸಹಿತಾವಭಿಜಗ್ಮತುಃ ॥
</details>

<details><summary>ಅನುವಾದ</summary>

ರಾತ್ರೆ ಕಳೆದು ಪ್ರಾತಃಕಾಲವಾದಾಗ ಅವರಿಬ್ಬರೂ ನಿತ್ಯಾಹ್ನಿಕಗಳಿಂದ ನಿವೃತ್ತರಾಗಿ ವಿಶ್ವಾಮಿತ್ರರು ಹಾಗೂ ಇತರ ಋಷಿಗಳ ಬಳಿಗೆ ಜೊತೆ ಜೊತೆಯಲ್ಲಿ ಬಂದರು.॥2॥
</details>

<details open><summary>ಮೂಲಮ್ - 3</summary>

ಅಭಿವಾದ್ಯ ಮುನಿಶ್ರೇಷ್ಠಂ ಜ್ವಲಂತಮಿವ ಪಾವಕಮ್ ।  
ಊಚತುಃ ಪರಮೋದಾರಂ ವಾಕ್ಯಂ ಮಧುರಭಾಷಿಣೌ ॥
</details>

<details><summary>ಅನುವಾದ</summary>

ಅಲ್ಲಿಗೆ ಹೋಗಿ ಪ್ರಜ್ವಲಿತ ಅಗ್ನಿಯಂತಹ ಮುನಿಶ್ರೇಷ್ಠ ವಿಶ್ವಾಮಿತ್ರರಿಗೆ ಪ್ರಣಾಮಮಾಡಿ, ಮಧುರವಾಗಿ ಹೀಗೆ ಪರಮೋದಾರ ಮಾತನ್ನು ಹೇಳಿದರು .॥3॥
</details>

<details open><summary>ಮೂಲಮ್ - 4</summary>

ಇಮೌ ಸ್ಮ ಮುನಿಶಾರ್ದೂಲ ಕಿಂಕರೌ ಸಮುಪಾಗತೌ ।  
ಆಜ್ಞಾಪಯ ಮುನಿಶ್ರೇಷ್ಠ ಶಾಸನಂ ಕರವಾವ ಕಿಮ್ ॥
</details>

<details><summary>ಅನುವಾದ</summary>

ಮುನಿವರ್ಯರೇ! ನಾವಿಬ್ಬರೂ ಕಿಂಕರರು ನಿಮ್ಮ ಸೇವೆಯಲ್ಲಿ ಉಪಸ್ಥಿತರಾಗಿದ್ದೇವೆ. ಮುನಿಶ್ರೇಷ್ಠರೇ! ನಾವು ಏನು ಸೇವೆ ಮಾಡಬೇಕೆಂದು ಆಜ್ಞಾಪಿಸಿರಿ.॥4॥
</details>

<details open><summary>ಮೂಲಮ್ - 5</summary>

ಏವಮುಕ್ತೇತಯೋರ್ವಾಕೈ ಸರ್ವ ಏವ ಮಹರ್ಷಯಃ ।  
ವಿಶ್ವಾಮಿತ್ರಂ ಪುರಸ್ಕೃತ್ಯ ರಾಮಂ ವಚನಮಬ್ರುವನ್ ॥
</details>

<details><summary>ಅನುವಾದ</summary>

ಅವರಿಬ್ಬರು ಹೀಗೆ ನುಡಿದಾಗ ಆ ಎಲ್ಲ ಮಹರ್ಷಿಗಳು ವಿಶ್ವಾಮಿತ್ರರನ್ನು ಮುಂದುಮಾಡಿ ಶ್ರೀರಾಮಚಂದ್ರನಲ್ಲಿ ಇಂತೆಂದರು.॥5॥
</details>

<details open><summary>ಮೂಲಮ್ - 6</summary>

ಮೈಥಿಲಸ್ಯ ನರಶ್ರೇಷ್ಠ ಜನಕಸ್ಯ ಭವಿಷ್ಯತಿ ।  
ಯಜ್ಞಃ ಪರಮಧರ್ಮಿಷ್ಠಸ್ತತ್ರ ಯಾಸ್ಯಾಮಹೇ ವಯಮ್ ॥
</details>

<details><summary>ಅನುವಾದ</summary>

ನರಶ್ರೇಷ್ಠನೇ! ಮಿಥಿಲೆಯ ರಾಜಾ ಜನಕನ ಪರಮ ಧರ್ಮಮಯ ಯಜ್ಞವು ಪ್ರಾರಂಭವಾಗುವುದಿದೆ. ಅದರಲ್ಲಿ ನಾವೆಲ್ಲರೂ ಭಾಗವಹಿಸುವಾ.॥6॥
</details>

<details open><summary>ಮೂಲಮ್ - 7</summary>

ತ್ವಂ ಚೈವ ನರಶಾರ್ದೂಲ ಸಹಾಸ್ಮಾಭಿರ್ಗಮಿಷ್ಯಸಿ ।  
ಅದ್ಭುತಂ ಚ ಧನೂರತ್ನಂ ತತ್ರ ತ್ವಂ ದ್ರಷ್ಟುಮರ್ಹಸಿ ॥
</details>

<details><summary>ಅನುವಾದ</summary>

ಪುರುಷಸಿಂಹನೇ! ನೀವು ನಮ್ಮ ಜೊತೆಗೆ ಹೊರಡಿರಿ. ಅಲ್ಲಿ ಒಂದು ದೊಡ್ಡ ಅದ್ಭುತವಾದ ಧನುಸ್ಸು ಇದೆ. ಅದನ್ನು ನೀನೂ ನೋಡುವೆಯಂತೆ.॥7॥
</details>

<details open><summary>ಮೂಲಮ್ - 8</summary>

ತದ್ಧಿ ಪೂರ್ವಂ ನರಶ್ರೇಷ್ಠ ದತ್ತಂ ಸದಸಿ ದೈವತೈಃ ।  
ಅಪ್ರಮೇಯ ಬಲಂ ಘೋರಂ ಮಖೇ ಪರಮಭಾಸ್ವರಮ್ ॥
</details>

<details><summary>ಅನುವಾದ</summary>

ಪುರುಷಪುಂಗವನೇ! ಮೊದಲು ಎಂದೋ ಯಜ್ಞದಲ್ಲಿ ಬಂದಿರುವ ದೇವತೆಗಳು ಜನಕನ ಪೂರ್ವಿಕರಿಗೆ ಆ ಧನುಸ್ಸನ್ನು ಕೊಟ್ಟಿದ್ದರು. ಅದು ಎಷ್ಟು ಪ್ರಬಲ ಮತ್ತು ಭಾರೀ ಇದೆ ಎಂಬುದರ ಅಳತೆಯೇ ಇಲ್ಲ. ಅದು ಬಹಳ ಪ್ರಕಾಶಮಾನ ಹಾಗೂ ಭಯಂಕರವಾಗಿದೆ.॥8॥
</details>

<details open><summary>ಮೂಲಮ್ - 9</summary>

ನಾಸ್ಯ ದೇವಾ ನ ಗಂಗರ್ವಾ ನಾಸುರಾ ನ ಚ ರಾಕ್ಷಸಾಃ ।  
ಕರ್ತುಮಾರೋಪಣಂ ಶಕ್ತಾ ನ ಕಥಂಚನ ಮಾನುಷಾಃ ॥
</details>

<details><summary>ಅನುವಾದ</summary>

ದೇವತೆಗಳು, ಗಂಧರ್ವರು, ಅಸುರರು, ರಾಕ್ಷಸರು ಯಾರೂ ಅದನ್ನು ಹೆದೆಯೇರಿಸಲಾರರು. ಹಾಗಿರುವಾಗ ಮನುಷ್ಯರ ಮಾತಾದರೂ ಏನು.॥9॥
</details>

<details open><summary>ಮೂಲಮ್ - 10</summary>

ಧನುಷಸ್ತಸ್ಯ ವೀರ್ಯಂ ಹಿ ಜಿಜ್ಞಾಸಂತೋ ಮಹೀಕ್ಷಿತಃ ।  
ನ ಶೇಕುರಾರೋಪಯಿತುಂ ರಾಜಪುತ್ರಾ ಮಹಾಬಲಾಃ ॥
</details>

<details><summary>ಅನುವಾದ</summary>

ಆ ಧನುಸ್ಸಿನ ಶಕ್ತಿಯನ್ನು ತಿಳಿಯಲು ಎಷ್ಟೋ ಮಹಾಬಲಶಾಲಿ ರಾಜರು, ರಾಜಕುಮಾರರು ಬಂದರೂ ಯಾರೂ ಅದನ್ನು ಹೆದೆಯೇರಿಸದಾದರು.॥10॥
</details>

<details open><summary>ಮೂಲಮ್ - 11</summary>

ತದ್ಧನುರ್ನರಶಾರ್ದೂಲ ಮೈಥಿಲಸ್ಯ ಮಹಾತ್ಮನಃ ।  
ತತ್ರ ದ್ರಕ್ಷ್ಯಸಿ ಕಾಕುತ್ಸ್ಥ ಯಜ್ಞಂ ಚ ಪರಮಾದ್ಭುತಮ್ ॥
</details>

<details><summary>ಅನುವಾದ</summary>

ಕಾಕುತ್ಸ್ಥನೆ! ಪುರುಷಸಿಂಹ ರಾಮಾ! ನೀನು ಅಲ್ಲಿಗೆ ಹೋಗುವುದರಿಂದ ಮಹಾತ್ಮನಾದ ಮಿಥಿಲೆಯ ರಾಜನ ಧನುಸ್ಸನ್ನು ಹಾಗೂ ಅವನ ಯಜ್ಞವನ್ನು ನೋಡುವೆಯಂತೆ.॥11॥
</details>

<details open><summary>ಮೂಲಮ್ - 12</summary>

ತದ್ಧಿ ಯಜ್ಞಫಲಂ ತೇನ ಮೈಥಿಲೇನೋತ್ತಮಂ ಧನುಃ ।  
ಯಾಚಿತಂ ನರಶಾರ್ದೂಲ ಸುನಾಭಂ ಸರ್ವದೈವತೈಃ ॥
</details>

<details><summary>ಅನುವಾದ</summary>

ನರಶ್ರೇಷ್ಠನೇ! ಮಿಥಿಲೆಯ ಅಸರನು ತನ್ನ ಯಜ್ಞದ ಫಲರೂಪದಲ್ಲಿ ಆ ಉತ್ತಮ ಧನುಸ್ಸನ್ನು ಬೇಡಿದ್ದನು. ಆದ್ದರಿಂದ ಸಮಸ್ತ ದೇವತೆಗಳು ಹಾಗೂ ಭಗವಾನ್ ಶಂಕರನು ಆ ಧನುಸ್ಸನ್ನು ಕರುಣಿಸಿದ್ದನು. ಆ ಧನುಸ್ಸಿನ ನಡುವಿನ ಮುಷ್ಟಿಬಂಧ ಸ್ಥಾನವು ಬಹಳ ಸುಂದರವಾಗಿದೆ.॥12॥
</details>

<details open><summary>ಮೂಲಮ್ - 13</summary>

ಆಯಾಗಭೂತಂ ನೃಪತೇಸ್ತಸ್ಯ ವೇಶ್ಮನಿ ರಾಘವ ।  
ಅರ್ಚಿತಂ ವಿವಿಧೈರ್ಗಂಧೈರ್ಧೂಪೈಶ್ಚಾರುಗಂಧಿಭಿಃ ॥
</details>

<details><summary>ಅನುವಾದ</summary>

ರಘುನಂದನ! ಜನಕನ ಅರಮನೆಯಲ್ಲಿ ಆ ಧನುಸ್ಸು ದೇವರಂತೆ ಪ್ರತಿಷ್ಠಿತವಾಗಿದ್ದು, ನಾನಾ ರೀತಿಯ ಗಂಧ, ಧೂಪ, ಅಗರು, ಸುಗಂಧಿತ ಪುಷ್ಪಾದಿಗಳಿಂದ ಪ್ರತಿದಿನ ಪೂಜಿತವಾಗಿದೆ.॥13॥
</details>

<details open><summary>ಮೂಲಮ್ - 14</summary>

ಏವಮುಕ್ತ್ವಾ ಮುನಿವರಃ ಪ್ರಸ್ಥಾನಮಕರೋತ್ತದಾ ।  
ಸರ್ಷಿಸಂಘಃ ಸಕಾಕುತ್ಸ್ಥ ಆಮಂತ್ರ್ಯ ವನದೇವತಾಃ ॥
</details>

<details><summary>ಅನುವಾದ</summary>

ಹೀಗೆ ಹೇಳಿ ಮುನಿವರ ವಿಶ್ವಾಮಿತ್ರರು ವನದೇವತೆಗಳಿಂದ ಅಪ್ಪಣೆ ಪಡೆದು, ಋಷಿಮಂಡಳಿ ಹಾಗೂ ರಾಮ - ಲಕ್ಷ್ಮಣರೊಂದಿಗೆ ಅಲ್ಲಿಂದ ಹೊರಟರು.॥14॥
</details>

<details open><summary>ಮೂಲಮ್ - 15</summary>

ಸ್ವಸ್ತಿ ವೋಽಸ್ತು ಗಮಿಷ್ಯಾಮಿ ಸಿದ್ಧಃ ಸಿದ್ಧಾಶ್ರಮಾದಹಮ್ ।  
ಉತ್ತರೇ ಜಾಹ್ನವೀತೀರೇ ಹಿಮವಂತಂ ಶಿಲೋಚ್ಚಯಮ್ ॥
</details>

<details><summary>ಅನುವಾದ</summary>

ಹೊರಡುವಾಗ ಅವರು ವನದೇವತೆಗಳಲ್ಲಿ ನಾನು ನನ್ನ ಯಜ್ಞಕಾರ್ಯವನ್ನು ಸಿದ್ಧಗೊಳಿಸಿ ಈ ಸಿದ್ಧಾಶ್ರಮದಿಂದ ಹೊರಡುತ್ತಿದ್ದೇನೆ. ಗಂಗೆಯ ಉತ್ತರ ತೀರದ ಹಿಮಾಲಯ ಪರ್ವತದ ಕಡೆಗೆ ಹೋಗಿಬರುವೆನು. ನಿಮಗೆ ಮಂಗಳವಾಗಲಿ.॥15॥
</details>

<details open><summary>ಮೂಲಮ್ - 16</summary>

ಇತ್ಯುಕ್ತ್ವಾ ಮುನಿಶಾರ್ದೂಲಃ ಕೌಶಿಕಃ ಸ ತಪೋಧನಃ ।  
ಉತ್ತರಾಂ ದಿಶಮುದ್ದಿಶ್ಯ ಪ್ರಸ್ಥಾತುಮುಪಚಕ್ರಮೇ ॥
</details>

<details><summary>ಅನುವಾದ</summary>

ಹೀಗೆ ಹೇಳಿ ತಪೋಧನ ಮುನಿಶ್ರೇಷ್ಠ ಕೌಶಿಕರು ಉತ್ತರ ದಿಕ್ಕಿಗೆ ಪ್ರಯಾಣವನ್ನು ಪ್ರಾರಂಭಿಸಿದರು.॥16॥
</details>

<details open><summary>ಮೂಲಮ್ - 17</summary>

ತಂ ವ್ರಜಂತಂ ಮುನಿವರಮನ್ವಗಾದನುಸಾರಿಣಾಮ್ ।  
ಶಕಟೀಶತಮಾತ್ರಂ ತು ಪ್ರಯಾಣೇ ಬ್ರಹ್ಮವಾದಿನಾಮ್ ॥
</details>

<details><summary>ಅನುವಾದ</summary>

ಆಗ ಯಾತ್ರೆಗೆ ಹೊರಟ ಮುನಿವರ ವಿಶ್ವಾಮಿತ್ರರ ಹಿಂದೆ ಅವರೊಂದಿಗೆ ಹೊರಟ ಬ್ರಹ್ಮವಾದಿ ಮಹರ್ಷಿಗಳ ನೂರು ಬಂಡಿಗಳೂ ಹೊರಟವು.॥17॥
</details>

<details open><summary>ಮೂಲಮ್ - 18</summary>

ಮೃಗಪಕ್ಷಿಗಣಾಶ್ಚೈವ ಸಿದ್ಧಾಶ್ರಮನಿವಾಸಿನಃ ।  
ಅನುಜಗ್ಮುರ್ಮಹಾತ್ಮಾನಂ ವಿಶ್ವಾಮಿತ್ರಂ ತಪೋಧನಮ್ ॥
</details>

<details><summary>ಅನುವಾದ</summary>

ಸಿದ್ಧಾಶ್ರಮದಲ್ಲಿ ವಾಸಿಸುವ ಮೃಗ, ಪಕ್ಷಿಗಳೂ ತಪೋಧನ ವಿಶ್ವಾಮಿತ್ರರ ಹಿಂದೆ-ಹಿಂದೆಯೇ ಹೊರಟವು.॥18॥
</details>

<details open><summary>ಮೂಲಮ್ - 19</summary>

ನಿವರ್ತಯಾಮಾಸ ತತಃ ಸರ್ಷಿಸಂಘಃ ಸ ಪಕ್ಷಿಣಃ ।  
ತೇ ಗತ್ವಾ ದೂರಮಧ್ವಾನಂ ಲಂಬಮಾನೇ ದಿವಾಕರೇ ॥
</details>

<details open><summary>ಮೂಲಮ್ - 20</summary>

ವಾಸಂ ಚಕ್ರುರ್ಮುನಿಗಣಾಃ ಶೋಣಾಕೂಲೇ ಸಮಾಹಿತಾಃ ।  
ತೇಽಸ್ತಂ ಗತೇ ದಿನಕರೇ ಸ್ನಾತ್ವಾ ಹುತಹುತಾಶನಾಃ ॥
</details>

<details><summary>ಅನುವಾದ</summary>

ಸ್ವಲ್ಪ ದೂರ ಹೋದ ಬಳಿಕ ಋಷಿಮಂಡಳಿ ಸಹಿತ ವಿಶ್ವಾಮಿತ್ರರು ಆ ಪಶು-ಪಕ್ಷಿಗಳನ್ನು ಹಿಂದಿರುಗಿಸಿದರು ಮತ್ತೆ ಬಹುದೂರ ನಡೆದ ಬಳಿಕ ಸೂರ್ಯನು ಅಸ್ತಾಚಲಕ್ಕೆ ಸರಿದಾಗ ಋಷಿಗಳು ಪೂರ್ಣ ಎಚ್ಚರವಾಗಿದ್ದು ಶೋಣ-ಭದ್ರಾನದಿಯ ತೀರದಲ್ಲಿ ಬೀಡುಬಿಟ್ಟರು. ಸೂರ್ಯನು ಅಸ್ತನಾದಾಗ ಅವರೆಲ್ಲರೂ ಸ್ನಾನಮಾಡಿ ಸಾಯಾಹ್ನಿಕ ಅಗ್ನಿಹೋತ್ರಾದಿ ಕಾರ್ಯವನ್ನು ಪೂರೈಸಿಕೊಂಡರು.॥19-20॥
</details>

<details open><summary>ಮೂಲಮ್ - 21½</summary>

ವಿಶ್ವಾಮಿತ್ರಂ ಪುರಸ್ಕೃತ್ಯ ನಿಷೇದುರಮಿತೌಜಸಃ ।  
ರಾಮೋಽಪಿ ಸಹಸೌಮಿತ್ರಿರ್ಮುನೀಂಸ್ತಾನಭಿಪೂಜ್ಯ ಚ ॥  
ಅಗ್ರತೋ ನಿಷಸಾದಾಥ ವಿಶ್ವಾಮಿತ್ರಸ್ಯ ಧೀಮತಃ ।
</details>

<details><summary>ಅನುವಾದ</summary>

ಅನಂತರ ಅವರೆಲ್ಲ ಅಮಿತ ತೇಜಸ್ವೀ ಋಷಿ-ಮುನಿಗಳು ವಿಶ್ವಾಮಿತ್ರರ ಮುಂದೆ ಕುಳಿತರು. ಮತ್ತೆ ಶ್ರೀರಾಮನೂ ಋಷಿಗಳನ್ನು ಆದರಿಸುತ್ತಾ ಧೀಮಂತರಾದ ವಿಶ್ವಾಮಿತ್ರರ ಮುಂದೆ ಕುಳಿತುಕೊಂಡನು.॥21½॥
</details>

<details open><summary>ಮೂಲಮ್ - 22½</summary>

ಅಥ ರಾಮೋ ಮಹಾತೇಜಾ ವಿಶ್ವಾಮಿತ್ರಂ ತಪೋಧನಮ್ ॥  
ಪಪ್ರಚ್ಛ ಮುನಿಶಾರ್ದೂಲಂ ಕೌತೂಹಲಸಮನ್ವಿತಮ್ ।
</details>

<details><summary>ಅನುವಾದ</summary>

ಬಳಿಕ ಮಹಾತೇಜಸ್ವೀ ಶ್ರೀರಾಮನು ತಪೋಧನರಾದ ಮುನಿಶ್ರೇಷ್ಠ ವಿಶ್ವಾಮಿತ್ರರಲ್ಲಿ ಕುತೂಹಲದಿಂದ ಕೇಳಿದನು.॥22½॥
</details>

<details open><summary>ಮೂಲಮ್ - 23½</summary>

ಭಗವನ್ ಕೋ ನ್ವಯಂ ದೇಶಃ ಸಮೃದ್ಧವನಶೋಭಿತಃ ॥  
ಶ್ರೋತುಮಿಚ್ಛಾಮಿ ಭದ್ರಂ ತೇ ವಕ್ತುಮರ್ಹಸಿ ತತ್ತ್ವತಃ ।
</details>

<details><summary>ಅನುವಾದ</summary>

ಪೂಜ್ಯರೇ! ಹಸುರಿನಿಂದ ಕಂಗೊಳಿಸುವ ಸುಶೋಭಿತವಾದ ಈ ದೇಶ ಯಾವುದು? ಇದರ ಪರಿಚಯವನ್ನು ಕೇಳಲು ನಾನು ಬಯಸುತ್ತಿರುವೆನು. ನಿಮಗೆ ಮಂಗಳವಾಗಲಿ. ತಾವು ನನಗೆ ಇದರ ರಹಸ್ಯವನ್ನು ತಿಳಿಸಿರಿ.॥23½॥
</details>

<details open><summary>ಮೂಲಮ್ - 24</summary>

ನೋದಿತೋ ರಾಮವಾಕ್ಯೇನ ಕಥಯಾಮಾಸ ಸುವ್ರತಃ ।  
ತಸ್ಯ ದೇಶಸ್ಯ ನಿಖಲಮೃಷಿಮಧ್ಯೇ ಮಹಾತಪಾಃ ॥
</details>

<details><summary>ಅನುವಾದ</summary>

ಶ್ರೀರಾಮಚಂದ್ರನ ಪ್ರಶ್ನೆಯಿಂದ ಪ್ರೇರಿತರಾಗಿ ಸುವ್ರತರಾದ ಮಹಾತಪಸ್ವೀ ವಿಶ್ವಾಮಿತ್ರರು ಎಲ್ಲ ಮುನಿಗಳ ನಡುವೆ ಆ ದೇಶದ ಪರಿಚಯವನ್ನು ಪೂರ್ಣ ರೂಪದಿಂದ ಹೇಳತೊಡಗಿದರು.॥24॥
</details>

<details><summary>ಅನುವಾದ (ಸಮಾಪ್ತಿಃ)</summary>

ವಾಲ್ಮೀಕಿ ವಿರಚಿತ ಆರ್ಷ ರಾಮಾಯಣ ಆದಿಕಾವ್ಯದ ಬಾಲಕಾಂಡದಲ್ಲಿ ಮೂವತ್ತೊಂದನೆಯ ಸರ್ಗ ಪೂರ್ಣವಾಯಿತು. ॥31॥
</details>
