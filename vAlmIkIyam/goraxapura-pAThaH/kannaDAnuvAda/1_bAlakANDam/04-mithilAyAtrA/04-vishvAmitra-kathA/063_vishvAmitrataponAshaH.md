+++
title = "०६३ विश्वामित्रतपोनाशः"
title_english = "063 Legend of vishvamitra contd"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-063-Vishvamithra_Thapobhamgaha.mp3"></div>
</details>



<details><summary>ಭಾಗಸೂಚನಾ</summary>

ತಪಸ್ಸಿನ ಫಲವಾಗಿ ವಿಶ್ವಾಮಿತ್ರರಿಗೆ ಋಷಿತ್ವ-ಮಹರ್ಷಿತ್ವ ಪ್ರಾಪ್ತಿ, ಮೇನಕೆಯಿಂದ ಅವರ ತಪೋಭಂಗ, ಬ್ರಹ್ಮರ್ಷಿಗಳಾಗಲು ಘೋರವಾದ ತಪಸ್ಸು
</details>

<details open><summary>ಮೂಲಮ್ - 1</summary>

ಪೂರ್ಣೇ ವರ್ಷಸಹಸ್ರೇ ತು ವ್ರತಸ್ನಾತಂ ಮಹಾಮುನಿಮ್ ।  
ಅಭ್ಯಗಚ್ಛನ್ಸುರಾಃ ಸರ್ವೇ ತಪಃ ಫಲಚಿಕೀರ್ಷವಃ ॥
</details>

<details><summary>ಅನುವಾದ</summary>

(ಶತಾನಂದರು ಹೇಳುತ್ತಿದ್ದಾರೆ - ಶ್ರೀ ರಾಮಾ!) ಒಂದು ಸಾವಿರ ವರ್ಷ ಪೂರ್ಣವಾದಾಗ ವಿಶ್ವಾಮಿತ್ರರು ವ್ರತ ಸ್ನಾನ ಮಾಡಿದರು. ವ್ರತ ಸಮಾಪ್ತಿಯಾದಾಗ ಬ್ರಹ್ಮಾದಿ ಸಮಸ್ತ ದೇವತೆಗಳು ತಪಸ್ಸಿನ ಫಲವನ್ನು ಕೊಡಲು ಅಲ್ಲಿಗೆ ಬಂದರು.॥1॥
</details>

<details open><summary>ಮೂಲಮ್ - 2</summary>

ಅಬ್ರವೀತ್ಸುಮಹಾತೇಜಾ ಬ್ರಹ್ಮಾಸುರುಚಿರಂ ವಚಃ ।  
ಋಷಿಸ್ತ್ವಮಸಿ ಭದ್ರಂ ತೇ ಸ್ವಾರ್ಜಿತೈಃ ಕರ್ಮಭಿಃ ಶುಭೈಃ ॥
</details>

<details><summary>ಅನುವಾದ</summary>

ಆಗ ಮಹಾತೇಜಸ್ವೀ ಬ್ರಹ್ಮದೇವರು ಮಧುರವಾಣಿಯಿಂದ - ಮುನಿಯೇ! ನಿನಗೆ ಮಂಗಳವಾಗಲಿ. ಈಗ ನೀನು ಗಳಿಸಿದ ಶುಭ ಕರ್ಮಗಳ ಪ್ರಭಾವದಿಂದ ಋಷಿಯಾದೆ.॥2॥
</details>

<details open><summary>ಮೂಲಮ್ - 3</summary>

ತಮೇವಮುಕ್ತ್ವಾ ದೇವೇಶಸ್ತ್ರಿದಿವಂ ಪುನರಭ್ಯಗಾತ್ ।  
ವಿಶ್ವಾಮಿತ್ರೋ ಮಹಾತೇಜಾ ಭೂಯಸ್ತೇಪೇ ಮಹತ್ತಪಃ ॥
</details>

<details><summary>ಅನುವಾದ</summary>

ವಿಶ್ವಾಮಿತ್ರರಲ್ಲಿ ಹೀಗೆ ಹೇಳಿ ದೇವೇಶ್ವರ ಬ್ರಹ್ಮದೇವರು ತಮ್ಮ ಲೋಕಕ್ಕೆ ತೆರಳಿದರು. ಇತ್ತ ಮಹಾತೇಜಸ್ವೀ ಮುನಿಗಳು ಪುನಃ ಭಾರೀ ತಪಸ್ಸಿಗೆ ತೊಡಗಿದರು.॥3॥
</details>

<details open><summary>ಮೂಲಮ್ - 4</summary>

ತತಃ ಕಾಲೇನ ಮಹತಾ ಮೇನಕಾ ಪರಮಾಪ್ಸರಾಃ ।  
ಪುಷ್ಕರೇಷು ನರಶ್ರೇಷ್ಠ ಸ್ನಾತುಂ ಸಮುಪಚಕ್ರಮೇ ॥
</details>

<details><summary>ಅನುವಾದ</summary>

ನರಶ್ರೇಷ್ಠನೇ! ಅನಂತರ ಬಹಳ ಸಮಯ ಕಳೆದಾಗ ಪರಮಸುಂದರೀ ಅಪ್ಸರೆ ಮೇನಕೆಯು ಪುಷ್ಕರಕ್ಕೆ ಬಂದು ಅಲ್ಲಿ ಸ್ನಾನಮಾಡಲು ಸಿದ್ಧಳಾದಳು.॥4॥
</details>

<details open><summary>ಮೂಲಮ್ - 5</summary>

ತಾಂ ದದರ್ಶ ಮಹಾತೇಜಾ ಮೇನಕಾಂ ಕುಶಿಕಾತ್ಮಜಃ ।  
ರೂಪೇಣಾಪ್ರತಿಮಾಂ ತತ್ರ ವಿದ್ಯುತಂ ಜಲದೇ ಯಥಾ ॥
</details>

<details><summary>ಅನುವಾದ</summary>

ಮಹಾತೇಜಸ್ವೀ ಕುಶಿಕನಂದನ ವಿಶ್ವಾಮಿತ್ರರು ಅಲ್ಲಿ ಆ ಮೇನಕೆಯನ್ನು ನೋಡಿದರು. ಆಕೆಯು ಅತುಲವಾದ ರೂಪ ಲಾವಣ್ಯದಿಂದ ಮೋಡಗಳಲ್ಲಿನ ವಿದ್ಯುಲ್ಲತೆಯಂತೆ ಆ ಪುಷ್ಕರ ಜಲದಲ್ಲಿ ಶೋಭಿಸುತ್ತಿದ್ದಳು.॥5॥
</details>

<details open><summary>ಮೂಲಮ್ - 6</summary>

ಕಂದರ್ಪ ದರ್ಪವಶಗೋ ಮುನಿಸ್ತಾಮಿದಮಬ್ರವೀತ್ ।  
ಅಪ್ಸರಃ ಸ್ವಾಗತಂ ತೇಽಸ್ತು ವಸ ಚೇಹ ಮಮಾಶ್ರಮೇ ॥
</details>

<details><summary>ಅನುವಾದ</summary>

ಆಕೆಯನ್ನು ನೋಡಿ ಮುನಿಯು ಕಾಮಪರವಶರಾದರು ಹಾಗೂ ಆಕೆಯಲ್ಲಿ ಹೇಳಿದರು ಅಪ್ಸರಾ! ನಿನಗೆ ಸ್ವಾಗತವಿರಲಿ. ನೀನು ನನ್ನ ಈ ಆಶ್ರಮದಲ್ಲೇ ವಾಸಿಸು.॥6॥
</details>

<details open><summary>ಮೂಲಮ್ - 7</summary>

ಅನುಗೃಹ್ಣೀಷ್ವ ಭದ್ರಂ ತೇ ಮದನೇನ ವಿಮೋಹಿತಮ್ ।  
ಇತ್ಯುಕ್ತಾ ಸಾ ವರಾರೋಹಾ ತತ್ರ ವಾಸಮಥಾಕರೋತ್ ॥
</details>

<details><summary>ಅನುವಾದ</summary>

ನಿನಗೆ ಒಳ್ಳೆಯದಾಗಲಿ ನಾನು ಕಾಮದಿಂದ ಮೋಹಿತನಾಗಿರುವೆನು. ನನ್ನ ಮೇಲೆ ದಯೆತೋರು. ಅವರು ಹೀಗೆ ಹೇಳಿದಾಗ ಸುಂದರಿಯಾದ ಮೇನಕೆಯು ಅಲ್ಲೇ ಇರತೊಡಗಿದಳು.॥7॥
</details>

<details open><summary>ಮೂಲಮ್ - 8½</summary>

ತಪಸೋ ಹಿ ಮಹಾವಿಘ್ನೋವಿಶ್ವಾಮಿತ್ರಮುಪಾಗಮತ್ ।  
ತಸ್ಯಾಂ ವಸನ್ತ್ಯಾಂ ವರ್ಷಾಣಿ ಪಂಚ ಪಂಚ ಚ ರಾಘವ ॥  
ವಿಶ್ವಾಮಿತ್ರಾಶ್ರಮೇ ಸೌಮ್ಯೇ ಸುಖೇನ ವ್ಯತಿಚಕ್ರಮುಃ ।
</details>

<details><summary>ಅನುವಾದ</summary>

ಈ ಪ್ರಕಾರ ತಪಸ್ಸಿನ ದೊಡ್ಡ ವಿಘ್ನವು ವಿಶ್ವಾಮಿತ್ರರ ಬಳಿ ತಾನಾಗಿ ಉಪಸ್ಥಿತವಾಯಿತು. ರಘುನಂದನ! ಮೇನಕೆಯು ವಿಶ್ವಾಮಿತ್ರರ ಆ ಸೌಮ್ಯ ಆಶ್ರಮದಲ್ಲಿ ಇರುತ್ತಾ ಹತ್ತು ವರ್ಷಗಳು ಸುಖವಾಗಿ ಕಳೆದವು.॥8½॥
</details>

<details open><summary>ಮೂಲಮ್ - 9½</summary>

ಅಥ ಕಾಲೇ ಗತೇ ತಸ್ಮಿನ್ವಿಶ್ವಾಮಿತ್ರೋ ಮಹಾಮುನಿಃ ॥  
ಸವ್ರೀಡ ಇವ ಸಂವೃತ್ತಶ್ಚಿಂತಾಶೋಕಪರಾಯಣಃ ।
</details>

<details><summary>ಅನುವಾದ</summary>

ಇಷ್ಟು ಸಮಯ ಕಳೆದುಹೋದಾಗ ಮಹಾಮುನಿ ವಿಶ್ವಾಮಿತ್ರರು ಲಜ್ಜಿತರಾಗಿ ಚಿಂತೆಯಲ್ಲಿ ಮುಳುಗಿದರು.॥9½॥
</details>

<details open><summary>ಮೂಲಮ್ - 10½</summary>

ಬುದ್ಧಿರ್ಮುನೇಃ ಸಮುತ್ಪನ್ನಾ ಸಾಮರ್ಷಾ ರಘುನಂದನ ॥  
ಸರ್ವಂ ಸುರಾಣಾಂ ಕರ್ಮೆತತ್ ತಪೋಽಪಹರಣಂ ಮಹತ್ ।
</details>

<details><summary>ಅನುವಾದ</summary>

ರಘುನಂದನ! ಇದೆಲ್ಲವೂ ದೇವತೆಗಳ ಷಡ್ಯಂತ್ರವಾಗಿದೆ ಎಂದು ಮುನಿಯು ರೋಷಗೊಂಡು ಮನಸ್ಸಿನಲ್ಲಿ ಅಂದುಕೊಂಡರು. ಅವರು ನನ್ನ ತಪಸ್ಸನ್ನು ಅಪಹರಿಸಲು ಈ ಮಹತ್ತಾದ ಪ್ರಯತ್ನಮಾಡಿರುವರು.॥10½॥
</details>

<details open><summary>ಮೂಲಮ್ - 11½</summary>

ಅಹೋರಾತ್ರಾಪದೇಶೇನ ಗತಾಃ ಸಂವತ್ಸರಾ ದಶ ॥  
ಕಾಮಮೋಹಾಭಿಭೂತಸ್ಯ ವಿಘ್ನೋಽಯಂ ಪ್ರತ್ಯುಪಸ್ಥಿತಃ ।
</details>

<details><summary>ಅನುವಾದ</summary>

ನಾನು ಕಾಮಜನಿತ ಮೋಹದಿಂದ ಹೀಗೆ ಆಕ್ರಾಂತನಾಗಿ ಹತ್ತು ವರ್ಷಗಳು ಒಂದು ರಾತ್ರೆಯಂತೆ ಕಳೆದುಹೋದವು. ಇದು ನನ್ನ ತಪಸ್ಸಿನಲ್ಲಿ ಬಹಳ ದೊಡ್ಡ ವಿಘ್ನ ಉಪಸ್ಥಿತವಾಯಿತು.॥11½॥
</details>

<details open><summary>ಮೂಲಮ್ - 12</summary>

ಸನಿಃಶ್ವಸನ್ ಮುನಿವರಃ ಪಶ್ಚಾತ್ತಾಪೇನ ದುಃಖಿತಃ ॥
</details>

<details><summary>ಅನುವಾದ</summary>

ಹೀಗೆ ವಿಚಾರಮಾಡುತ್ತಾ ಮುನಿವರ ವಿಶ್ವಾಮಿತ್ರರು ನಿಟ್ಟುಸಿರುಬಿಡುತ್ತಾ ಪಶ್ಚಾತ್ತಾಪದಿಂದ ದುಃಖಿತರಾದರು.॥12॥
</details>

<details open><summary>ಮೂಲಮ್ - 13½</summary>

ಭೀತಾಮಪ್ಸರಸಂ ದೃಷ್ಟ್ವಾ ವೇಪಂತಿ ಪ್ರಾಂಜಲಿಂ ಸ್ಥಿತಾಮ್ ।  
ಮೇನಕಾಂ ಮಧುರೈವಾಕ್ಯೈರ್ವಿಸೃಜ್ಯ ಕುಶಿಕಾತ್ಮಜಃ ॥  
ಉತ್ತರಂ ಪರ್ವತಂ ರಾಮ ವಿಶ್ವಾಮಿತ್ರೋ ಜಗಾಮ ಹ ।
</details>

<details><summary>ಅನುವಾದ</summary>

ಆಗ ಅಪ್ಸರೆ ಮೇನಕೆಯು ಭಯಗೊಂಡು ಗಡ-ಗಡ ನಡುಗುತ್ತಾ ಕೈಮುಗಿದುಕೊಂಡು ಅವರ ಮುಂದೆ ನಿಂತುಕೊಂಡಳು. ಆಕೆಯ ಕಡೆಗೆ ನೋಡಿ ಕುಶಿಕನಂದನ ವಿಶ್ವಾಮಿತ್ರರು ಮಧುರ ಮಾತುಗಳಿಂದ ಆಕೆಯನ್ನು ಬೀಳ್ಕೊಟ್ಟು ತಾನು ಉತ್ತರದ ಹಿಮಾಲಯಕ್ಕೆ ಹೊರಟುಹೋದರು.॥13½॥
</details>

<details open><summary>ಮೂಲಮ್ - 14½</summary>

ಸ ಕೃತ್ವಾ ನೈಷ್ಠಿಕೀಂ ಬುದ್ಧಿಂ ಜೇತುಕಾಮೋ ಮಹಾಯಶಾಃ ॥  
ಕೌಶಿಕೀತೀರಮಾಸಾದ್ಯ ತಪಸ್ತೇಪೇ ದುರಾಸದಮ್ ।
</details>

<details><summary>ಅನುವಾದ</summary>

ಅಲ್ಲಿ ಆ ಮಹಾಯಶಸ್ವೀ ಮುನಿಯು ನಿಶ್ಚಯಾತ್ಮಿಕಾ ಬುದ್ಧಿಯನ್ನು ಆಶ್ರಯಿಸಿ, ಕಾಮದೇವನನ್ನು ಗೆಲ್ಲಲು ಕೌಶಿಕೀ ನದಿಯ ತೀರದಲ್ಲಿ ದುರ್ಜಯವಾದ ತಪಸ್ಸನ್ನು ಪ್ರಾರಂಭಿಸಿದರು.॥14½॥
</details>

<details open><summary>ಮೂಲಮ್ - 15½</summary>

ತಸ್ಯ ವರ್ಷಸಹಸ್ರಾಣಿ ಘೋರಂ ತಪ ಉಪಾಸತಃ ॥  
ಉತ್ತರೇ ಪರ್ವತೇ ರಾಮ ದೇವತಾನಾಮಭೂದ್ಭಯಮ್ ।
</details>

<details><summary>ಅನುವಾದ</summary>

ಶ್ರೀರಾಮಾ! ಆ ಉತ್ತರ ಪರ್ವತದಲ್ಲಿ ಒಂದು ಸಾವಿರ ವರ್ಷಗಳವರೆಗೆ ಘೋರ ತಪಸ್ಸಿನಲ್ಲಿ ತೊಡಗಿದ ವಿಶ್ವಾಮಿತ್ರರಿಂದ ದೇವತೆಗಳಿಗೆ ಬಹಳ ಭಯವುಂಟಾಯಿತು.॥15½॥
</details>

<details open><summary>ಮೂಲಮ್ - 16½</summary>

ಆಮಂತ್ರಯನ್ ಸಮಾಗಮ್ಯ ಸರ್ವೇ ಸರ್ಷಿಗಣಾಃ ಸುರಾಃ ॥  
ಮಹರ್ಷಿಶಬ್ದಂ ಲಭತಾಂ ಸಾಧ್ವಯಂ ಕುಶಿಕಾತ್ಮಜಃ ।
</details>

<details><summary>ಅನುವಾದ</summary>

ಎಲ್ಲ ದೇವತೆಗಳು ಮತ್ತು ಋಷಿಗಳು ಸೇರಿ ಪರಸ್ಪರ ವಿಚಾರ ಮಾಡತೊಡಗಿದರು. ಈ ಕುಶಿಕನಂದನ ವಿಶ್ವಾಮಿತ್ರರು ಮಹರ್ಷಿ ಪದವಿ ಪಡೆಯಲಿ. ಇದೇ ಇವರಿಗಾಗಿ ಒಳ್ಳೆಯ ಮಾತಾಗಬಹುದು.॥16½॥
</details>

<details open><summary>ಮೂಲಮ್ - 17</summary>

ದೇವತಾನಾಂ ವಚಃ ಶ್ರುತ್ವಾ ಸರ್ವಲೋಕಪಿತಾಮಹಃ ॥
</details>

<details open><summary>ಮೂಲಮ್ - 18½</summary>

ಅಬ್ರವೀನ್ಮಧುರಂ ವಾಕ್ಯಂ ವಿಶ್ವಾಮಿತ್ರಂ ತಪೋಧನಮ್ ।  
ಮಹರ್ಷೇ ಸ್ವಾಗತಂ ವತ್ಸ ತಪಸೋಗ್ರೇಣತೋಷಿತಃ ॥  
ಮಹತ್ತ್ವಮೃಷಿಮುಖ್ಯತ್ವಂ ದದಾಮಿ ತವ ಕೌಶಿಕ ।
</details>

<details><summary>ಅನುವಾದ</summary>

ದೇವತೆಗಳ ಮಾತನ್ನು ಕೇಳಿ ಸರ್ವಲೋಕಪಿತಾಮಹ ಬ್ರಹದೇವರು ತಪೋಧನ ವಿಶ್ವಾಮಿತ್ರರ ಬಳಿಗೆ ಹೋಗಿ ಮಧುರವಾಗಿ ನುಡಿದರು - ಎಲೈ ಮಹರ್ಷಿಯೇ! ನಿನಗೆ ಸ್ವಾಗತವಿರಲಿ. ವತ್ಸ ಕೌಶಿಕನೇ! ನಿನ್ನ ಉಗ್ರತಪಸ್ಸಿನಿಂದ ನಾನು ಬಹಳ ಸಂತುಷ್ಟನಾಗಿರುವೆನು. ನಿನಗೆ ಮಹತ್ವ ಮತ್ತು ಋಷಿಗಳಲ್ಲಿ ಶ್ರೇಷ್ಠತೆಯನ್ನು ಕರುಣಿಸುತ್ತಿರುವೆನು.॥17-18½॥
</details>

<details open><summary>ಮೂಲಮ್ - 19</summary>

ಬ್ರಹ್ಮಣಸ್ತು ವಚಃ ಶ್ರುತ್ವಾ ವಿಶ್ವಾಮಿತ್ರಸ್ತಪೋಧನಃ ॥
</details>

<details open><summary>ಮೂಲಮ್ - 20½</summary>

ಪ್ರಾಂಜಲಿಃ ಪ್ರಣತೋ ಭೂತ್ವಾ ಪ್ರತ್ಯುವಾಚಪಿತಾಮಹಮ್ ।  
ಮಹರ್ಷಿಶಬ್ದಮತುಲಂ ಸ್ವಾರ್ಜಿತೈಃಕರ್ಮಭಿಃ ಶುಭೈಃ ॥  
ಯದಿ ಮೇ ಭಗವನ್ನಾಹ ತತೋಽಹಂ ವಿಜಿತೇಂದ್ರಿಯಃ ।
</details>

<details><summary>ಅನುವಾದ</summary>

ಬ್ರಹ್ಮದೇವರ ಈ ವಚನವನ್ನು ಕೇಳಿ ತಪೋಧನ ವಿಶ್ವಾಮಿತ್ರರು ಕೈಮುಗಿದುಕೊಂಡು ಪ್ರಣಾಮಗೈದು ಹೇಳಿದರು. ಭಗವಂತನೇ! ನಾನು ಗಳಿಸಿದ ಶುಭಕರ್ಮಗಳಿಂದ ನನಗೆ ನೀವು ಬ್ರಹ್ಮರ್ಷಿಯ ಅನುಪಮ ಪದವಿಯನ್ನು ಕರುಣಿಸಿದರೆ ನಾನು ನನ್ನನ್ನು ಜಿತೇಂದ್ರಿಯನೆಂದು ತಿಳಿಯುವೆನು.॥19-20½॥
</details>

<details open><summary>ಮೂಲಮ್ - 21½</summary>

ತಮುವಾಚ ತತೋ ಬ್ರಹ್ಮಾ ನ ತಾವತ್ತ್ವಂ ಜಿತೇಂದ್ರಿಯಃ ॥  
ಯತಸ್ವ ಮುನಿಶಾರ್ದೂಲ ಇತ್ಯುಕ್ತ್ವಾ ತ್ರಿದಿವಂ ಗತಃ ।
</details>

<details><summary>ಅನುವಾದ</summary>

ಆಗ ಬ್ರಹ್ಮದೇವರು ಹೇಳಿದರು-ಮುನಿಶ್ರೇಷ್ಠನೇ! ಈಗ ನೀನು ಜಿತೇಂದ್ರಿಯನಾಗಲಿಲ್ಲ. ಅದಕ್ಕಾಗಿ ಪ್ರಯತ್ನಿಸು. ಎಂದು ತಿಳಿಸಿ ಅವರು ಸ್ವರ್ಗಲೋಕಕ್ಕೆ ತೆರಳಿದರು.॥21½॥
</details>

<details open><summary>ಮೂಲಮ್ - 22½</summary>

ವಿಪ್ರಸ್ಥಿತೇಷು ದೇವೇಷು ವಿಶ್ವಾಮಿತ್ರೋ ಮಹಾಮುನಿಃ ॥  
ಊರ್ಧ್ವಬಾಹುರ್ನಿರಾಲಂಬೋ ವಾಯುಭಕ್ಷಸ್ತಪಶ್ಚರನ್ ।
</details>

<details><summary>ಅನುವಾದ</summary>

ದೇವತೆಗಳು ಹೊರಟುಹೋದ ಬಳಿಕ ಮಹಾಮುನಿ ವಿಶ್ವಾಮಿತ್ರರು ಪುನಃ ಘೋರ ತಪಸ್ಸನ್ನು ಪ್ರಾರಂಭಿಸಿದರು. ಅವರು ಎರಡೂ ಭುಜಗಳನ್ನು ಮೇಲಕ್ಕೆತ್ತಿ ಯಾವುದೇ ಆಧಾರವಿಲ್ಲದೆ ನಿಂತುಕೊಂಡು ಕೇವಲ ಗಾಳಿಯನ್ನೇ ಕುಡಿಯುತ್ತಾ ತಪಸ್ಸಿನಲ್ಲಿ ಮುಳುಗಿದರು.॥22½॥
</details>

<details open><summary>ಮೂಲಮ್ - 23</summary>

ಧರ್ಮೇ ಪಂಚತಪಾ ಭೂತ್ವಾ ವರ್ಷಾಸ್ವಾಕಾಶಸಂಶ್ರಯಃ ॥
</details>

<details open><summary>ಮೂಲಮ್ - 24</summary>

ಶಿಶಿರೇ ಸಲಿಲೇಶಾಯೀ ರಾತ್ರ್ಯಹಾನಿ ತಪೋಧನಃ ।  
ಏವಂ ವರ್ಷಸಹಸ್ರಂ ಹಿ ತಪೋ ಘೋರಮುಪಾಗಮತ್ ॥
</details>

<details><summary>ಅನುವಾದ</summary>

ಬೇಸಿಗೆಯಲ್ಲಿ ಪಂಚಾಗ್ನಿಗಳನ್ನು, ಸೇವಿಸುತ್ತಾ, ಮಳೆಗಾಲದಲ್ಲಿ ಬಯಲಿನಲ್ಲಿ ಇರುತ್ತಾ, ಚಳಿಗಾಲದಲ್ಲಿ ಹಗಲು ರಾತ್ರೆ ನೀರಿನಲ್ಲಿ ನಿಂತುಕೊಳ್ಳುತ್ತಿದ್ದರು. ಹೀಗೆ ಆ ತಪೋಧನರು ಒಂದು ಸಾವಿರ ವರ್ಷಗಳವರೆಗೆ ಘೋರ ತಪಸ್ಸು ಮಾಡಿದರು.॥23-24॥
</details>

<details open><summary>ಮೂಲಮ್ - 25</summary>

ತಸ್ಮಿನ್ ಸಂತಪ್ಯಮಾನೇ ತು ವಿಶ್ವಾಮಿತ್ರೇ ಮಹಾಮುನೌ ।  
ಸಂತಾಪಃ ಸುಮಹಾನಾಸೀತ್ಸುರಾಣಾಂ ವಾಸವಸ್ಯ ಚ ॥
</details>

<details><summary>ಅನುವಾದ</summary>

ಮಹಾಮುನಿ ವಿಶ್ವಾಮಿತ್ರರು ಇಂತಹ ಘೋರ ತಪಸ್ಸು ಮಾಡುತ್ತಿರುವಾಗ ದೇವತೆಗಳಲ್ಲಿ ಮತ್ತು ಇಂದ್ರನ ಮನಸ್ಸಿನಲ್ಲಿ ಭಾರೀ ಸಂತಾಪ ಉಂಟಾಯಿತು.॥25॥
</details>

<details open><summary>ಮೂಲಮ್ - 26</summary>

ರಂಭಾಮಪ್ಸರಸಂ ಶಕ್ರಃ ಸರ್ವೈಃ ಸಹ ಮರುದ್ಗಣೈಃ ।  
ಉವಾಚಾತ್ಮಹಿತಂ ವಾಕ್ಯಮಹಿತಂ ಕೌಶಿಕಸ್ಯ ಚ ॥
</details>

<details><summary>ಅನುವಾದ</summary>

ಸಮಸ್ತ ಮರುದ್ಗಣಗಳ ಸಹಿತ ಇಂದ್ರನು ಆಗ ರಂಭಾ ಅಪ್ಸರೆಯಲ್ಲಿ ತಮಗೆ ಹಿತಕರ ಹಾಗೂ ವಿಶ್ವಾಮಿತ್ರರಿಗೆ ಅಹಿತಕರವಾದ ಮಾತನ್ನು ಹೇಳಿದನು.॥26॥
</details>

<details><summary>ಅನುವಾದ (ಸಮಾಪ್ತಿಃ)</summary>

ವಾಲ್ಮೀಕಿ ವಿರಚಿತ ಆರ್ಷ ರಾಮಾಯಣ ಆದಿಕಾವ್ಯದ ಬಾಲಕಾಂಡದಲ್ಲಿ ಅರವತ್ತ ಮೂರನೆಯ ಸರ್ಗ ಪೂರ್ಣವಾಯಿತು.॥63॥
</details>
