+++
title = "०६२ अम्बरीशयज्ञः"
title_english = "062 Legend of shunashshepa contd"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-062-Ambareesha_Yagnaha.mp3"></div>
</details>



<details><summary>ಭಾಗಸೂಚನಾ</summary>

ವಿಶ್ವಾಮಿತ್ರರಿಂದ ಶುನಃಶೇಪನ ರಕ್ಷಣೆಯ ಸಫಲ ಪ್ರಯತ್ನ ಮತ್ತು ತಪಸ್ಸು
</details>

<details open><summary>ಮೂಲಮ್ - 1</summary>

ಶುನಃಶೇಪಂ ನರಶ್ರೇಷ್ಠ ಗೃಹೀತ್ವಾ ತು ಮಹಾಯಶಾಃ  
ವ್ಯಶ್ರಮತ್ ಪುಷ್ಕರೇ ರಾಜಾ ಮಧ್ಯಾಹ್ನೇ ರಘುನಂದನ ॥
</details>

<details><summary>ಅನುವಾದ</summary>

(ಶತಾನಂದರು ಹೇಳುತ್ತಿದ್ದಾರೆ) - ನರಶ್ರೇಷ್ಠ ರಘುನಂದನ! ಮಹಾಯಶಸ್ವೀ ರಾಜಾ ಅಂಬರೀಷನು ಶುನಃಶೇಪನನ್ನು ಜೊತೆಗೆ ಕರೆದುಕೊಂಡು ಮಧ್ಯಾಹ್ನದ ಸಮಯಕ್ಕೆ ಪುಷ್ಕರ ತೀರ್ಥಕ್ಕೆ ಬಂದು ಅಲ್ಲಿ ವಿಶ್ರಮಿಸಿದನು.॥1॥
</details>

<details open><summary>ಮೂಲಮ್ - 2</summary>

ತಸ್ಯ ವಿಶ್ರಮಮಾಣಸ್ಯ ಶುನಃಶೇಪೋ ಮಹಾಯಶಾಃ ।  
ಪುಷ್ಕರಂ ಶ್ರೇಷ್ಠಮಾಗಮ್ಯ ವಿಶ್ವಾಮಿತ್ರಂ ದದರ್ಶ ಹ ॥
</details>

<details open><summary>ಮೂಲಮ್ - 3½</summary>

ತಪ್ಯಂತಮೃಷಿಭಿಃ ಸಾರ್ಧಂ ಮಾತುಲಂ ಪರಮಾತುರಃ ।  
ವಿಷಣ್ಣವದನೋ ದೀನಸ್ತೃಷ್ಣಯಾ ಚ ಶ್ರಮೇಣ ಚ ॥  
ಪಪಾತಾಂಕೇ ಮುನೇರಾಮ ವಾಕ್ಯಂ ಚೇದಮುವಾಚ ಹ ।
</details>

<details><summary>ಅನುವಾದ</summary>

ಶ್ರೀರಾಮಾ! ಅವನು ವಿಶ್ರಮಿಸತೊಡಗಿದಾಗ ಮಹಾ ಯಶಸ್ವೀ ಶುನಃಶೇಪನು ಜ್ಯೇಷ್ಠ ಪುಷ್ಕರದಲ್ಲಿ ಋಷಿಗಳೊಡನೆ ತಪಸ್ಸು ಮಾಡುತ್ತಿದ್ದ ಮಾವನಾದ ವಿಶ್ವಾಮಿತ್ರರನ್ನು ಭೆಟ್ಟಿಯಾದನು. ಅವನು ಅತ್ಯಂತ, ದೀನನಾಗಿದ್ದು, ಮುಖ ಬಾಡಿಹೋಗಿತ್ತು. ಹಸಿವು ಬಾಯಾರಿಕೆ ಮತ್ತು ಆಯಾಸದಿಂದ ದೀನನಾಗಿ ಮುನಿಯ ತೊಡೆಯಲ್ಲಿ ಬಿದ್ದುಬಿಟ್ಟನು ಹಾಗೂ ಹೇಳಿದನು.॥2-3½॥
</details>

<details open><summary>ಮೂಲಮ್ - 4½</summary>

ನ ಮೇಽಸ್ತಿ ಮಾತಾ ನ ಪಿತಾ ಜ್ಞಾತಯೋ ಬಾಂಧವಾಃ ಕುತಃ ॥  
ತ್ರಾತುಮರ್ಹಸಿ ಮಾಂ ಸೌಮ್ಯ ಧರ್ಮೇಣ ಮುನಿಪುಂಗವ ।
</details>

<details><summary>ಅನುವಾದ</summary>

ಸೌಮ್ಯ ಮುನಿಪುಂಗವರೇ! ನನಗೆ ತಂದೆಯಾಗಲಿ, ತಾಯಿಯಾಗಲಿ, ಬಂಧು-ಬಾಂಧವರಾಗಲಿ ಯಾರೂ ಇಲ್ಲ. ನಾನು ಅಸಹಾಯನಾಗಿದ್ದೇನೆ, ಆದ್ದರಿಂದ ನೀವೇ ಧರ್ಮದಿಂದ ನನ್ನನ್ನು ಕಾಪಾಡಬೇಕು.॥4½॥
</details>

<details open><summary>ಮೂಲಮ್ - 5</summary>

ತ್ರಾತಾ ತ್ವಂ ಹಿ ನರಶ್ರೇಷ್ಠ ಸರ್ವೇಷಾಂ ತ್ವಂ ಹಿ ಭಾವನಃ ॥
</details>

<details open><summary>ಮೂಲಮ್ - 6</summary>

ರಾಜಾ ಚ ಕೃತಕಾರ್ಯಃ ಸ್ಯಾದಹಂ ದೀರ್ಘಾಯುರವ್ಯಯಃ ।  
ಸ್ವರ್ಗಲೋಕಮುಪಾಶ್ನೀಯಾಂ ತಪಸ್ತಪ್ತ್ವಾಹ್ಯನುತ್ತಮಮ್ ॥
</details>

<details><summary>ಅನುವಾದ</summary>

ನರಶ್ರೇಷ್ಠರೇ! ನೀವು ಎಲ್ಲರ ರಕ್ಷಕರಾಗಿರುವಿರಿ ಹಾಗೂ ಬೇಕಾದ ವಸ್ತುವನ್ನು ಪ್ರಾಪ್ತಿಮಾಡಿಸಿಕೊಡುವವರಾಗಿದ್ದೀರಿ. ಈ ರಾಜನೂ ಕೃತಾರ್ಥನಾಗಿ, ನಾನೂ ವಿಕಾರರಹಿತ ದೀರ್ಘಾಯುಷ್ಯ ಹೊಂದಿ, ಸರ್ವೋತ್ತಮ ತಪಸ್ಸು ಮಾಡಿ ಸ್ವರ್ಗಲೋಕವನ್ನು ಪಡೆಯುವಂತೆ ನನ್ನ ಮೇಲೆ ಕೃಪೆ ಮಾಡಿರಿ.॥5-6॥
</details>

<details open><summary>ಮೂಲಮ್ - 7</summary>

ಸ ಮೇ ನಾಥೋ ಹ್ಯನಾಥಸ್ಯ ಭವ ಭವ್ಯೇನ ತೇಜಸಾ ।  
ಪಿತೇವ ಪುತ್ರಂ ಧರ್ಮಾತ್ಮಂಸ್ತ್ರಾತುಮರ್ಹಸಿ ಕಿಲ್ಬಿಷಾತ್ ॥
</details>

<details><summary>ಅನುವಾದ</summary>

ಧರ್ಮಾತ್ಮರೇ! ನೀವು ನಿರ್ಮಲಚಿತ್ತದಿಂದ ಅನಾಥನಾದ ನನಗೆ ನಾಥರಾಗಿ (ಸಂರಕ್ಷಕರಾಗಿರುವಿರಿ). ತಂದೆಯು ತನ್ನ ಪುತ್ರನನ್ನು ರಕ್ಷಿಸುವಂತೆ ನೀವು ನನ್ನ ಈ ಪಾಪ ಮೂಲಕ ವಿಪತ್ತಿನಿಂದ ಉದ್ಧರಿಸಿರಿ.॥7॥
</details>

<details open><summary>ಮೂಲಮ್ - 8</summary>

ತಸ್ಯ ತದ್ವಚನಂ ಶ್ರುತ್ವಾ ವಿಶ್ವಾಮಿತ್ರೋ ಮಹಾತಪಾಃ ।  
ಸಾನ್ತ್ವಯಿತ್ವಾ ಬಹುವಿಧಂ ಪುತ್ರಾನಿದಮುವಾಚ ಹ ॥
</details>

<details><summary>ಅನುವಾದ</summary>

ಶುನಃಶೇಪನ ಈ ಮಾತನ್ನು ಕೇಳಿ ಮಹಾತಪಸ್ವಿ ವಿಶ್ವಾಮಿತ್ರರು ಅವನನ್ನು ಅನೇಕ ವಿಧದಿಂದ ಸಾಂತ್ವನ ಮಾಡಿ ತನ್ನ ಪುತ್ರರಲ್ಲಿ ಈ ಪ್ರಕಾರ ಹೇಳಿದರು.॥8॥
</details>

<details open><summary>ಮೂಲಮ್ - 9</summary>

ಯತ್ಕೃತೇಪಿತರಃ ಪುತ್ರಾಂಜನಯಂತಿ ಶುಭಾರ್ಥಿನಃ ।  
ಪರಲೋಕಹಿತಾರ್ಥಾಯ ತಸ್ಯ ಕಾಲೋಽಯಮಾಗತಃ ॥
</details>

<details><summary>ಅನುವಾದ</summary>

ಮಕ್ಕಳಿರಾ! ಶುಭವನ್ನು ಬಯಸುವ ತಂದೆಯು ಯಾವ ಪಾರಲೌಕಿಕ ಹಿತದ ಉದ್ದೇಶದಿಂದ ಪುತ್ರರನ್ನು ಪಡೆಯುತ್ತಾನೋ, ಅದರ ಪೂರ್ಣತೆಯ ಸಮಯ ಈಗ ಬಂದಿದೆ.॥9॥
</details>

<details open><summary>ಮೂಲಮ್ - 10</summary>

ಅಯಂ ಮುನಿಸುತೋ ಬಾಲೋ ಮತ್ತಃ ಶರಣಮಿಚ್ಛತಿ ।  
ಅಸ್ಯಜೀವಿತಮಾತ್ರೇಣ ಪ್ರಿಯಂ ಕುರುತ ಪುತ್ರಕಾಃ ॥
</details>

<details><summary>ಅನುವಾದ</summary>

ಪುತ್ರರೇ! ಈ ಮುನಿಕುಮಾರನು ನನ್ನಿಂದ ತನ್ನ ರಕ್ಷಣೆಯನ್ನು ಬಯಸುತ್ತಿದ್ದಾನೆ. ನೀವು ತಮ್ಮ ಎಲ್ಲ ಜಿವನವನ್ನು ಕೊಟ್ಟು ಇವನಿಗೆ ಪ್ರಿಯವಾದುದನ್ನು ಮಾಡಿರಿ.॥10॥
</details>

<details open><summary>ಮೂಲಮ್ - 11</summary>

ಸರ್ವೇ ಸುಕೃತಕರ್ಮಾಣಃ ಸರ್ವೇ ಧರ್ಮಪರಾಯಣಾಃ ।  
ಪಶುಭೂತಾ ನರೇಂದ್ರಸ್ಯ ತೃಪ್ತಿಮಗ್ನೇಃ ಪ್ರಯಚ್ಛತ ॥
</details>

<details><summary>ಅನುವಾದ</summary>

ನೀವೆಲ್ಲರೂ ಪುಣ್ಯಾತ್ಮರು ಮತ್ತು ಧರ್ಮಪರಾಯಣ ಆಗಿರುವಿರಿ. ಆದ್ದರಿಂದ ರಾಜನ ಯಜ್ಞದಲ್ಲಿ ಪಶುವಾಗಿ ಯಜ್ಞೇಶ್ವರನನ್ನು ತೃಪ್ತಿಪಡಿಸಿರಿ.॥11॥
</details>

<details open><summary>ಮೂಲಮ್ - 12</summary>

ನಾಥವಾಂಶ್ಚ ಶುನಃಶೇಪೋ ಯಜ್ಞಶ್ಚಾವಿಘ್ನತೋ ಭವೇತ್ ।  
ದೇವತಾಸ್ತರ್ಪಿತಾಶ್ಚ ಸ್ಯುರ್ಮಮ ಚಾಪಿ ಕೃತಂ ವಚಃ ॥
</details>

<details><summary>ಅನುವಾದ</summary>

ಇದರಿಂದ ಶುನಃಶೇಪನ ಉದ್ಧಾರವಾದೀತು, ರಾಜನ ಯಜ್ಞವು ನಿರ್ವಿಘ್ನವಾಗಿ ಪೂರ್ಣವಾಗುವುದು, ದೇವತೆಗಳೂ ತೃಪ್ತರಾಗುವರು. ನಿಮ್ಮಿಂದ ನನ್ನ ಆಜ್ಞಾಪಾಲನೆ ಆದಂತಾಗುವುದು.॥12॥
</details>

<details open><summary>ಮೂಲಮ್ - 13</summary>

ಮುನೇಸ್ತದ್ ವಚನಂ ಶ್ರುತ್ವಾ ಮಧುಚ್ಛಂದಾದಯಃ ಸುತಾಃ ।  
ಸಾಭಿಮಾನಂ ನರಶ್ರೇಷ್ಠ ಸಲೀಲಮಿದಮಬ್ರುವನ್ ॥
</details>

<details><summary>ಅನುವಾದ</summary>

ನರಶ್ರೇಷ್ಠನೇ! ವಿಶ್ವಾಮಿತ್ರಮುನಿಯ ಆ ಮಾತನ್ನು ಕೇಳಿ, ಮಧುಚ್ಛಂದರೆ ಆದಿ ಅವನ ಪುತ್ರರು ಅಭಿಮಾನ ಮತ್ತು ಅವಹೇಳನಕಾರಿ ಮಾತನ್ನು ಈ ರೀತಿಯಾಗಿ ನುಡಿದರು.॥13॥
</details>

<details open><summary>ಮೂಲಮ್ - 14</summary>

ಕಥಮಾತ್ಮಸುತಾನ್ ಹಿತ್ವಾ ತ್ರಾಯಸೇಽನ್ಯಸುತಂ ವಿಭೋ ।  
ಅಕಾರ್ಯಮಿವ ಪಶ್ಯಾಮಃ ಶ್ವಮಾಂಸಮಿವ ಭೋಜನೇ ॥
</details>

<details><summary>ಅನುವಾದ</summary>

ಸ್ವಾಮಿ! ನೀವು ನಿಮ್ಮ ಅನೇಕ ಪುತ್ರರನ್ನು ತ್ಯಜಿಸಿ ಬೇರೆಯವರ ಪುತ್ರನನ್ನು ಹೇಗೆ ರಕ್ಷಿಸುವಿರಿ? ಪವಿತ್ರ ಭೋಜನದಲ್ಲಿ, ನಾಯಿಯ ಮಾಂಸ ಬಿದ್ದರೆ ಅಗ್ರಾಹ್ಯವಾಗುವಂತೆ, ಎಲ್ಲಿ ನಿಮ್ಮ ಪುತ್ರರ ರಕ್ಷಣೆ ಅವಶ್ಯಕವಿರುವಾಗ ಅಲ್ಲಿ ಬೇರೆಯವರ ಪುತ್ರನನ್ನು ರಕ್ಷಿಸುವುದು ಅಕರ್ತವ್ಯವೆಂದೇ ನಾವು ತಿಳಿಯುತ್ತೇವೆ.॥14॥
</details>

<details open><summary>ಮೂಲಮ್ - 15</summary>

ತೇಷಾಂ ತದ್ವಚನಂ ಶ್ರುತ್ವಾ ಪುತ್ರಾಣಾಂ ಮುನಿಪುಂಗವಃ ।  
ಕ್ರೋಧಸಂರಕ್ತನಯನೋ ವ್ಯಾಹರ್ತುಮುಪಚಕ್ರಮೇ ॥
</details>

<details><summary>ಅನುವಾದ</summary>

ಪುತ್ರರ ಆ ಮಾತನ್ನು ಕೇಳಿ ಮುನಿವರ ವಿಶ್ವಾಮಿತ್ರರ ಕಣ್ಣುಗಳು ಸಿಟ್ಟಿನಿಂದ ಕೆಂಡವಾದವು. ಅವರು ಈ ಪ್ರಕಾರ ಹೇಳತೊಡಗಿದರು.॥15॥
</details>

<details open><summary>ಮೂಲಮ್ - 16</summary>

ನಿಃಸಾಧ್ವಸಮಿದಂ ಪ್ರೋಕ್ತಂ ಧರ್ಮಾದಪಿ ವಿಗರ್ಹಿತಮ್ ।  
ಅತಿಕ್ರಮ್ಯ ತು ಮದ್ವಾಕ್ಯಂ ದಾರುಣಂ ರೋಮಹರ್ಷಣಮ್ ॥
</details>

<details open><summary>ಮೂಲಮ್ - 17</summary>

ಶ್ವಮಾಂಸಭೋಜಿನಃ ಸರ್ವೇ ವಾಸಿಷ್ಠಾ ಇವ ಜಾತಿಷು ।  
ಪೂರ್ಣಂ ವರ್ಷಸಹಸ್ರಂ ತು ಪೃಥಿವ್ಯಾಮನುವತ್ಸ್ಯಥ ॥
</details>

<details><summary>ಅನುವಾದ</summary>

ಎಲಾ! ನೀವು ನಿರ್ಭಯರಾಗಿ ಧರ್ಮರಹಿತ ಹಾಗೂ ನಿಂದಿತವಾದ ಮಾತನ್ನು ಆಡಿದಿರಲ್ಲ! ನನ್ನ ಆಜ್ಞೆಯನ್ನು ಉಲ್ಲಂಘಿಸಿ ಈ ದಾರುಣ ಮತ್ತು ರೋಮಾಂಚಕರ ಮಾತು ನಿಮ್ಮ ಬಾಯಿಯಿಂದ ಹೊರಟಿತಲ್ಲ! ಈ ಅಪರಾಧದಿಂದಾಗಿ ನೀವೆಲ್ಲರೂ ವಸಿಷ್ಠರ ಪುತ್ರರಂತೆ ನಾಯಿಯ ಮಾಂಸ ತಿನ್ನುವ ಮುಷ್ಠಿಕ ಮೊದಲಾದ ಜಾತಿಯಲ್ಲಿ ಹುಟ್ಟಿ ಒಂದು ಸಾವಿರ ವರ್ಷಗಳವರೆಗೆ ಈ ಪೃಥ್ವಿಯಲ್ಲಿರುವಿರಿ.॥16-17॥
</details>

<details open><summary>ಮೂಲಮ್ - 18</summary>

ಕೃತ್ವಾ ಶಾಪಸಮಾಯುಕ್ತಾನ್ ಪುತ್ರಾನ್ಮುನಿವರಸ್ತದಾ ।  
ಶುನಃಶೇಪಮುವಾಚಾರ್ತಂ ಕೃತ್ವಾ ರಕ್ಷಾಂ ನಿರಾಮಯಾಮ್ ॥
</details>

<details><summary>ಅನುವಾದ</summary>

ಈ ಪ್ರಕಾರ ತನ್ನ ಪುತ್ರರನ್ನು ಶಪಿಸಿ ಮುನಿವರ ವಿಶ್ವಾಮಿತ್ರರು ಆಗ ಶೋಕಾರ್ತ ಶುನಃಶೇಪನನ್ನು ನಿರ್ವಿಘ್ನವಾಗಿ ರಕ್ಷಿಸಿ ಅವನಲ್ಲಿ ಇಂತೆಂದರು.॥18॥
</details>

<details open><summary>ಮೂಲಮ್ - 19</summary>

ಪವಿತ್ರಪಾಶೈರಾಬದ್ಧೋ ರಕ್ತಮಾಲ್ಯಾನುಲೇಪನಃ ।  
ವೈಷ್ಣವಂ ಯೂಪಮಾಸಾದ್ಯ ವಾಗ್ಭಿರಗ್ನಿ ಮುದಾಹರ ॥
</details>

<details open><summary>ಮೂಲಮ್ - 20</summary>

ಇಮೇ ಚ ಗಾಥೇ ದ್ವೇ ದಿವ್ಯೇ ಗಾಯೇಥಾ ಮುನಿಪುತ್ರಕ ।  
ಅಂಬರೀಷಸ್ಯ ಯಜ್ಞೇಽಸ್ಮಿಂಸ್ತತಃ ಸಿದ್ಧಿಮಮಾಪ್ಸ್ಯಸಿ ॥
</details>

<details><summary>ಅನುವಾದ</summary>

ಮುನಿಕುಮಾರ! ಅಂಬರೀಷನ ಈ ಯಜ್ಞದಲ್ಲಿ ನಿನ್ನನ್ನು ದರ್ಭೆಗಳೇ ಆದಿ ಪವಿತ್ರ ಪಾಶಗಳಿಂದ ಬಂಧಿಸಿ, ಕೆಂಪು ಹೂವುಗಳ ಮಾಲೆಯನ್ನು ತೊಡಿಸಿ, ಕೆಂಪು ಚಂದನವನ್ನು ಹಚ್ಚಿದಂತಹ ನೀನು ವಿಷ್ಣುದೇವತಾ ಸಂಬಂಧೀ ಯೂಪದ ಬಳಿಗೆ ಹೋಗಿ ವಾಣಿಯಿಂದ ಅಗ್ನಿಯ (ಇಂದ್ರ ಮತ್ತು ವಿಷ್ಣುವಿನ) ಸ್ತುತಿಸುತ್ತಾ ಈ ಎರಡು ದಿವ್ಯ ಗಾಥೆ (ಸೂಕ್ತ) ಗಳನ್ನು ಗಾನಮಾಡು. ಇದರಿಂದ ನೀನು ಮನೋವಾಂಛಿತ ಸಿದ್ಧಿಯನ್ನು ಪಡೆದುಕೊಳ್ಳುವೆ.॥19-20॥
</details>

<details open><summary>ಮೂಲಮ್ - 21</summary>

ಶುನಃಶೇಪೋ ಗೃಹೀತ್ವಾ ತು ದ್ವೇ ಗಾಥೇ ಸುಸಮಾಹಿತಃ ।  
ತ್ವರಯಾ ರಾಜಸಿಂಹಂ ತಮಂಬರೀಷಮುವಾಚ ಹ ॥
</details>

<details><summary>ಅನುವಾದ</summary>

ಶುನಃಶೇಪನು ಏಕಾಗ್ರಚಿತ್ತನಾಗಿ ಎರಡು ಗಾಥೆಗಳನ್ನು ಗ್ರಹಿಸಿದನು ಹಾಗೂ ರಾಜಸಿಂಹ ಅಂಬರೀಷನ ಬಳಿಗೆ ಹೋಗಿ ಅವನಲ್ಲಿ ಅವಸರವಾಗಿ ಇಂತೆಂದನು.॥21॥
</details>

<details open><summary>ಮೂಲಮ್ - 22</summary>

ರಾಜಸಿಂಹ ಮಹಾಬುದ್ಧೇ ಶೀಘ್ರಂ ಗಚ್ಛಾವಹೇ ವಯಮ್ ।  
ನಿರ್ವರ್ತಯಸ್ವ ರಾಜೇಂದ್ರ ದೀಕ್ಷಾಂ ಚ ಸಮುದಾಹರ ॥
</details>

<details><summary>ಅನುವಾದ</summary>

ರಾಜೇಂದ್ರನೇ! ಪರಮಬುದ್ಧಿವಂತ ರಾಜಸಿಂಹನೇ! ಈಗ ನಾವಿಬ್ಬರೂ ಬೇಗನೇ ಹೋಗೋಣ. ನೀವುಯಜ್ಞದ ದೀಕ್ಷೆ ಕೈಗೊಳ್ಳಿರಿ ಹಾಗೂ ಯಜ್ಞಕಾರ್ಯ ನೆರವೇರಿಸಿರಿ.॥22॥
</details>

<details open><summary>ಮೂಲಮ್ - 23</summary>

ತದ್ವಾಕ್ಯಮೃಷಿಪುತ್ರಸ್ಯ ಶ್ರುತ್ವಾ ಹರ್ಷಸಮನ್ವಿತಃ ।  
ಜಗಾಮ ನೃಪತಿಃ ಶೀಘ್ರಂ ಯಜ್ಞವಾಟಮತಂದ್ರಿತಃ ॥
</details>

<details><summary>ಅನುವಾದ</summary>

ಋಷಿಕುವಾರನ ಆ ಮಾತನ್ನು ಕೇಳಿ ಅಂಬರೀಷನು ಆಲಸ್ಯ ಬಿಟ್ಟು, ಹರ್ಷಗೊಂಡು ಶೀಘ್ರವಾಗಿ ಯಜ್ಞಶಾಲೆಗೆ ಹೋದನು.॥23॥
</details>

<details open><summary>ಮೂಲಮ್ - 24</summary>

ಸದಸ್ಯಾನುಮತೇ ರಾಜಾ ಪವಿತ್ರಕೃತಲಕ್ಷಣಮ್ ।  
ಪಶುಂ ರಕ್ತಾಂಬರಂ ಕೃತ್ವಾ ಯೂಪೇ ತಂ ಸಮಬಂಧಯತ್ ॥
</details>

<details><summary>ಅನುವಾದ</summary>

ಅಲ್ಲಿ ಸದಸ್ಯರ ಅನುಮತಿ ಪಡೆದು ಅಂಬರೀಷರಾಜನು ಶುನಃಶೇಪನನ್ನು ಕುಶಗಳ ಪವಿತ್ರ ಪಾಶಗಳಿಂದ ಬಂಧಿಸಿ ಅವನನ್ನು ಪಶುವಿನ ಲಕ್ಷಣ ಸಂಪನ್ನನಾಗಿಸಿದನು. ಯಜ್ಞಪಶುವಿಗೆ ತೊಡಿಸುವ ಕೆಂಪುವಸ್ತ್ರ ಉಡಿಸಿ ಯೂಪಕ್ಕೆ ಕಟ್ಟಿಹಾಕಿದನು.॥24॥
</details>

<details open><summary>ಮೂಲಮ್ - 25</summary>

ಸ ಬದ್ಧೋ ವಾಗ್ಬಿರಗ್ರಯಾಭಿರಭಿತುಷ್ಟಾವ ವೈಸುರೌ ।  
ಇಂದ್ರಮಿಂದ್ರಾನುಜಂ ಚೈವ ಯಥಾವನ್ಮುನಿಪುತ್ರಕಃ ॥
</details>

<details><summary>ಅನುವಾದ</summary>

ಬಂಧಿತನಾದ ಮುನಿಪುತ್ರ ಶುನಃಶೇಪನು ಉತ್ತಮವಾಣಿಯಿಂದ ಇಂದ್ರ ಮತ್ತು ಉಪೇಂದ್ರ ಈ ಇಬ್ಬರು ದೇವತೆಗಳನ್ನು ಯಥಾವತ್ತಾಗಿ ಸ್ತುತಿಸಿದನು.॥25॥
</details>

<details open><summary>ಮೂಲಮ್ - 26</summary>

ತತಃ ಪ್ರೀತಃ ಸಹಸ್ರಾಕ್ಷೋ ರಹಸ್ಯಸ್ತುತಿತೋಷಿತಃ ।  
ದೀರ್ಘಮಾಯುಸ್ತದಾ ಪ್ರಾದಾಚ್ಛುನಃಶೇಪಾಯ ವಾಸವಃ ॥
</details>

<details><summary>ಅನುವಾದ</summary>

ಆ ರಹಸ್ಯ ತುಂಬಿದ ಸ್ತುತಿಯಿಂದ ಸಂತುಷ್ಟನಾಗಿ ಸಹಸ್ರಾಕ್ಷ ಇಂದ್ರನು ಬಹಳ ಸಂತೋಷಗೊಂಡನು. ಆಗ ಅವನು ಶುನಃಶೇಪನಿಗೆ ದೀರ್ಘಾಯುಷ್ಯವನ್ನು ಕರುಣಿಸಿದನು.॥26॥
</details>

<details open><summary>ಮೂಲಮ್ - 27</summary>

ಸ ಚ ರಾಜಾ ನರಶ್ರೇಷ್ಠ ಯಜ್ಞಸ್ಯ ಚ ಸಮಾಪ್ತವಾನ್ ।  
ಫಲಂ ಬಹುಗುಣಂ ರಾಮ ಸಹಸ್ರಾಕ್ಷಪ್ರಸಾದಜಮ್ ॥
</details>

<details><summary>ಅನುವಾದ</summary>

ನರಶ್ರೇಷ್ಠ ಶ್ರೀರಾಮನೇ! ರಾಜಾ ಅಂಬರೀಷನು ದೇವೇಂದ್ರನ ಕೃಪೆಯಿಂದ ಆ ಯಜ್ಞದ ಬಹುರೂಪ ಸಂಪನ್ನ ಉತ್ತಮ ಫಲವನ್ನು ಪಡೆದುಕೊಂಡನು.॥27॥
</details>

<details open><summary>ಮೂಲಮ್ - 28</summary>

ವಿಶ್ವಾಮಿತ್ರೋಽಪಿ ಧರ್ಮಾತ್ಮಾ ಭೂಯಸ್ತೇಪೇ ಮಹಾತಪಾಃ ।  
ಪುಷ್ಕರೇಷು ನರಶ್ರೇಷ್ಠ ದಶವರ್ಷಶತಾನಿ ಚ ॥
</details>

<details><summary>ಅನುವಾದ</summary>

ಪುರುಷಪ್ರವರನೇ! ಅನಂತರ ಮಹಾತಪಸ್ವಿ ಧರ್ಮಾತ್ಮ ವಿಶ್ವಾಮಿತ್ರರೂ ಕೂಡ ಪುಷ್ಕರ ಕ್ಷೇತ್ರದಲ್ಲಿ ಪುನಃ ಒಂದು ಸಾವಿರ ವರ್ಷ ತೀವ್ರ ತಪ್ಪಸ್ಸನ್ನಾಚರಿಸಿದರು.॥28॥
</details>

<details><summary>ಅನುವಾದ (ಸಮಾಪ್ತಿಃ)</summary>

ವಾಲ್ಮೀಕಿ ವಿರಚಿತ ಆರ್ಷ ರಾಮಾಯಣ ಆದಿಕಾವ್ಯದ ಬಾಲಕಾಂಡದಲ್ಲಿ ಅರವತ್ತೆರಡನೆಯ ಸರ್ಗ ಪೂರ್ಣವಾಯಿತು. ॥62॥
</details>
