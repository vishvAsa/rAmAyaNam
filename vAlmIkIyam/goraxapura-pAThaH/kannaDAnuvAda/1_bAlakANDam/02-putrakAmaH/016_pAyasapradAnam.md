+++
title = "०१६ पायसप्रदानम्"
title_english = "016 yajna purusha presents divine dessert as fruit of ritual"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-016-Payasa_Pradhaanam.mp3"></div>
</details>



<details><summary>ಭಾಗಸೂಚನಾ</summary>

ಶ್ರೀಹರಿಯು ರಾವಣನನ್ನು ಸಂಹರಿಸಲು ಮಾನವನಾಗಿ ಅವತರಿಸುವೆನೆಂದು ದೇವತೆಗಳಿಗೆ ಆಶ್ವಾಸನೆಯನ್ನಿತ್ತಿದುದು, ಪುತ್ರಕಾಮೇಷ್ಟಿಯಜ್ಞದ ಅಗ್ನಿಕುಂಡದಿಂದ ಪ್ರಾಜಾಪತ್ಯ ಪುರುಷನು ಪ್ರಕಟನಾಗಿ ದಿವ್ಯಪಾಯಸವನ್ನು ಕೊಟ್ಟಿದುದು, ಅದನ್ನು ಹಂಚಿಕೊಂಡು ತಿಂದ ರಾಣಿಯರು ಗರ್ಭವತಿಯರಾದುದು
</details>

<details open><summary>ಮೂಲಮ್ - 1</summary>

ತತೋ ನಾರಾಯಣೋ ವಿಷ್ಣುರ್ನಿಯುಕ್ತಃ ಸುರಸತ್ತಮೈಃ ।  
ಜಾನನ್ನಪಿ ಸುರಾನೇವಂ ಶ್ಲಕ್ಷ್ಣಂ ವಚನಮಬ್ರವೀತ್ ॥
</details>

<details><summary>ಅನುವಾದ</summary>

ರಾವಣನನ್ನು ಸಂಹರಿಸಲು ದೇವತೆಗಳಿಂದ ನಿಯುಕ್ತನಾದ ಶ್ರೀಹರಿಯು ಮುಂದಿನ ಕರ್ತವ್ಯವನ್ನು ತಿಳಿದಿದ್ದರೂ ದೇವತೆಗಳನ್ನು ಉದ್ದೇಶಿಸಿ ಈ ಮಧುರವಾದ ಮಾತನ್ನು ಹೇಳಿದನು.॥1॥
</details>

<details open><summary>ಮೂಲಮ್ - 2</summary>

ಉಪಾಯಃ ಕೋ ವಧೇ ತಸ್ಯ ರಾಕ್ಷಸಾಧಿಪತೇ ಸುರಾಃ ।  
ಯಮಹಂ ತಂ ಸಮಾಸ್ಥಾಯ ನಿಹನ್ಯಾಮೃಷಿಕಂಟಕಮ್ ॥
</details>

<details><summary>ಅನುವಾದ</summary>

ದೇವತೆಗಳಿರಾ! ರಾಕ್ಷಸಾಧಿಪ ರಾವಣನನ್ನು ಸಂಹರಿಸುವ ಯಾವ ಉಪಾಯವಿದೆ? ಋಷಿಗಳ ಕಂಟಕನಾದ ನಿಶಾಚರನನ್ನು ವಧಿಸಲು ಯಾರನ್ನು ನಾನು ಆಶ್ರಯಿಸಲಿ.॥2॥
</details>

<details open><summary>ಮೂಲಮ್ - 3</summary>

ಏವಮುಕ್ತಾಃ ಸುರಾಃ ಸರ್ವೇ ಪ್ರತ್ಯೂಚುರ್ವಿಷ್ಣುಮವ್ಯಯಮ್ ।  
ಮಾನುಷಂ ರೂಪಮಾಸ್ಥಾಯ ರಾವಣಂ ಜಹಿ ಸಂಯುಗೇ ॥
</details>

<details><summary>ಅನುವಾದ</summary>

ಹೀಗೆ ಶ್ರೀ ಹರಿಯು ಕೇಳಿದಾಗ ಎಲ್ಲ ದೇವತೆಗಳು ಅವಿನಾಶಿಯಾದ ಭಗವಾನ್ ವಿಷ್ಣುವಿನಲ್ಲಿ ‘ಪ್ರಭೋ ನೀನು ಮನುಷ್ಯರೂಪವನ್ನು ಧರಿಸಿ ಯುದ್ಧದಲ್ಲಿ ರಾವಣನನ್ನು ಕೊಂದುಬಿಡು’ ಎಂದು ಹೇಳಿದರು.॥3॥
</details>

<details open><summary>ಮೂಲಮ್ - 4</summary>

ಸ ಹಿ ತೇಪೇ ತಪಸ್ತೀವ್ರಂ ದೀರ್ಘಕಾಲಮರಿಂದಮಃ ।  
ಯೇನ ತುಷ್ಟೋಽಭವದ್ಬ್ರಹ್ಮಾ ಲೋಕಕೃಲ್ಲೋಕಪೂರ್ವಜಃ ॥
</details>

<details><summary>ಅನುವಾದ</summary>

ಆ ನಿಶಾಚರನು ದೀರ್ಘ ಕಾಲ ತೀವ್ರ ತಪಸ್ಸನ್ನಾಚರಿಸಿದ್ದನು. ಅದಕ್ಕೆ ಸರ್ವ ಲೋಕಗಳ ಪೂರ್ವಜನಾದ ಲೋಕಸ್ರಷ್ಟಾ ಬ್ರಹ್ಮದೇವರು ಪ್ರಸನ್ನನಾಗಿ ದರ್ಶನ ಕೊಟ್ಟನು.॥4॥
</details>

<details open><summary>ಮೂಲಮ್ - 5</summary>

ಸಂತುಷ್ಟಃ ಪ್ರದದೌ ತಸ್ಮೈ ರಾಕ್ಷಸಾಯ ವರಂ ಪ್ರಭುಃ ।  
ನಾನಾ ವಿಧೇಭ್ಯೋ ಭೂತೇಭ್ಯೋ ಭಯಂ ನಾನ್ಯತ್ರ ಮಾನುಷಾತ್ ॥
</details>

<details><summary>ಅನುವಾದ</summary>

ಅವನಿಗೆ ಒಲಿದ ಭಗವಾನ್ ಬ್ರಹ್ಮದೇವರು ಆ ರಾಕ್ಷಸನಿಗೆ ನಿನಗೆ ಮನುಷ್ಯರಲ್ಲದೆ ಬೇರೆ ಯಾವ ಪ್ರಾಣಿಯಿಂದಲೂ ಭಯವಿಲ್ಲ ಎಂದು ವರವನ್ನು ಕೊಟ್ಟನು.॥5॥
</details>

<details open><summary>ಮೂಲಮ್ - 6</summary>

ಅವಜ್ಞಾತಾಃ ಪುರಾ ತೇನ ವರದಾನೇ ಹಿ ಮಾನವಾಃ ।  
ಏವಂ ಪಿತಾಮಹಾತ್ತಸ್ಮಾದ್ ವರದಾನೇನ ಗರ್ವಿತಃ ॥
</details>

<details><summary>ಅನುವಾದ</summary>

ಹಿಂದೆ ವರ ಪಡೆದಾಗ ಆ ರಾಕ್ಷಸನು ಮನುಷ್ಯರನ್ನು ದುರ್ಬಲರೆಂದು ತಿಳಿದು ಅವರನ್ನು ಅವಹೇಳನ ಮಾಡಿದ್ದ. ಈ ಪ್ರಕಾರ ಪಿತಾಮಹರಿಂದ ದೊರೆತ ವರದ ಕಾರಣ ಆತ ಅತಿಗರ್ವಿಷ್ಠನಾದನು.॥6॥
</details>

<details open><summary>ಮೂಲಮ್ - 7</summary>

ಉತ್ಸಾದಯತಿ ಲೋಕಾಂ ಸ್ತ್ರೀನ್ ಸ್ತ್ರಿಯಶ್ಚಾಪ್ಯುಪಕರ್ಷತಿ ।  
ತಸ್ಮಾತ್ತಸ್ಯ ವಧೋ ದೃಷ್ಟೋ ಮಾನುಷ್ಯೇಭ್ಯಃ ಪರಂತಪ ॥
</details>

<details><summary>ಅನುವಾದ</summary>

ಶತ್ರುಗಳಿಗೆ ತಾಪವನ್ನು ಕೊಡುವ ದೇವನೇ! ಅವನು ಮೂರು ಲೋಕಗಳನ್ನು ಪೀಡಿಸುತ್ತಾ ಸ್ತ್ರೀಯರನ್ನೂ ಅಪಹರಿ ಸುತ್ತಿದ್ದಾನೆ. ಆದ್ದರಿಂದ ಅವನ ವಧೆ ಮನುಷ್ಯರ ಕೈಯಲ್ಲೇ ನಿಶ್ಚಿತವಾಗಿದೆ.॥7॥
</details>

<details open><summary>ಮೂಲಮ್ - 8</summary>

ಇತ್ಯೇತದ್ವಚನಂ ಶ್ರುತ್ವಾ ಸುರಾಣಾಂ ವಿಷ್ಣುರಾತ್ಮವಾನ್ ।  
ಪಿತರಂ ರೋಚಯಾ ಮಾಸ ತದಾ ದಶರಥಂ ನೃಪಮ್ ॥
</details>

<details><summary>ಅನುವಾದ</summary>

ಸಮಸ್ತ ಜೀವಾತ್ಮರನ್ನು ವಶದಲ್ಲಿರಿಸಿಕೊಂಡ ಭಗವಾನ್ ವಿಷ್ಣುವು ದೇವತೆಗಳ ಮಾತನ್ನು ಕೇಳಿ, ಅವತಾರ ಕಾಲದಲ್ಲಿ ದಶರಥನನ್ನೇ ತಂದೆಯಾಗಿಸಿಕೊಳ್ಳಲು ಇಚ್ಛಿಸಿದನು.॥8॥
</details>

<details open><summary>ಮೂಲಮ್ - 9</summary>

ಸ ಚಾಪ್ಯಪುತ್ರೋ ನೃಪತಿಸ್ತಸ್ಮಿನ್ಕಾಲೇ ಮಹಾದ್ಯುತಿಃ ।  
ಅಜಯತ್ಪುತ್ರಿಯಾಮಿಷ್ಟಿಂ ಪುತ್ರೇಪ್ಸುರರಿಸೂದನಃ ॥
</details>

<details><summary>ಅನುವಾದ</summary>

ಅದೇ ಸಮಯದಲ್ಲಿ ಶತ್ರುಸೂದನ ಮಹಾತೇಜಸ್ವೀ ದಶರಥನು ಪುತ್ರಹೀನನಾದ ಕಾರಣ ಪುತ್ರಪ್ರಾಪ್ತಿಗಾಗಿ ಪುತ್ರಕಾಮೇಷ್ಟಿ ಯಜ್ಞವನ್ನು ಮಾಡುತ್ತಿದ್ದನು.॥9॥
</details>

<details open><summary>ಮೂಲಮ್ - 10</summary>

ಸ ಕೃತ್ವಾ ನಿಶ್ಚಯಂ ವಿಷ್ಣುರಾಮಂತ್ರ್ಯ ಚ ಪಿತಾಮಹಮ್ ।  
ಅಂತರ್ಧಾನಂ ಗತೋ ದೇವೈಃ ಪೂಜ್ಯಮಾನೋ ಮಹರ್ಷಿಭಿಃ ॥
</details>

<details><summary>ಅನುವಾದ</summary>

ಅವನನ್ನು ತಂದೆಯಾಗಿಸಿಕೊಳ್ಳುವ ನಿಶ್ಚಯ ಮಾಡಿ ಭಗವಾನ್ ವಿಷ್ಣು ಪಿತಾಮಹನ ಅನುಮತಿಯನ್ನು ಪಡೆದು, ದೇವತೆಗಳಿಂದ ಮತ್ತು ಮಹರ್ಷಿಗಳಿಂದ ಪೂಜಿತನಾಗಿ ಅಂತರ್ಧಾನನಾದನು.॥10॥
</details>

<details open><summary>ಮೂಲಮ್ - 11</summary>

ತತೋ ವೈ ಯಜಮಾನಸ್ಯ ಪಾವಕಾದತುಲಪ್ರಭಮ್ ।  
ಪ್ರಾದುಭೂರ್ತಂ ಮಹದ್ಭೂತಂ ಮಹಾವೀರ್ಯಂ ಮಹಾಬಲಮ್ ॥
</details>

<details><summary>ಅನುವಾದ</summary>

ಅನಂತರ ಪುತ್ರೇಷ್ಟಿಯಜ್ಞ ಮಾಡುತ್ತಿರುವ ರಾಜಾ ದಶರಥನ ಯಜ್ಞದಲ್ಲಿ ಅಗ್ನಿಕುಂಡದಿಂದ ಒಬ್ಬ ವಿಶಾಲ ಕಾಯ ಪುರುಷನು ಪ್ರಕಟನಾದನು. ಅವನ ಶರೀರದಲ್ಲಿ ಅತುಲವಾದ ಪ್ರಕಾಶವಿತ್ತು. ಅವನ ಬಲ ಪರಾಕ್ರಮಗಳು ಮಹತ್ತಾಗಿದ್ದವು.॥11॥
</details>

<details open><summary>ಮೂಲಮ್ - 12</summary>

ಕೃಷ್ಣಂ ರಕ್ತಾಂಬರಧರಂ ರಕ್ತಾಸ್ಯಂ ದುಂದುಭಿಸ್ವನಮ್ ।  
ಸಿಗ್ಧಹರ್ಯಕ್ಷತನುಜಶ್ಮಶ್ರುಪ್ರವರಮೂರ್ಧಜಮ್ ॥
</details>

<details><summary>ಅನುವಾದ</summary>

ಅವನು ಕೃಷ್ಣವರ್ಣನಾಗಿದ್ದು, ಶರೀರದಲ್ಲಿ ಕೆಂಪಾದ ವಸ್ತ್ರಗಳನ್ನು ಧರಿಸಿದ್ದನು. ಮುಖವೂ ರಕ್ತವರ್ಣವಾಗಿತ್ತು. ಅವನ ಧ್ವನಿ ದುಂದುಭಿಯಂತೆ ಗಂಭೀರವಾಗಿತ್ತು. ಶರೀರದ ರೋಮಗಳು ಮೃದು-ನಯವಾಗಿದ್ದು, ಗಡ್ಡ-ಮೀಸೆಗಳು ಸಿಂಹದಂತೆ ಇದ್ದುವು.॥12॥
</details>

<details open><summary>ಮೂಲಮ್ - 13</summary>

ಶುಭಲಕ್ಷಣಸಂಪನ್ನಂ ದಿವ್ಯಾಭರಣಭೂಷಿತಮ್ ।  
ಶೈಲಶೃಂಗಸಮುತ್ಸೇಧಂ ದೃಪ್ತಶಾರ್ದೂಲವಿಕ್ರಮಮ್ ॥
</details>

<details><summary>ಅನುವಾದ</summary>

ಶರೀರದಲ್ಲಿ ಶುಭ ಲಕ್ಷಣಗಳಿದ್ದು, ದಿವ್ಯ ಆಭರಣಗಳಿಂದ ಅಲಂಕೃತನಾಗಿ, ಶೈಲಶಿಖರದಂತೆ ಎತ್ತರವಾಗಿದ್ದು, ಅವನ ನಡೆ ಮದಿಸಿದ ಸಿಂಹನಂತೆ ಗಂಭೀರವಾಗಿತ್ತು.॥13॥
</details>

<details open><summary>ಮೂಲಮ್ - 14</summary>

ದಿವಾಕರಸಮಾಕಾರಂ ದೀಪ್ತಾನಲಶಿಖೋಪಮಮ್ ।  
ತಪ್ತಜಾಂಬೂನದಮಯೀಂ ರಾಜತಾಂತ ಪರಿಚ್ಛದಾಮ್ ॥
</details>

<details open><summary>ಮೂಲಮ್ - 15</summary>

ದಿವ್ಯಪಾಯಸಸಂಪೂರ್ಣಂ ಪಾತ್ರೀಂ ಪತ್ನೀಮಿವ ಪ್ರಿಯಾಮ್ ।  
ಪ್ರಗೃಹ್ಯ ವಿಪುಲಾಂ ದೋರ್ಭ್ಯಾಂ ಸ್ವಯಂ ಮಾಯಾಮಯೀಮಿವ ॥
</details>

<details><summary>ಅನುವಾದ</summary>

ಅವನ ಆಕೃತಿ ಸೂರ್ಯನಂತೆ ತೇಜೋಮಯವಾಗಿತ್ತು. ಪ್ರಜ್ವಲಿತ ಅಗ್ನಿಶಿಖೆಗಳಂತೆ ದೇದೀಪ್ಯಮಾನನಾಗಿದ್ದನು. ಕೈಯಲ್ಲಿ ಕಾದ ಜಾಂಬೂನದ ಸುವರ್ಣದಿಂದ ನಿರ್ಮಿತ ಪಾತ್ರೆಯಿತ್ತು. ಅದರ ಮುಚ್ಚಳ ಬೆಳ್ಳಿಯದಾಗಿತ್ತು. ಆ ಬಟ್ಟಲು ದೊಡ್ಡದಾಗಿದ್ದು, ದಿವ್ಯಪಾಯಸದಿಂದ ತುಂಬಿತ್ತು. ಆ ಅದ್ಭುತ ಮಾಯಾಮಯ ಬಟ್ಟಲನ್ನು ಯಾರೋ ರಸಿಕನು ತನ್ನ ಪ್ರಿಯತಮೆಯನ್ನು ಅಪ್ಪಿಕೊಂಡಿರುವನೋ ಎಂಬಂತೆ ತನ್ನ ಎರಡು ಕೈಗಳಲ್ಲಿ ಎತ್ತಿಕೊಂಡಿದ್ದನು.॥14-15॥
</details>

<details open><summary>ಮೂಲಮ್ - 16</summary>

ಸಮವೇಕ್ಷ್ಯಾಬ್ರವೀದ್ವಾಕ್ಯಮಿದಂ ದಶರಥಂ ನೃಪಮ್ ।  
ಪ್ರಾಜಾಪತ್ಯಂ ನರಂ ವಿದ್ಧಿ ಮಾಮಿಹಾಭ್ಯಾಗತಂ ನೃಪ ॥
</details>

<details><summary>ಅನುವಾದ</summary>

ಅವನು ದಶರಥ ರಾಜನನ್ನು ನೋಡಿ ಹೇಳಿದನು - ನೃಪತಿಯೇ! ನನ್ನನ್ನು ಪ್ರಜಾಪತಿ ಲೋಕದ ಪುರುಷನೆಂದು ತಿಳಿ. ನಾನು ಪ್ರಜಾಪತಿಯ ಆಜ್ಞೆಯಂತೆಯೇ ಬಂದಿರುವೆನು.॥16॥
</details>

<details open><summary>ಮೂಲಮ್ - 17</summary>

ತತಃ ಪರಂ ತದಾ ರಾಜಾ ಪ್ರತ್ಯುವಾಚ ಕೃತಾಂಜಲಿಃ ।  
ಭಗವನ್ ಸ್ವಾಗತಂ ತೇಽಸ್ತು ಕಿಮಹಂ ಕರವಾಣಿತೇ ॥
</details>

<details><summary>ಅನುವಾದ</summary>

ಆಗ ರಾಜನು ಕೈಮುಗಿದು - ‘ಭಗವನ್! ನಿಮಗೆ ಸ್ವಾಗತವು ನಾನು ನಿಮಗೆ ಏನು ಸೇವೆ ಮಾಡಲಿ ತಿಳಿಸಿರಿ’ ಎಂದು ಬೇಡಿಕೊಂಡನು.॥17॥
</details>

<details open><summary>ಮೂಲಮ್ - 18</summary>

ಅಥೋ ಪುನರಿದಂ ವಾಕ್ಯಂ ಪ್ರಾಜಾಪತ್ಯೋ ನರೋಽಬ್ರವೀತ್ ।  
ರಾಜನ್ನರ್ಚಯತಾ ದೇವಾನದ್ಯ ಪ್ರಾಪ್ತಮಿದಂ ತ್ವಯಾ ॥
</details>

<details><summary>ಅನುವಾದ</summary>

ಮತ್ತೆ ಆ ಪ್ರಾಜಾಪತ್ಯ ಪುರುಷನು ನುಡಿದನು-ರಾಜನೇ! ನೀನು ದೇವತೆಗಳನ್ನು ಆರಾಧಿಸುತ್ತಿರುವೆ ಅದಕ್ಕಾಗಿ ನಿನಗೆ ಇಂದು ಈ ವಸ್ತು ದೊರೆತಿದೆ.॥18॥
</details>

<details open><summary>ಮೂಲಮ್ - 19</summary>

ಇದಂ ತು ನೃಪಶಾರ್ದೂಲ ಪಾಯಸಂ ದೇವನಿರ್ಮಿತಮ್ ।  
ಪ್ರಜಾಕರಂ ಗೃಹಾಣ ತ್ವಂ ಧನ್ಯಮಾರೋಗ್ಯವರ್ಧನಮ್ ॥
</details>

<details><summary>ಅನುವಾದ</summary>

ನೃಪಶ್ರೇಷ್ಠನೇ! ಇದು ದೇವತೆಗಳು ನಿರ್ಮಿಸಿದ ಪಾಯಸವು ಸಂತಾನವನ್ನು ಕೊಡುವಂತಹುದು. ನೀನು ಇದನ್ನು ಸ್ವೀಕರಿಸು. ಇದು ಧನ ಮತ್ತು ಆರೋಗ್ಯವನ್ನು ವೃದ್ಧಿಪಡಿಸುವುದ.॥19॥
</details>

<details open><summary>ಮೂಲಮ್ - 20</summary>

ಭಾರ್ಯಾಣಾಮನುರೂಪಾಣಾಮಶ್ನೀತೇತಿ ಪ್ರಯಚ್ಛ ವೈ ।  
ತಾಸು ತ್ವಂ ಲಪ್ಸ್ಯಸೇ ಪುತ್ರಾನ್ಯದರ್ಥಂ ಯಜಸೇ ನೃಪ ॥
</details>

<details><summary>ಅನುವಾದ</summary>

ರಾಜನೇ! ಈ ಪಾಯಸವನ್ನು ನಿನ್ನ ಯೋಗ್ಯ ಪತ್ನಿಯರಿಗೆ ಕೊಟ್ಟು, ಇದನ್ನು ತಿನ್ನುವಂತೆ ಹೇಳು. ಹೀಗೆ ಮಾಡುವುದರಿಂದ ಅವರ ಗರ್ಭದಿಂದ ಅನೇಕ ಪುತ್ರರ ಪ್ರಾಪ್ತಿಯಾಗುವುದು. ಅದಕ್ಕಾಗಿ ತಾನೇ ನೀನು ಯಜ್ಞ ಮಾಡುತ್ತಿರುವೆ.॥20॥
</details>

<details open><summary>ಮೂಲಮ್ - 21</summary>

ತಥೇತಿ ನೃಪತಿಃ ಪ್ರೀತಃ ಶಿರಸಾ ಪ್ರತಿಗೃಹ್ಯ ತಾಮ್ ।  
ಪಾತ್ರೀಂ ದೇವಾನ್ನಸಂಪೂರ್ಣಾಂ ದೇವದತ್ತಾಂ ಹಿರಣ್ಮಯೀಮ್ ॥
</details>

<details open><summary>ಮೂಲಮ್ - 22</summary>

ಅಭಿವಾದ್ಯ ಚ ತದ್ಭೂತಮದ್ಭುತಂ ಪ್ರಿಯದರ್ಶನಮ್ ।  
ಮುದಾ ಪರಮಯಾ ಯುಕ್ತಶ್ಚಕಾರಾಭಿಪ್ರದಕ್ಷಿಣಮ್ ॥
</details>

<details><summary>ಅನುವಾದ</summary>

ರಾಜನು ಬಹಳ ಸಂತೋಷದಿಂದ ಹಾಗೇ ಆಗಲಿ ಎಂದು ಹೇಳುತ್ತಾ ಆ ದಿವ್ಯಪುರುಷನು ಕೊಟ್ಟ ದೇವಾನ್ನದಿಂದ ತುಂಬಿದ ಚಿನ್ನದ ಬಟ್ಟಲನ್ನು ಪಡೆದು ತನ್ನ ಮಸ್ತಕದಲ್ಲಿ ಧರಿಸಿಕೊಂಡನು. ಮತ್ತೆ ಆ ಅದ್ಭುತ ಹಾಗೂ ಪ್ರಿಯದರ್ಶನ ಪುರುಷನಿಗೆ ನಮಸ್ಕರಿಸಿ ತುಂಬು ಆನಂದದೊಂದಿಗೆ ಅವನಿಗೆ ಪ್ರದಕ್ಷಿಣೆ ಮಾಡಿದನು.॥21-22॥
</details>

<details open><summary>ಮೂಲಮ್ - 23</summary>

ತತೋ ದಶರಥಃ ಪ್ರಾಪ್ಯ ಪಾಯಸಂ ದೇವನಿರ್ಮಿತಮ್ ।  
ಬಭೂವ ಪರಮಪ್ರೀತಃ ಪ್ರಾಪ್ಯ ವಿತ್ತಮಿವಾಧನಃ ॥
</details>

<details open><summary>ಮೂಲಮ್ - 24</summary>

ತತಸ್ತದದ್ಭುತಪ್ರಖ್ಯಂ ಭೂತಂ ಪರಮಭಾಸ್ವರಮ್ ।  
ಸಂವರ್ತಯಿತ್ವಾ ತತ್ಕರ್ಮ ತತ್ರೈವಾಂತರಧೀಯತ ॥
</details>

<details><summary>ಅನುವಾದ</summary>

ಹೀಗೆ ದೇವನಿರ್ಮಿತ ಆ ಪಾಯಸವನ್ನು ಪಡೆದು ನಿರ್ಧನನಿಗೆ ಧನ ದೊರೆತಂತೆ ಅಪಾರ ಸಂತೋಷ ಗೊಂಡನು. ಬಳಿಕ ಆ ಪರಮ ತೇಜಸ್ವೀ ಅದ್ಭುತ ಪುರುಷನು ತನ್ನ ಕಾರ್ಯ ಮುಗಿಸಿ ಅಂತರ್ಧಾನನಾದನು.॥23-24॥
</details>

<details open><summary>ಮೂಲಮ್ - 25</summary>

ಹರ್ಷರಶ್ಮಿಭಿರುದ್ಯೋತಂ ತಸ್ಯಾಂತಃ ಪುರಮಾಬಭೌ ।  
ಶಾರದಸ್ಯಾಭಿರಾಮಸ್ಯ ಚಂದ್ರಸ್ಯೇವ ನಭೋಂಽಶುಭಿಃ ॥
</details>

<details><summary>ಅನುವಾದ</summary>

ಆಗ ಶರತ್ಕಾಲದ ಪೂರ್ಣಚಂದ್ರನ ಕಾಂತಿಯಿಂದ ಆಕಾಶವು ಪ್ರಕಾಶಮಾನವಾಗಿರುವಂತೆ, ಪಾಯಸ ಪ್ರಾಪ್ತಿಯಿಂದ ಹರ್ಷೋಲ್ಲಾಸದಿಂದ ರಾಜನ ಪತ್ನಿಯರ ಮುಖ ಕಮಲಗಳು ವಿಕಸಿತಗೊಂಡವು.॥25॥
</details>

<details open><summary>ಮೂಲಮ್ - 26</summary>

ಸೋಽಂತಃಪುರಂ ಪ್ರವಿಶ್ಯೈವ ಕೌಸಲ್ಯಾಮಿದಮಬ್ರವೀತ್ ।  
ಪಾಯಸಂ ಪ್ರತಿಗೃಹ್ಣೀಷ್ವ ಪುತ್ರೀಯಂ ತ್ವಿದಮಾತ್ಮನಃ ॥
</details>

<details><summary>ಅನುವಾದ</summary>

ದಶರಥನು ಆ ಪಾಯಸವನ್ನೆತ್ತಿಕೊಂಡು ಅಂತಃಪುರಕ್ಕೆ ಹೋಗಿ ಕೌಸಲ್ಯೆಯ ಬಳಿ ಹೇಳಿದನು - ದೇವಿ! ಈ ಪುತ್ರಪ್ರಾಪ್ತಿಯಾಗಿಸುವಂತಹ ಪಾಯಸವನ್ನು ನೀನು ಸ್ವೀಕರಿಸು.॥26॥
</details>

<details open><summary>ಮೂಲಮ್ - 27</summary>

ಕೌಸಲ್ಯಾಯೈ ನರಪತಿಃ ಪಾಯಸಾರ್ಧಂ ದದೌ ತದಾ ।  
ಅರ್ಧಾದರ್ಧಂ ದದೌ ಚಾಪಿ ಸುಮಿತ್ರಾಯೈ ನರಾಧಿಪಃ ॥
</details>

<details><summary>ಅನುವಾದ</summary>

ಹೀಗೆ ಹೇಳಿ ನೃಪತಿಯು ಆ ಪಾಯಸದ ಅರ್ಧಭಾಗವನ್ನು ಮಹಾರಾಣಿ ಕೌಸಲ್ಯೆಗೆ ನೀಡಿದನು. ಮತ್ತೆ ಉಳಿದ ಅರ್ಧ ಭಾಗದಲ್ಲಿ ಅರ್ಧಭಾಗವನ್ನು ರಾಣಿ ಸುಮಿತ್ರೆಗೆ ನೀಡಿದನು.॥27॥
</details>

<details open><summary>ಮೂಲಮ್ - 28</summary>

ಕೈಕೇಯ್ಯೈ ಚಾವಶಿಷ್ಟಾರ್ಧಂ ದದೌ ಪುತ್ರಾರ್ಥಕಾರಣಾತ್ ।  
ಪ್ರದದೌ ಚಾವಶಿಷ್ಟಾರ್ಧಂ ಪಾಯಸಸ್ಯಾಮೃತೋಪಮಮ್ ॥
</details>

<details open><summary>ಮೂಲಮ್ - 29</summary>

ಅನುಚಿಂತ್ಯ ಸುಮಿತ್ರಾಯೈ ಪುನರೇವ ಮಹೀಪತಿಃ ।  
ಏವಂ ತಾಸಾಂ ದದೌ ರಾಜಾ ಭಾರ್ಯಾಣಾಂ ಪಾಯಸಂ ಪೃಥಕ್ ॥
</details>

<details><summary>ಅನುವಾದ</summary>

ಮತ್ತೆ ಉಳಿದ ಕಾಲುಭಾಗವನ್ನು ಪುನಃ ಎರಡು ಭಾಗ ಮಾಡಿ ಒಂದನ್ನು ಕೈಕೇಯಿಗೆ ಕೊಟ್ಟನು. ಅಮೃತೋಪಮಯವಾದ ಪಾಯಸದ ಎಂಟನೆಯ ಒಂದು ಭಾಗವನ್ನು ಕ್ಷಣಕಾಲ ಯೋಚಿಸಿ ಪುನಃ ಸುಮಿತ್ರೆಗೇ ಕೊಟ್ಟನು. ಈ ಪ್ರಕಾರ ರಾಜನು ತನ್ನ ರಾಣಿಯರಿಗೆ ಬೇರೆ ಬೇರೆಯಾಗಿ ಪಾಯಸವನ್ನು ಹಂಚಿದನು.॥28-29॥
</details>

<details open><summary>ಮೂಲಮ್ - 30</summary>

ತಾಶ್ಚೈವಂ ಪಾಯಸಂ ಪ್ರಾಪ್ಯ ನರೇಂದ್ರಸ್ಯೋತ್ತವಸ್ತ್ರಿಯಃ ।  
ಸಂಮಾನಂ ಮೇನಿರೇ ಸರ್ವಾಃ ಪ್ರಹರ್ಷೋದಿತ ಚೇತಸಃ ॥
</details>

<details><summary>ಅನುವಾದ</summary>

ಮಹಾರಾಜನ ಆ ಎಲ್ಲ ಸಾಧ್ವೀ ರಾಣಿಯರು ಪತಿಯ ಕೈಯಿಂದ ಪಾಯಸ ಪಡೆದು ತಮ್ಮನ್ನು ಧನ್ಯರೆಂದು ತಿಳಿದರು. ಅವರ ಮನಸ್ಸಿನಲ್ಲಿ ಅತ್ಯಂತ ಹರ್ಷೋಲ್ಲಾಸ ಆವರಿಸಿತು.॥30॥
</details>

<details open><summary>ಮೂಲಮ್ - 31</summary>

ತತಸ್ತು ತಾಃ ಪ್ರಾಶ್ಯ ತಮುತ್ತಮಸ್ತ್ರಿಯೋ  
ಮಹೀಪತೇರುತ್ತಮಪಾಯಸಂ ಪೃಥಕ್ ।  
ಹುತಾಶನಾದಿತ್ಯಸಮಾನತೇಜ ಸೋಽ  
ಚಿರೇಣ ಗರ್ಭಾನ್ ಪ್ರತಿಪೇದಿರೇ ತದಾ ॥
</details>

<details><summary>ಅನುವಾದ</summary>

ಆ ಉತ್ತಮ ಪಾಯಸವನ್ನು ಪ್ರತ್ಯೇಕ-ಪ್ರತ್ಯೇಕವಾಗಿ ಪ್ರಾಶನ ಮಾಡಿದರು. ಆ ಮೂವರೂ ರಾಣಿಯರು ಸ್ವಲ್ಪ ಕಾಲದಲ್ಲೇ ಗರ್ಭವತಿಯರಾದರು. ಅವರ ಗರ್ಭಗಳು ಅಗ್ನಿ ಮತ್ತು ಸೂರ್ಯರಂತೆ ತೇಜಸ್ವಿಯಾಗಿದ್ದವು.॥31॥
</details>

<details open><summary>ಮೂಲಮ್ - 32</summary>

ತತಸ್ತು ರಾಜಾ ಪ್ರತಿವೀಕ್ಷ್ಯ ತಾಃ ಸ್ತ್ರಿಯಃ  
ಪ್ರರೂಢಗರ್ಭಾಃ ಪ್ರತಿಲಬ್ಧಮಾನಸಃ ।  
ಬಭೂವ ಹೃಷ್ಟಸ್ತ್ರಿದಿವೇ ಯಥಾ ಹರಿಃ  
ಸುರೇಂದ್ರಸಿದ್ಧರ್ಷಿಗಣಾಭಿಪೂಜಿತಃ ॥
</details>

<details><summary>ಅನುವಾದ</summary>

ಅನಂತರ ತನ್ನ ರಾಣಿಯರು ಗರ್ಭವತಿಯರಾಗಿರುವುದನ್ನು ಕಂಡು ದಶರಥನಿಗೆ ಬಹಳ ಪ್ರಸನ್ನತೆ ಉಂಟಾ ಯಿತು. ನನ್ನ ಮನೋರಥವು ಸಫಲವಾಯಿತೆಂದು ತಿಳಿದನು. ಸ್ವರ್ಗದಲ್ಲಿ ಇಂದ್ರನಿಂದ, ಸಿದ್ಧರಿಂದ ಹಾಗೂ ಋಷಿಗಳಿಂದ ಪೂಜಿತನಾದ ಶ್ರೀಹರಿಯು ಪ್ರಸನ್ನನಾಗುವಂತೆ, ಭೂತಳದಲ್ಲಿ ದೇವೇಂದ್ರ ಸಿದ್ಧರು ಹಾಗೂ ಮಹರ್ಷಿಗಳಿಂದ ಸಮ್ಮಾನಿತನಾದ ದಶರಥನು ಸಂತುಷ್ಟನಾದನ.॥32॥
</details>

<details><summary>ಅನುವಾದ (ಸಮಾಪ್ತಿಃ)</summary>

ವಾಲ್ಮೀಕಿ ವಿರಚಿತ ಆರ್ಷ ರಾಮಾಯಣ ಆದಿಕಾವ್ಯದ ಬಾಲಕಾಂಡದಲ್ಲಿ ಹದಿನಾರನೆಯ ಸರ್ಗ ಪೂರ್ಣವಾಯಿತು. ॥16॥
</details>
