+++
title = "०८० मार्गनिर्माणम्"
title_english = "080 Construction of a high way from Ayodhya to River Ganga"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-080-Marga_Nirmanam.mp3"></div>
</details>



<details><summary>ಭಾಗಸೂಚನಾ</summary>

ಶಿಲ್ಪಿಗಳಿಂದ ಅಯೋಧ್ಯೆಯಿಂದ ಗಂಗಾನದಿಯವರೆಗೆ ಸುರಮ್ಯವಾದ ಶಿಬಿರಗಳ ಮತ್ತು ವಾಪೀಕೂಪಗಳಿಂದ ಯುಕ್ತವಾದ ಸುಖದಾಯಕ ರಾಜಮಾರ್ಗದ ನಿರ್ಮಾಣ
</details>

<details open><summary>ಮೂಲಮ್ - 1</summary>

ಅಥ ಭೂಮಿಪ್ರದೇಶಜ್ಞಾಃ ಸೂತ್ರಕರ್ಮವಿಶಾರದಾಃ ।  
ಸ್ವಕರ್ಮಾಭಿರತಾಃಶೂರಾಃ ಖನಕಾ ಯಂತ್ರಕಾಸ್ತಥಾ ॥
</details>

<details open><summary>ಮೂಲಮ್ - 2</summary>

ಕರ್ಮಾಂತಿಕಾಃ ಸ್ಥಪತಯಃ ಪುರುಷಾ ಯಂತ್ರಕೋವಿದಾಃ ।  
ತಥಾ ವರ್ಧಕಯಶ್ಚೈವ ಮಾರ್ಗಿಣೋ ವೃಕ್ಷತಕ್ಷಕಾಃ ॥
</details>

<details open><summary>ಮೂಲಮ್ - 3</summary>

ಸೂಪಕಾರಾಃ ಸುಧಾಕಾರಾ ವಂಶಚರ್ಮಕೃತಸ್ತಥಾ ।  
ಸಮರ್ಥಾ ಯೇ ಚ ದ್ರಷ್ಟಾರಃ ಪುರತಶ್ಚ ಪ್ರತಸ್ಥಿರೇ ॥
</details>

<details><summary>ಅನುವಾದ</summary>

ಭರತನ ಅಭಿಪ್ರಾಯವನ್ನು ಅನುಮೋದಿಸಿದ ಪ್ರಜಾ ಜನರು ಬಳಿಕ ಅರಣ್ಯಮಾರ್ಗದಲ್ಲಿರುವ ಹಳ್ಳ-ತಿಟ್ಟು ಪ್ರದೇಶಗಳನ್ನು ತಿಳಿದವರೂ, ಸೂತ್ರಕರ್ಮ (ಹಗ್ಗದ ಮೂಲಕ ಭೂಮಿಯನ್ನು ಅಳತೆ ಮಾಡುವುದರಲ್ಲಿ) ಕುಶಲರೂ, ಮಾರ್ಗರಕ್ಷಣೆಯೇ ಮೊದಲಾದ ತಮ್ಮ-ತಮ್ಮ ಕಾರ್ಯಗಳಲ್ಲಿ ನಿಷ್ಠಾವಂತರೂ, ಶೂರರೂ, ಭೂಮಿಯನ್ನು ಅಗೆಯುವವರೂ, ಸುರಂಗವನ್ನು ನಿರ್ಮಿಸುವವರೂ, ಹಳ್ಳ, ನದಿಗಳನ್ನು ದಾಟಲು ಬೇಕಾದ ಯಂತ್ರಸಾಮಗ್ರಿಗಳನ್ನು ಹೊಂದಿದವರೂ, ವೇತನದಿಂದ ಜೀವಿಸುವವರೂ, ರಥವೇ ಮೊದಲಾದ ವಾಹನಗಳನ್ನು ಮಾಡುವವರೂ, ಯಂತ್ರಚಾಲನೆಯಲ್ಲಿ ಕುಶಲರೂ, ಮರಗೆಲಸದವರೂ, ಬಾವಿ ತೋಡುವವರೂ, ಬಣ್ಣ ಹಚ್ಚುವವರೂ, ಚಮ್ಮಾರರೂ, ಮೇದರೂ (ಬಿದಿರಿನ ಬುಟ್ಟಿ ಚಾಪೆ ಹೆಣೆಯುವವರು) ಹಿಂದೆ ಅರಣ್ಯಮಾರ್ಗವನ್ನು ನೋಡಿದ್ದ ಅನುಭವಿಗಳು ಸಮರ್ಥ್ಯಶಾಲಿ ಜನರು ಮುಂದಾಗಿ ಹೊರಟರು.॥1-3॥
</details>

<details open><summary>ಮೂಲಮ್ - 4</summary>

ಸ ತು ಹರ್ಷಾತ್ ತಮುದ್ದೇಶಂ ಜನೌಘೋ ವಿಪುಲಃ ಪ್ರಯಾನ್ ।  
ಅಶೋಭತ ಮಹಾವೇಗಃ ಸಾಗರಸ್ಯೇವ ಪರ್ವಣಿ ॥
</details>

<details><summary>ಅನುವಾದ</summary>

ಆಗ ಮಾರ್ಗವನ್ನು ಸರಿಪಡಿಸಲು ವಿಶಾಲ ಜನ ಸಮುದಾಯ ಬಹಳ ಹರ್ಷದಿಂದ ಅರಣ್ಯದ ಕಡೆಗೆ ಹೊರಟಿತು. ಪೂರ್ಣಿಮೆಯ ದಿನ ಉಕ್ಕುವ ಸಮುದ್ರದಂತೆ ಅದು ಶೋಭಿಸುತ್ತಿತ್ತು.॥4॥
</details>

<details open><summary>ಮೂಲಮ್ - 5</summary>

ತೇ ಸ್ವವಾರಂ ಸಮಾಸ್ಥಾಯ ವತ್ಮಕರ್ಮಣಿ ಕೋವಿದಾಃ ।  
ಕರಣೈರ್ವಿವಿಧೋಪೇತೈಃ ಪುರಸ್ತಾತ್ ಸಂಪ್ರತಸ್ಥಿರೇ ॥
</details>

<details><summary>ಅನುವಾದ</summary>

ಮಾರ್ಗ ನಿರ್ಮಾಣದಲ್ಲಿ ನಿಪುಣರಾದ ಆ ಶಿಲ್ಪಿಗಳು ತಮ್ಮ-ತಮ್ಮ ಸಹಾಯಕರೊಂದಿಗೆ ಅನೇಕ ಪ್ರಕಾರದ ಗುದ್ದಲಿ, ಪಿಕಾಸು, ಮಂಕರಿ ಮೊದಲಾದ ಸಲಕರಣೆಗಳೊಂದಿಗೆ ಮುಂದಾಗಿ ನಡೆದರು.॥5॥
</details>

<details open><summary>ಮೂಲಮ್ - 6</summary>

ಲತಾ ವಲ್ಲೀಶ್ಚ ಗುಲ್ಮಾಂಶ್ಚ ಸ್ಥಾಣೂನಶ್ಮನ ಏವ ಚ ।  
ಜನಾಸ್ತೇ ಚಕ್ರಿರೇ ಮಾರ್ಗಂ ಛಿಂದಂತೋವಿವಿಧಾನ್ ಧ್ರುಮಾನ್ ॥
</details>

<details><summary>ಅನುವಾದ</summary>

ಅವರು ದಾರಿಗೆ ಅಡ್ಡವಾಗಿದ್ದ ಕೊಂಬೆಗಳನ್ನು, ಬಳ್ಳಿಗಳನ್ನು, ಪೊದೆಗಳನ್ನು, ಮೋಟುಮರಗಳನ್ನು, ಕಲ್ಲುಬಂಡೆಗಳನ್ನು ತೆಗೆದು ಹಾಕುತ್ತಾ ಅನೇಕ ವೃಕ್ಷಗಳನ್ನು ಕಡಿದುಹಾಕುತ್ತಾ ಮಾರ್ಗವನ್ನು ತಯಾರು ಮಾಡತೊಡಗಿದರು.॥6॥
</details>

<details open><summary>ಮೂಲಮ್ - 7</summary>

ಅವೃಕ್ಷೇಷು ಚ ದೇಶೇಷು ಕೇಚಿದ್ ವೃಕ್ಷಾನರೋಪಯನ್ ।  
ಕೇಚಿತ್ಕುಠಾರೈಷ್ಟಂಕೈಶ್ಚ ದಾತ್ರೈಶ್ಛಿಂದನ್ ಕ್ವಚಿತ್ ಕ್ವಚಿತ್ ॥
</details>

<details><summary>ಅನುವಾದ</summary>

ಮರಗಳಿಲ್ಲದ ಕಡೆಗಳಲ್ಲಿ ಕೆಲವರು ಸಾಲುಮರಗಳನ್ನು ನೆಟ್ಟರು. ಕೆಲವರು ದಾರಿಗೆ ಅಡ್ಡಲಾಗಿದ್ದ ಮರಗಳನ್ನು ಕೊಡಲಿಯಿಂದ ಕಡಿಯುತ್ತಾ, ಉಳಿಗಳಿಂದ ಬಂಡೆಗಳನ್ನೊಡೆಯುತ್ತಾ, ಮಚ್ಚುಗಳಿಂದ ಪೊದೆಗಳನ್ನು ಸವರುತ್ತಾ ದಾರಿ ನಿರ್ಮಿಸಿದರು.॥7॥
</details>

<details open><summary>ಮೂಲಮ್ - 8</summary>

ಅಪರೇ ವೀರಣಸ್ತಂಬಾನ್ಬಲಿನೋ ಬಲವತ್ತರಾಃ ।  
ವಿಧಮಂತಿ ಸ್ಮ ದುರ್ಗಾಣಿ ಸ್ಥಲಾನಿ ಚ ತತಸ್ತತಃ ॥
</details>

<details open><summary>ಮೂಲಮ್ - 9</summary>

ಅಪರೇಽಪೂರಯನ್ಕೂಪಾನ್ ಪಾಂಸುಭಿಃ ಶ್ವಭ್ರಮಾಯತಮ್ ।  
ನಿಮ್ನಭಾಗಾಂಸ್ತಥೈವಾಶು ಸಮಾಂಶ್ಚಕ್ರುಃ ಸಮಂತತಃ ॥
</details>

<details><summary>ಅನುವಾದ</summary>

ಇತರ ಕೆಲವು ಬಲಿಷ್ಠರು ಕುಶ-ಕಾಸ ಮೊದಲಾದ ಹುಲ್ಲು, ಸಣ್ಣಗಿಡಗಳನ್ನು, ಬೇರುಗಳನ್ನು ಕೈಗಳಿಂದಲೇ ಕಿತ್ತು ಹಾಕಿದರು. ಕೆಲವರು ಎತ್ತರ-ತಗ್ಗಾದ ದುರ್ಗಮ ಸ್ಥಾನಗಳನ್ನು ಅಗೆದು-ಅಗೆದು ಸಮತಟ್ಟಾಗಿಸಿದರು. ಬೇರೆ ಕೆಲವರು ಹೊಂಡಗಳನ್ನು ಮಣ್ಣಿನಿಂದ ಮುಚ್ಚಿಬಿಡುತ್ತಿದ್ದರು. ಹೀಗೆ ಶೀಘ್ರವಾಗಿ ಮಾರ್ಗದ ಕಾರ್ಯ ಸಾಗುತ್ತಿತ್ತು.॥8-9॥
</details>

<details open><summary>ಮೂಲಮ್ - 10</summary>

ಬಬಂಧುರ್ಬಂಧುನೀಯಾಂಶ್ಚ ಕ್ಷೋದ್ಯಾನ್ ಸಂಚುಕ್ಷುದುಸ್ತಥಾ ।  
ಬಿಭಿದುರ್ಭೇದನೀಯಾಂಶ್ಚ ತಾಂಸ್ತಾನ್ದೇಶಾನ್ನರಾಸ್ತದಾ ॥
</details>

<details><summary>ಅನುವಾದ</summary>

ಅವರು ಆಳವಾದ ನೀರಿನ ಮೇಲೆ ಯೋಗ್ಯ ಸೇತುವೆಗಳನ್ನು ಕಟ್ಟಿದರು. ಒರಟಾದ ಕಲ್ಲುಮಯ ನೆಲವನ್ನು ದಾಮಾಸುಗಳಿಂದ ತಟ್ಟಿ ಮೃದುವಾಗಿಸಿದರು. ಎತ್ತರವಾದ ಗುಡ್ಡಗಳಿರುವೆಡೆ ಸುರಂಗವನ್ನು ಕೊರೆದರು. ಈ ಪ್ರಕಾರ ಬೇರೆ-ಬೇರೆ ಪ್ರದೇಶಗಳಲ್ಲಿ ಅಲ್ಲಿಯ ಆವಶ್ಯಕತೆಗನುಸಾರ ಕಾರ್ಯ ಮಾಡುತ್ತಿದ್ದರು.॥10॥
</details>

<details open><summary>ಮೂಲಮ್ - 11</summary>

ಅಚಿರೇಣ ತು ಕಾಲೇನ ಪರಿವಾಹಾನ್ ಬಹೂದಕಾನ್ ।  
ಚಕ್ರುರ್ಬಹುವಿಧಾಕಾರಾನ್ ಸಾಗರಪ್ರತಿಮಾನ್ಬಹೂನ್ ॥
</details>

<details><summary>ಅನುವಾದ</summary>

ಸಣ್ಣ-ಸಣ್ಣ ತೊರೆಗಳ ನೀರು ಎಲ್ಲೆಡೆ ಹರಿಯುತ್ತಿತ್ತು, ಅದಕ್ಕೆ ಸುತ್ತಲು ಕಟ್ಟೆ ಕಟ್ಟಿ ಕೆರೆಗಳನ್ನು ನಿರ್ಮಿಸಿದರು. ಈ ರೀತಿ ಸ್ವಲ್ಪ ಸಮಯದಲ್ಲೇ ಅನೇಕ ಸರೋವರಗಳನ್ನು ನಿರ್ಮಿಸಿದರು. ಅವು ಆಳವಾದ ನೀರು ತುಂಬಿದ್ದರಿಂದ ಸಮುದ್ರದಂತೆ ತೋರುತ್ತಿತ್ತು.॥11॥
</details>

<details open><summary>ಮೂಲಮ್ - 12</summary>

ನಿರ್ಜಲೇಷು ಚ ದೇಶೇಷುಖಾನಯಾಮಾಸುರುತ್ತಮಾನ್ ।  
ಉದಪಾನಾನ್ಬಹುವಿಧಾನ್ ವೇದಿಕಾಪರಿಮಂಡಿತಾನ್ ॥
</details>

<details><summary>ಅನುವಾದ</summary>

ನೀರಿಲ್ಲದ ಕಡೆಗಳಲ್ಲಿ ನಾನಾ ಪ್ರಕಾರದ ಉತ್ತಮವಾದ ಕಲ್ಯಾಣಿಗಳನ್ನು, ಬಾವಿಗಳನ್ನು ಕಟ್ಟಿದರು. ಅವು ಸುತ್ತಲಿರುವ ಸೋಪಾನಗಳಿಂದ ಅಲಂಕೃತವಾಗಿದ್ದವು.॥12॥
</details>

<details open><summary>ಮೂಲಮ್ - 13</summary>

ಸಸುಧಾಕುಟ್ಟಿಮತಲಃ ಪ್ರಪುಷ್ಪಿತಮಹೀರುಹಃ ।  
ಮತ್ತೋದ್ಘುಷ್ಟದ್ವಿಜಗಣಃ ಪತಾಕಾಭಿರಲಂಕೃತಃ ॥
</details>

<details open><summary>ಮೂಲಮ್ - 14</summary>

ಚಂದನೋದಕಸಂಸಿಕ್ತೋ ನಾನಾಕುಸುಮಭೂಷಿತಃ ।  
ಬಹ್ವಶೋಭತ ಸೇನಾಯಾಃ ಪಂಥಾಃ ಸುರಪಥೋಪಮಃ ॥
</details>

<details><summary>ಅನುವಾದ</summary>

ಹೀಗೆ ಸೇನೆಯ ಆ ಮಾರ್ಗವು ದೇವತೆಗಳ ಮಾರ್ಗದಂತೆ ಹೆಚ್ಚು ಶೋಭಿಸತೊಡಗಿತು. ಅದರ ಮೇಲೆ ಸುಣ್ಣಗಚ್ಚು ಹಾಸಿ ಬಡಿದು ಭದ್ರಪಡಿಸಲಾಗಿತ್ತು. ಅದರ ಇಕ್ಕೆಲಗಳಲ್ಲಿ ಹೂವುಗಳಿಂದ ಸುಶೋಭಿತ ಮರಗಳನ್ನು ನೆಟ್ಟರು. ಅಲ್ಲಿಯ ವೃಕ್ಷಗಳ ಮೇಲೆ ಪಕ್ಷಿಗಳು ಚಿಲಿಪಿಲಿಗುಟ್ಟುತ್ತಿದ್ದವು. ಇಡೀ ಮಾರ್ಗವನ್ನು ಪತಾಕೆಗಳಿಂದ ಅಲಂಕರಿಸಿದರು, ಧೂಳು ಏಳದಂತೆ ಚಂದನ ಮಿಶ್ರಿತ ನೀರನ್ನು ಸಿಂಪಡಿಸಲಾಗಿತ್ತು ಮತ್ತು ಅನೇಕ ಪ್ರಕಾರದ ಹೂವುಗಳಿಂದ ಆ ಮಾರ್ಗವನ್ನು ಅಲಂಕರಿಸಿದರು.॥13-14॥
</details>

<details open><summary>ಮೂಲಮ್ - 15</summary>

ಆಜ್ಞಾಪ್ಯಾಥ ಯಥಾಜ್ಞಪ್ತಿ ಯುಕ್ತಾಸ್ತೇಽಧಿಕೃತಾನರಾಃ ।  
ರಮಣೀಯೇಷು ದೇಶೇಷುಬಹುಸ್ವಾದುಲೇಷು ಚ ॥
</details>

<details open><summary>ಮೂಲಮ್ - 16</summary>

ಯೋ ನಿವೇಶಸ್ತ್ವಭಿಪ್ರೇತೋ ಭರತಸ್ಯ ಮಹಾತ್ಮನಃ ।  
ಭೂಯಸ್ತಂ ಶೋಭಯಾಮಾಸುರ್ಭೂಷಾಭಿರ್ಭೂಷಣೋಪಮಮ್ ॥
</details>

<details><summary>ಅನುವಾದ</summary>

ಮಾರ್ಗದ ನಿರ್ಮಾಣವಾದ ಬಳಿಕ ಅಲ್ಲಲ್ಲಿ ತಂಗಲು ಶಿಬಿರಗಳನ್ನು ನಿರ್ಮಿಸಲು ಆಜ್ಞಾಪಿಸಿದ್ದ ಜನರು ಕಾರ್ಯದಲ್ಲಿ ದತ್ತಚಿತ್ತರಾಗಿ ಸೇವಕರಂತೆ ಕಾರ್ಯಮಾಡಲು ಅಪ್ಪಣೆ ಮಾಡಿದರು. ಸ್ವಾದಿಷ್ಟ ಫಲಗಳು ಧಾರಾಳವಿರುವಲ್ಲಿ ಶಿಬಿರಗಳನ್ನು ನಿರ್ಮಿಸಿದರು. ಭರತನ ಇಚ್ಛೆಯಂತೆ ಆ ಶಿಬಿರಗಳನ್ನು ನಾನಾ ರೀತಿಯ ಅಲಂಕಾರಗಳಿಂದ ಅಣಿಗೊಳಿಸಿದರು.॥15-16॥
</details>

<details open><summary>ಮೂಲಮ್ - 17</summary>

ನಕ್ಷತ್ರೇಷು ಪ್ರಶಸ್ತೇಷು ಮುಹೂರ್ತೇಷು ಚ ತದ್ವಿದಃ ।  
ನಿವೇಶಾನ್ ಸ್ಥಾಪಯಾಮಾಸುರ್ಭರತಸ್ಯ ಮಹಾತ್ಮನಃ ॥
</details>

<details><summary>ಅನುವಾದ</summary>

ವಾಸ್ತು ಕರ್ಮವನ್ನು ತಿಳಿದ ವಿದ್ವಾಂಸರು ಉತ್ತಮ ನಕ್ಷತ್ರ ಮತ್ತು ಮುಹೂರ್ತಗಳಲ್ಲಿ ಮಹಾತ್ಮಾ ಭರತನು ತಂಗಲಿರುವ ಸ್ಥಾನಗಳಲ್ಲಿ ವಾಸ್ತುಪ್ರತಿಷ್ಠೆ ಮಾಡಿಸಿದರು.॥17॥
</details>

<details open><summary>ಮೂಲಮ್ - 18</summary>

ಬಹುಪಾಂಸುಚಯಾಶ್ಚಾಪಿ ಪರಿಖಾಃ ಪರಿವಾರಿತಾಃ ।  
ತತ್ರೇಂದ್ರನೀಲಪ್ರತಿಮಾಃ ಪ್ರತೋಲೀವರಶೋಭಿತಾಃ ॥
</details>

<details open><summary>ಮೂಲಮ್ - 19</summary>

ಪ್ರಾಸಾದಮಾಲಾಸಂಯುಕ್ತಾಃಸೌಧಪ್ರಾಕಾರಸಂವೃತಾಃ ।  
ಪತಾಕಾಶೋಭಿತಾಃ ಸರ್ವೇಸುನಿರ್ಮಿತಮಹಾಪಥಾಃ ॥
</details>

<details open><summary>ಮೂಲಮ್ - 20</summary>

ವಿಸರ್ಪದ್ಭಿರಿವಾಕಾಶೇ ವಿಟಂಕಾಗ್ರವಿಮಾನಕೈಃ ।  
ಸಮುಚ್ಛ್ರಿತೈರ್ನಿವೇಶಾಸ್ತೇ ಬಭುಃ ಶಕ್ರಪುರೋಪಮಾಃ ॥
</details>

<details><summary>ಅನುವಾದ</summary>

ದಾರಿಯಲ್ಲಿ ನಿರ್ಮಿಸಿದ ವಿಶ್ರಾಮ ಸ್ಥಾನಗಳನ್ನು ಇಂದ್ರಪುರಿಯಂತೆ ಶೋಭಿಸುತ್ತಿದ್ದವು. ಅವುಗಳ ಸುತ್ತಲು ಕಂದಕಗಳನ್ನು ತೋಡಿದ್ದರು. ಎತ್ತರವಾಗಿ ಮಣ್ಣಿನಗೋಡೆ ನಿರ್ಮಿಸಿದ್ದವು. ಆ ನಿವೇಶನಗಳ ಒಳಗೆ ಇಂದ್ರನೀಲಮಣಿಗಳಿಂದ ಮಾಡಿದ ಪ್ರತಿಮೆಗಳನ್ನು ಅಲಂಕರಿಸಲಾಗಿತ್ತು. ರಾಜ ಮಾರ್ಗದಿಂದ, ಗಲ್ಲಿಗಳಿಂದ ಅವುಗಳು ಶೋಭಿಸುತ್ತಿದ್ದವು. ರಾಜಕೀಯ ಗೃಹಗಳಿಂದ, ದೇವಸ್ಥಾನಗಳಿಂದ ಕೂಡಿದ ಆ ಶಿಬಿರಗಳು ಸುಣ್ಣ-ಬಣ್ಣಗಳು ಬಳಿದು, ಸುತ್ತಲು ಗೋಡೆಗಳು ಇದ್ದವು. ಎಲ್ಲ ವಿಶ್ರಾಮ ಸ್ಥಾನಗಳನ್ನು ಪತಾಕೆಗಳಿಂದ ಸುಶೋಭಿತವಾಗಿದ್ದವು. ಎಲ್ಲೆಡೆ ದೊಡ್ಡ-ದೊಡ್ಡ ರಸ್ತೆಗಳನ್ನು ಸುಂದರವಾಗಿ ನಿರ್ಮಿಸಲಾಗಿತ್ತು. ಪಾರಿವಾಳಗಳು ಇರುವ ಗೂಡುಗಳಿಂದ, ಎತ್ತರವಾದ ಗೋಪುರ-ವಿಮಾನಗಳಿಂದಾಗಿ ಆ ಎಲ್ಲ ಶಿಬಿರಗಳು ತುಂಬಾ ಶೋಭಿಸುತ್ತಿದ್ದವು.॥18-20॥
</details>

<details open><summary>ಮೂಲಮ್ - 21</summary>

ಜಾಹ್ನವೀಂ ತು ಸಮಾಸಾದ್ಯ ವಿವಿಧದ್ರುಮಕಾನನಾಮ್ ।  
ಶೀತಲಾಮಲಪಾನೀಯಾಂ ಮಹಾಮೀನಸಮಾಕುಲಾಮ್ ॥
</details>

<details open><summary>ಮೂಲಮ್ - 22</summary>

ಸಚಂದ್ರತಾರಾಗಣಮಂಡಿತಂ ಯಥಾ  
ನಭಃ ಕ್ಷಪಾಯಾಮಮಲಂ ವಿರಾಜತೇ ।  
ನರೇಂದ್ರಮಾರ್ಗಃ ಸ ತದಾ ವ್ಯರಾಜತ  
ಕ್ರಮೇಣರಮ್ಯಃ ಶುಭಶಿಲ್ಪಿನಿರ್ಮಿತಃ ॥
</details>

<details><summary>ಅನುವಾದ</summary>

ನಾನಾ ಪ್ರಕಾರದ ವೃಕ್ಷಗಳ ವನಗಳಿಂದ ಸುಶೋಭಿತ, ಶೀತಲ-ನಿರ್ಮಲ ನೀರಿನಿಂದ ತುಂಬಿದ, ದೊಡ್ಡ-ದೊಡ್ಡ ಮೀನುಗಳಿಂದ ವ್ಯಾಪ್ತವಾದ ಗಂಗೆಯ ತೀರದವರೆಗೆ ಮಾಡಿದ ಆ ರಮಣೀಯ ರಾಜಮಾರ್ಗವು ಆಗ ಬಹಳ ಶೋಭಿಸುತ್ತಿತ್ತು. ಉತ್ತಮ ಶಿಲ್ಪಿಗಳು ಅದನ್ನು ನಿರ್ಮಿಸಿದ್ದರು. ರಾತ್ರಿಯಲ್ಲಿ ಅದು ಚಂದ್ರ-ನಕ್ಷತ್ರಗಳಿಂದ ತುಂಬಿದ ನಿರ್ಮಲ ಆಕಾಶದಂತೆ ಸುಶೋಭಿತವಾಗುತ್ತಿತ್ತು.॥21-22॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅಯೋಧ್ಯಾಕಾಂಡದಲ್ಲಿ ಎಂಭತ್ತನೆಯ ಸರ್ಗ ಪೂರ್ಣವಾಯಿತು.॥80॥
</details>
