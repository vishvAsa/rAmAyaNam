+++
title = "०७८ मन्थराशासनम्"
title_english = "078 Shatrughna seizes Manthara and threatens to punish her"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-078-Mandhara_Shasanam.mp3"></div>
</details>



<details><summary>ಭಾಗಸೂಚನಾ</summary>

ಕ್ರುದ್ಧನಾದ ಶತ್ರುಘ್ನನಿಂದ ಮಂಥರೆಯ ಭರ್ತ್ಸನೆ, ಭರತನಿಂದ ಸಾಂತ್ವನ
</details>

<details open><summary>ಮೂಲಮ್ - 1</summary>

ಅಥ ಯಾತ್ರಾಂ ಸಮೀಹಂತಂ ಶತ್ರುಘ್ನೋಲಕ್ಷ್ಮಣಾನುಜಃ ।  
ಭರತಂ ಶೋಕಸಂತಪ್ತಮಿದಂ ವಚನಮಬ್ರವೀತ್ ॥
</details>

<details><summary>ಅನುವಾದ</summary>

ಹದಿಮೂರನೆಯ ದಿವಸದ ಕಾರ್ಯ ಪೂರ್ಣಗೊಳಿಸಿ ಶ್ರೀರಾಮನ ಬಳಿಗೆ ಹೋಗುವ ವಿಚಾರ ಮಾಡುತ್ತಾ ಶೋಕ ಸಂತಪ್ತನಾದ ಭರತನಲ್ಲಿ ಲಕ್ಷ್ಮಣನ ತಮ್ಮ ಶತ್ರುಘ್ನನು ಈ ಪ್ರಕಾರ ಹೇಳಿದನು.॥1॥
</details>

<details open><summary>ಮೂಲಮ್ - 2</summary>

ಗತಿರ್ಯಃ ಸರ್ವಭೂತಾನಾಂ ದುಃಖೇ ಕಿಂ ಪುನರಾತ್ಮನಃ ।  
ಸ ರಾಮಃ ಸತ್ತ್ವಸಂಪನ್ನಃ ಸ್ತ್ರಿಯಾ ಪ್ರವ್ರಾಜಿತೋ ವನಮ್ ॥
</details>

<details><summary>ಅನುವಾದ</summary>

ಯಾರು ದುಃಖದಲ್ಲಿ ತನ್ನ ಹಾಗೂ ಆತ್ಮೀಯ ಜನರಿಗಾಗಿ ಏನು, ಸಮಸ್ತ ಪ್ರಾಣಿಗಳಿಗೂ ಆಸರೆಕೊಡುವ ಆ ಸತ್ತ್ವಗುಣ ಸಂಪನ್ನ ಶ್ರೀರಾಮನನ್ನು ಓರ್ವ ಸ್ತ್ರೀಯಿಂದಾಗಿ ಕಾಡಿಗೆ ಕಳಿಸಲಾಯಿತು. (ಇದು ಎಷ್ಟು ಖೇದದ ಮಾತಾಗಿದೆ?॥2॥
</details>

<details open><summary>ಮೂಲಮ್ - 3</summary>

ಬಲವಾನ್ ವೀರ್ಯಸಂಪನ್ನೋ ಲಕ್ಷ್ಮಣೋ ನಾಮಯೋಽಪ್ಯಸೌ ।  
ಕಿಂ ನ ಮೋಚಯತೇ ರಾಮಂ ಕೃತ್ವಾಪಿ ಪಿತೃನಿಗ್ರಹಮ್ ॥
</details>

<details><summary>ಅನುವಾದ</summary>

ಬಲ ಮತ್ತು ಪರಾಕ್ರಮ ಸಂಪನ್ನ ಹೆಸರುವಾಸಿ ಶೂರವೀರ ಲಕ್ಷ್ಮಣನೂ ಏನನ್ನೂ ಮಾಡಲಿಲ್ಲ. ನಾನು ಕೇಳುತ್ತೇನೆ. ಅವನು ತಂದೆಯನ್ನು ಬಂಧಿಸಿಯಾದರೂ ಶ್ರೀರಾಮನನ್ನು ಈ ಸಂಕಟದಿಂದ ಏಕೆ ಪಾರು ಮಾಡಲಿಲ್ಲ.॥3॥
</details>

<details open><summary>ಮೂಲಮ್ - 4</summary>

ಪೂರ್ವಮೇವ ತು ನಿಗ್ರಾಹ್ಯಃಸಮವೇಕ್ಷ್ಯ ನಯಾನಯೌ ।  
ಉತ್ಪಥಂ ಯಃ ಸಮಾರೂಢೋ ನಾರ್ಯಾ ರಾಜಾ ವಶಂ ಗತಃ ॥
</details>

<details><summary>ಅನುವಾದ</summary>

ಮಹಾರಾಜರು ಒಬ್ಬ ನಾರಿಗೆ ವಶನಾಗಿ ಕೆಟ್ಟದಾರಿ ಹಿಡಿದಾಗ ನ್ಯಾಯಾನ್ಯಾಯದ ವಿಚಾರಮಾಡಿ ಅವನನ್ನು ಮೊದಲೇ ಬಂಧಿಸಬೇಕಿತ್ತು.॥4॥
</details>

<details open><summary>ಮೂಲಮ್ - 5</summary>

ಇತಿ ಸಂಭಾಷಮಾಣೇ ತು ಶತ್ರುಘ್ನೇ ಲಕ್ಷ್ಮಣಾನುಜೇ ।  
ಪ್ರಾಗ್ದ್ವಾರೇಽಭೂತ್ತದಾ ಕುಬ್ಜಾ ಸರ್ವಾಭರಣಭೂಷಿತಾ ॥
</details>

<details><summary>ಅನುವಾದ</summary>

ಲಕ್ಷ್ಮಣನ ಅನುಜ ಶತ್ರುಘ್ನನು ಈ ಪ್ರಕಾರ ರೋಷಗೊಂಡು ಮಾತನಾಡುತ್ತಿರುವಾಗಲೇ ಕುಬ್ಜೆಯು ಸರ್ವಾಭರಣ ಭೂಷಿತೆಯಾಗಿ ಆ ಅರಮನೆಯ ಪೂರ್ವದ್ವಾರದಲ್ಲಿ ಬಂದು ನಿಂತುಕೊಂಡಳು.॥5॥
</details>

<details open><summary>ಮೂಲಮ್ - 6</summary>

ಲಿಪ್ತಾ ಚಂದನಸಾರೇಣ ರಾಜವಸ್ತ್ರಾಣಿ ಬಿಭ್ರತೀ ।  
ವಿವಿಧಂ ವಿವಿಧೈಸ್ತೈಸ್ತೈರ್ಭೂಷಣೈಶ್ಚ ವಿಭೂಷಿತಾ ॥
</details>

<details><summary>ಅನುವಾದ</summary>

ಶರೀರಕ್ಕೆಲ್ಲ ಉತ್ತಮೋತ್ತಮ ಚಂದನವನ್ನು ಪೂಸಿಕೊಂಡಿದ್ದಳು ಹಾಗೂ ಅವಳು ಮಹಾರಾಣಿಯರು ಉಡಲು ಯೋಗ್ಯವಾದ ವಸ್ತ್ರಗಳನ್ನು ಧರಿಸಿ ಬಗೆ-ಬಗೆಯ ಒಡವೆಗಳಿಂದ ಅಲಂಕರಿಸಿಕೊಂಡು ಅಲ್ಲಿಗೆ ಬಂದಿದ್ದಳು.॥6॥
</details>

<details open><summary>ಮೂಲಮ್ - 7</summary>

ಮೇಖಲಾದಾಮಭಿಶ್ಚಿತ್ರೈರನ್ಯೈಶ್ಚ ವರಭೂಷಣೈಃ ।  
ಬಭಾಸೇ ಬಹುಭಿರ್ಬದ್ಧಾ ರಜ್ಜುಭಿರಿವ ವಾನರೀ ॥
</details>

<details><summary>ಅನುವಾದ</summary>

ಸೊಂಟಕ್ಕೆ ವಿಚಿತ್ರವಾದ ಒಡ್ಯಾಣವನ್ನು ಹಾಗೂ ಅನೇಕ ಸುಂದರ ಅಲಂಕಾರಗಳಿಂದ ಸಿಂಗರಿಸಿಕೊಂಡು ಬಂದಿರುವ ಆಕೆಯು ಹಗ್ಗಗಳಿಂದ ಕಟ್ಟಿ ತಂದಿರುವ ಹೆಣ್ಣು ಕೋತಿಯಂತೆ ಕಾಣುತ್ತಿದ್ದಳು.॥7॥
</details>

<details open><summary>ಮೂಲಮ್ - 8</summary>

ತಾಂ ಸಮೀಕ್ಷ್ಯ ತದಾ ದ್ವಾಃಸ್ಥೋಭೃಶಂ ಪಾಪಸ್ಯ ಕಾರಿಣೀಮ್ ।  
ಗೃಹೀತ್ವಾಕರುಣಂ ಕುಬ್ಜಾಂ ಶತ್ರುಘ್ನಾಯ ನ್ಯವೇದಯತ್ ॥
</details>

<details><summary>ಅನುವಾದ</summary>

ಎಲ್ಲ ಅನಾಹುತಗಳ ಬೇರು ಆಕೆಯೇ ಆಗಿದ್ದಳು. ಅವಳೇ ಶ್ರೀರಾಮನ ವನವಾಸರೂಪೀ ಪಾಪದ ಮೂಲ ಕಾರಣಳಾಗಿದ್ದಳು. ಆಕೆಯನ್ನು ನೋಡುತ್ತಲೇ ದ್ವಾರ ಪಾಲಕರು ಅವಳನ್ನು ಹಿಡಿದು ನಿರ್ದಯತೆಯಿಂದ ಎಳೆದಾಡುತ್ತಾ ಶತ್ರುಘ್ನನ ಕೈಗೆ ಒಪ್ಪಿಸಿ ಈ ರೀತಿ ಹೇಳಿದರು.॥8॥
</details>

<details open><summary>ಮೂಲಮ್ - 9</summary>

ಯಸ್ಯಾಃ ಕೃತೇ ವನೇ ರಾಮೋ ನ್ಯಸ್ತದೇಹಶ್ಚ ವಃ ಪಿತಾ ।  
ಸೇಯಂ ಪಾಪಾ ನೃಶಂಸಾ ಚ ತಸ್ಯಾಃ ಕುರುಯಥಾಮತಿ ॥
</details>

<details><summary>ಅನುವಾದ</summary>

ರಾಜಕುಮಾರಾ! ಕ್ರೂರಕರ್ಮ ಮಾಡುವ ಈ ಪಾಪಿಯಿಂದಲೇ ಶ್ರೀರಾಮನು ವನವಾಸಕ್ಕೆ ಹೋಗಬೇಕಾಯಿತು ಮತ್ತು ನಿಮ್ಮ ತಂದೆಯವರು ಶರೀರ ತ್ಯಜಸಿದರು. ನೀವು ಈಕೆಗೆ ಉಚಿತವೆಸಿದ ಶಿಕ್ಷೆ ಕೊಡಿರಿ.॥9॥
</details>

<details open><summary>ಮೂಲಮ್ - 10</summary>

ಶತ್ರುಘ್ನಶ್ಚ ತದಾಜ್ಞಾಯ ವಚನಂ ಭೃಶದುಃಖಿತಃ ।  
ಅಂತಃಪುರಚರಾನ್ ಸರ್ವಾನಿತ್ಯುವಾಚ ಧೃತವ್ರತಃ ॥
</details>

<details><summary>ಅನುವಾದ</summary>

ದ್ವಾರಪಾಲಕನ ಮಾತನ್ನು ಕೇಳಿ ಶತ್ರುಘ್ನನ ದುಃಖ ಇನ್ನೂ ಹೆಚ್ಚಾಯಿತು. ಅವನು ತನ್ನ ಕರ್ತವ್ಯವನ್ನು ನಿಶ್ಚಯಿಸಿ, ಅಂತಃಪುರದಲ್ಲಿರುವ ಎಲ್ಲ ಜನರು ಕೇಳುವಂತೆ ಇಂತೆಂದನು.॥10॥
</details>

<details open><summary>ಮೂಲಮ್ - 11</summary>

ತೀವ್ರಮುತ್ಪಾದಿತಂ ದುಃಖಂ ಭ್ರಾತೃಣಾಂ ಮೇತಥಾ ಪಿತುಃ ।  
ಯಥಾ ಸೇಯಂ ನೃಶಂಸಸ್ಯ ಕರ್ಮಣಃ ಲಮಶ್ನುತಾಮ್ ॥
</details>

<details><summary>ಅನುವಾದ</summary>

ಈ ಪಾಪಿನಿಯು ನನ್ನ ಅಣ್ಣಂದಿರಿಗೆ ಹಾಗೂ ತಂದೆಗೆ ಸಹ ದುಃಖವನ್ನು ಕೊಟ್ಟಿರುವಂತೆಯೇ ಈ ಕ್ರೂರಕರ್ಮದ ದುಃಖದ ಫಲ ಅನುಭವಿಸಲಿ.॥11॥
</details>

<details open><summary>ಮೂಲಮ್ - 12</summary>

ಏವಮುಕ್ತ್ವಾ ತು ತೇನಾಶು ಸಖೀಜನಸಮಾವೃತಾ ।  
ಗೃಹೀತಾ ಬಲವತ್ ಕುಬ್ಜಾ ಸಾ ತದ್ ಗೃಹಮನಾದಯತ್ ॥
</details>

<details><summary>ಅನುವಾದ</summary>

ಹೀಗೆ ಹೇಳಿ ಸಖಿಯರಿಂದ ಸುತ್ತುವರಿದ ಕುಬ್ಜೆಯನ್ನು ಕೂಡಲೇ ಬಲವಾಗಿ ಹಿಡಿದುಕೊಂಡನು. ಅವಳು ಭಯದಿಂದ ಕಿರುಚಾಡಿದಾಗ ಇಡೀ ಅರಮನೆ ಪ್ರತಿಧ್ವನಿಸಿತು.॥12॥
</details>

<details open><summary>ಮೂಲಮ್ - 13</summary>

ತತಃ ಸುಭೃಶಸಂತಪ್ತಸ್ತಸ್ಯಾಃ ಸರ್ವಃ ಸಖೀಜನಃ ।  
ಕ್ರುದ್ಧಮಾಜ್ಞಾಯ ಶತ್ರುಘ್ನಂ ವಿಪಲಾಯತ ಸರ್ವಶಃ ॥
</details>

<details><summary>ಅನುವಾದ</summary>

ಮತ್ತೆ ಆಕೆಯ ಸಖಿಯರು ಅತ್ಯಂತ ಸಂತಪ್ತರಾಗಿ, ಶತ್ರುಘ್ನನು ಕುಪಿತನಾಗಿರುವುದನ್ನು ಕಂಡು ಎಲ್ಲರೂ ಓಡಿಹೋದರು.॥13॥
</details>

<details open><summary>ಮೂಲಮ್ - 14</summary>

ಅಮಂತ್ರಯತ ಕೃತ್ಸ್ನಶ್ಚ ತಸ್ಯಾಃ ಸರ್ವಃ ಸಖೀಜನಃ ।  
ಯಥಾಯಂ ಸಮುಪಕ್ರಾಂತೋ ನಿಃಶೇಷಂ ನಃ ಕರಿಷ್ಯತಿ ॥
</details>

<details><summary>ಅನುವಾದ</summary>

ಅವರೆಲ್ಲ ಒಂದೆಡೆ ಸೇರಿ ಪರಸ್ಪರ ಮಾತನಾಡಿಕೊಂಡರು - ಶತ್ರುಘ್ನನು ಬಲವಾಗಿ ಈಕೆಯನ್ನು ಹಿಡಿದಿರುವುದನ್ನು ನೋಡಿದರೆ ನಮ್ಮಲ್ಲಿ ಯಾರನ್ನೂ ಜೀವಂತವಾಗಿ ಬಿಡುವುದಿಲ್ಲ ಅಂತ ಅನಿಸುತ್ತದೆ.॥14॥
</details>

<details open><summary>ಮೂಲಮ್ - 15</summary>

ಸಾನುಕ್ರೋಶಾಂ ವದಾನ್ಯಾಂ ಚ ಧರ್ಮಜ್ಞಾಂ ಚ ಯಶಸ್ವಿನೀಮ್ ।  
ಕೌಸಲ್ಯಾಂ ಶರಣಂ ಯಾಮಃ ಸಾ ಹಿ ನೋಽಸ್ತಿ ಧ್ರುವಾ ಗತಿಃ ॥
</details>

<details><summary>ಅನುವಾದ</summary>

ಆದ್ದರಿಂದ ನಾವು ಪರಮ ದಯಾಳು, ಉದಾರ, ಧರ್ಮಜ್ಞ ಮತ್ತು ಯಶಸ್ವಿನೀ ಮಹಾರಾಣಿ ಕೌಸಲ್ಯೆಗೆ ಶರಣಾಗುವಾ. ಈಗ ಆಕೆಯೇ ನಮಗೆ ನಿಶ್ಚಲಗತಿಯಾಗಿದ್ದಾಳೆ.॥15॥
</details>

<details open><summary>ಮೂಲಮ್ - 16</summary>

ಸ ಚ ರೋಷೇಣ ಸಂವೀತಃ ಶತ್ರುಘ್ನಃ ಶತ್ರುಶಾಸನಃ ।  
ವಿಚಕರ್ಷ ತದಾ ಕುಬ್ಜಾಂ ಕ್ರೋಶಂತೀಂ ಪೃಥಿವೀತಲೇ ॥
</details>

<details><summary>ಅನುವಾದ</summary>

ಶತ್ರುದಮನ ಶತ್ರುಘ್ನನು ರೋಷಗೊಂಡು ಕುಬ್ಜೆಯನ್ನು ನೆಲದಲ್ಲಿ ಎಳೆದಾಡಿದನು. ಆಗ ಅವಳು ಜೋರಾಗಿ ಕೂಗುತ್ತಿದ್ದಳು.॥16॥
</details>

<details open><summary>ಮೂಲಮ್ - 17</summary>

ತಸ್ಯಾಂ ಹ್ಯಾಕೃಷ್ಯಮಾಣಾಯಾಂ ಮಂಥರಾಂಯಾಂತತಸ್ತತಃ ।  
ಚಿತ್ರಂ ಬಹುವಿಧಂ ಭಾಂಡಂ ಪೃಥಿವ್ಯಾಂ ತದ್ವ್ಯಶೀರ್ಯತ ॥
</details>

<details><summary>ಅನುವಾದ</summary>

ಮಂಥರೆಯನ್ನು ಹೀಗೆ ಎಳೆದಾಡುತ್ತಿರುವಾಗ ಆಕೆಯ ನಾನಾ ರೀತಿಯ ಒಡವೆಗಳು ಕಡಿದು ನೆಲದಲ್ಲಿ ಎಲ್ಲೆಡೆ ಚೆಲ್ಲಾಪಿಲ್ಲಿಯಾಗಿ ಬಿದ್ದಿದ್ದವು.॥17॥
</details>

<details open><summary>ಮೂಲಮ್ - 18</summary>

ತೇನ ಭಾಂಡೇನ ಸಂಕೀರ್ಣಂಶ್ರೀಮದ್ ರಾಜನಿವೇಶನಮ್ ।  
ಅಶೋಭತ ತದಾ ಭೂಯಃ ಶಾರದಂ ಗಗನಂ ಯಥಾ ॥
</details>

<details><summary>ಅನುವಾದ</summary>

ಆಭೂಷಣಗಳ ಆ ತುಂಡುಗಳಿಂದ ಶೋಭಾಸಂಪನ್ನ ವಿಶಾಲವಾದ ಆ ಅರಮನೆ ನಕ್ಷತ್ರಮಾಲೆಗಳಿಂದ ಅಲಂಕೃತವಾದ ಶರತ್ಕಾಲದ ಆಕಾಶದಂತೆ ಹೆಚ್ಚು ಶೋಭಿಸುತ್ತಿತ್ತು.॥18॥
</details>

<details open><summary>ಮೂಲಮ್ - 19</summary>

ಸ ಬಲೀ ಬಲವತ್ಕ್ರೋಧಾದ್ ಗೃಹೀತ್ವಾ ಪುರುಷರ್ಷಭಃ ।  
ಕೈಕೇಯೀಮಭಿನಿರ್ಭರ್ತ್ಯ್ಸ ಬಭಾಷೇ ಪರುಷಂವಚಃ ॥
</details>

<details><summary>ಅನುವಾದ</summary>

ಬಲವಂತನಾದ ನರಶ್ರೇಷ್ಠ ಶತ್ರುಘ್ನನು ರೋಷಗೊಂಡು ಮಂಥರೆಯನ್ನು ಜೋರಾಗಿ ಅಪ್ಪಳಿಸಿ ಎಳೆದಾಡುತ್ತಿರುವಾಗ ಆಕೆಯನ್ನು ಬಿಡಿಸಲು ಕೈಕೇಯಿಯು ಅವನ ಬಳಿಗೆ ಬಂದಳು. ಆಗ ಅವನು ಆಕೆಯನ್ನು ಧಿಕ್ಕರಿಸುತ್ತಾ, ಕಠೋರವಾದ ಮಾತುಗಳನ್ನಾಡಿ, ಸಿಟ್ಟಿನಿಂದ ಗದರಿಸಿದನು.॥19॥
</details>

<details open><summary>ಮೂಲಮ್ - 20</summary>

ತೈರ್ವಾಕ್ಯೈಃ ಪರುಷೈರ್ದುಃಖೈಃ ಕೈಕೇಯೀ ಭೃಶದುಃಖಿತಾ ।  
ಶತ್ರುಘ್ನಭಯಸಂತ್ರಸ್ತಾ ಪುತ್ರಂ ಶರಣಮಾಗತಾ ॥
</details>

<details><summary>ಅನುವಾದ</summary>

ಶತ್ರುಘ್ನನ ಆ ಮಾತುಗಳು ಬಹಳ ದುಃಖದಾಯಕವಾಗಿದ್ದವು. ಅವನ್ನು ಕೇಳಿ ಕೈಕೇಯಿಗೆ ತುಂಬಾ ದುಃಖವಾಯಿತು. ಅವಳು ಶತ್ರುಘ್ನನ ಭಯದಿಂದ ನಡುಗಿ ಹೋಗಿ, ತನ್ನ ಪುತ್ರನಲ್ಲಿ ಶರಣಾದಳು.॥20॥
</details>

<details open><summary>ಮೂಲಮ್ - 21</summary>

ತಂ ಪ್ರೇಕ್ಷ್ಯ ಭರತಃ ಕ್ರುದ್ಧಂ ಶತ್ರುಘ್ನಮಿದಮಬ್ರವೀತ್ ।  
ಅವಧ್ಯಾಃ ಸರ್ವಭೂತಾನಾಂ ಪ್ರಮದಾಃ ಕ್ಷಮ್ಯತಾಮಿತಿ ॥
</details>

<details><summary>ಅನುವಾದ</summary>

ಕ್ರೋಧಗೊಂಡ ಶತ್ರುಘ್ನನನ್ನು ನೋಡಿ ಭರತನು ಅವನಲ್ಲಿ ಹೇಳಿದನು - ಸುಮಿತ್ರಾಕುಮಾರ! ಕ್ಷಮಿಸು. ಸ್ತ್ರೀಯರು ಎಲ್ಲ ಪ್ರಾಣಿಗಳಿಗೆ ಅವಧ್ಯರಾಗಿದ್ದಾರೆ.॥21॥
</details>

<details open><summary>ಮೂಲಮ್ - 22</summary>

ಹನ್ಯಾಮಹಮಿಮಾಂ ಪಾಪಾಂ ಕೈಕೇಯೀಂದುಷ್ಟಚಾರಿಣೀಮ್ ।  
ಯದಿ ಮಾಂ ಧಾರ್ಮಿಕೋ ರಾಮೋ ನಾಸೂಯೇನ್ಮಾತೃಘಾತಕಮ್ ॥
</details>

<details><summary>ಅನುವಾದ</summary>

ಧರ್ಮಾತ್ಮಾ ಶ್ರೀರಾಮನು ಮಾತೃಘಾತಿ ಎಂದು ತಿಳಿದು ನನ್ನನ್ನು ನಿಂದಿಸದಿದ್ದರೆ ದುಷ್ಟಚಾರಿಣಿಯಾದ, ಪಾಪಿಷ್ಠೆಯಾದ ಈ ಕೈಕೇಯಿಯನ್ನು ಕೊಂದುಬಿಡುತ್ತಿದ್ದೆ.॥22॥
</details>

<details open><summary>ಮೂಲಮ್ - 23</summary>

ಇಮಾಮಪಿ ಹತಾಂ ಕುಬ್ಜಾಂ ಯದಿ ಜಾನಾತಿ ರಾಘವಃ ।  
ತ್ವಾಂ ಚ ಮಾಂ ಚೈವ ಧರ್ಮಾತ್ಮಾ ನಾಭಿಭಾಷಿಷ್ಯತೇ ಧ್ರುವಮ್ ॥
</details>

<details><summary>ಅನುವಾದ</summary>

ನಾವೀಗ ಮಂಥರೆಯನ್ನು ಕೊಂದರೂ, ಇದು ರಾಮನಿಗೇನಾದರೂ ತಿಳಿದರೆ ಧರ್ಮಾತ್ಮನಾದ ಅವನು ನಿನ್ನೊಡನೆಯಾಗಲೀ, ನನ್ನೊಡನೆಯಾಗಲೀ ಖಂಡಿತವಾಗಿ ಮಾತನಾಡಲಾರನು.॥23॥
</details>

<details open><summary>ಮೂಲಮ್ - 24</summary>

ಭರತಸ್ಯ ವಚಃ ಶ್ರುತ್ವಾ ಶತ್ರುಘ್ನೋ ಲಕ್ಷ್ಮಣಾನುಜಃ ।  
ನ್ಯವರ್ತತ ತತೋ ರೋಷಾತ್ ತಾಂ ಮುಮೋಚ ಚ ಮೂರ್ಛಿತಾಮ್ ॥
</details>

<details><summary>ಅನುವಾದ</summary>

ಭರತನ ಮಾತನ್ನು ಕೇಳಿ ಲಕ್ಷ್ಮಣಾನುಜ ಶತ್ರುಘ್ನನು ಮಂಥರೆಯ ವಧರೂಪೀ ದೋಷದಿಂದ ನಿವೃತ್ತನಾದನು ಮತ್ತು ಆಕೆಯನ್ನು ಮೂರ್ಛಿತ ಸ್ಥಿತಿಯಲ್ಲೇ ಬಿಟ್ಟುಬಿಟ್ಟನು.॥24॥
</details>

<details open><summary>ಮೂಲಮ್ - 25</summary>

ಸಾ ಪಾದಮೂಲೇ ಕೈಕೇಯ್ಯಾ ಮಂಥರಾ ನಿಪಪಾತ ಹ ।  
ನಿಃಶ್ವಸಂತಿಸುದುಃಖಾರ್ತಾ ಕೃಪಣಂ ವಿಲಲಾಪ ಹ ॥
</details>

<details><summary>ಅನುವಾದ</summary>

ಮಂಥರೆಯು ಕೈಕೇಯಿಯ ಕಾಲಿಗೆ ಬಿದ್ದು, ದೀರ್ಘವಾಗಿ ನಿಟ್ಟುಸಿರುಬಿಡುತ್ತಾ ಅತ್ಯಂತ ದುಃಖದಿಂದ ಆರ್ತಳಾಗಿ ಕರುಣಾಪೂರ್ಣವಾಗಿ ವಿಲಪಿಸತೊಡಗಿದಳು.॥25॥
</details>

<details open><summary>ಮೂಲಮ್ - 26</summary>

ಶತ್ರುಘ್ನವಿಕ್ಷೇಪವಿಮೂಢಸಂಜ್ಞಾಂ  
ಸಮೀಕ್ಷ್ಯ ಕುಬ್ಜಾಂ ಭರತಸ್ಯ ಮಾತಾ ।  
ಶನೈಃ ಸಮಾಶ್ವಾಸಯದಾರ್ತರೂಪಾಂ  
ಕ್ರೌಂಚೀಂ ವಿಲಗ್ನಾಮಿವ ವೀಕ್ಷಮಾಣಾಮ್ ॥
</details>

<details><summary>ಅನುವಾದ</summary>

ಶತ್ರುಘ್ನನು ಅಪ್ಪಳಿಸಿ ಎಳೆದಾಡುತ್ತಿರುವ ಮಂಥರೆಯು ಆರ್ತಳಾಗಿ ನಿಶ್ಚೇಷ್ಟಿತಳಾದ ಆಕೆಯನ್ನು ನೋಡಿ ಕೈಕೇಯಿಯು ನಿಧಾನವಾಗಿ ಆಕೆಗೆ ಆಶ್ವಾಸನೆಯನ್ನು ಕೊಡುತ್ತಾ, ಎಚ್ಚರಿಸತೊಡಗಿದಳು. ಆಗ ಕುಬ್ಜೆಯು ಪಂಜರದೊಳಗೆ ಬಂಧಿತವಾದ ಕ್ರೌಂಚಪಕ್ಷಿಯಂತೆ ಕಾತರಳಾಗಿ ಆಕೆಯನ್ನು ನೋಡುತ್ತಾ ಇದ್ದಳು.॥26॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅಯೋಧ್ಯಾಕಾಂಡದಲ್ಲಿ ಎಪ್ಪತ್ತೆಂಟನೆಯ ಸರ್ಗ ಪೂರ್ಣವಾಯಿತು.॥78॥
</details>
