+++
title = "०२० कौसल्याविलापः"
title_english = "020 Kausalya s grief"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-020-Kousalya_Vilapaha.mp3"></div>
</details>



<details><summary>ಭಾಗಸೂಚನಾ</summary>

ದಶರಥರಾಜನ ಇತರ ಪತ್ನಿಯರ ವಿಲಾಪ, ಶ್ರೀರಾಮನು ಕೌಸಲ್ಯೆಯ ಅಂತಃಪುರಕ್ಕೆ ಹೋಗಿ ವನವಾಸದ ವಿಷಯವನ್ನು ತಿಳಿಸುವುದು, ಕೌಸಲ್ಯೆಯ ಮೂರ್ಛೆ, ಶ್ರೀರಾಮನ ಶೈತ್ಯೋಪಚಾರದಿಂದ ಮೂರ್ಛೆತಳೆದು, ಕೌಸಲ್ಯೆಯ ವಿಲಾಪ
</details>

<details open><summary>ಮೂಲಮ್ - 1</summary>

ತಸ್ಮಿಂಸ್ತು ಪುರುಷವ್ಯಾಘ್ರೇ ನಿಷ್ಕ್ರಾಮತಿ ಕೃತಾಂಜಲೌ ।  
ಆರ್ತಶಬ್ದೋ ಮಹಾನ್ ಜಜ್ಞೇ ಸ್ತ್ರೀಣಾಮಂತಃಪುರೇ ತದಾ ॥
</details>

<details><summary>ಅನುವಾದ</summary>

ಪುರುಷಸಿಂಹ ಶ್ರೀರಾಮನು ಕೈಮುಗಿದುಕೊಂಡು ಅಂತಃಪುರದಿಂದ ಹೊರಗೆ ಬರುತ್ತಲೇ, ಅಂತಃಪುರಗಳಲ್ಲಿದ್ದ ರಾಜ ಮಹಿಳೆಯರ ದೊಡ್ಡದಾದ ಆರ್ತನಾದವು ಕೇಳಿ ಬಂತು.॥1॥
</details>

<details open><summary>ಮೂಲಮ್ - 2</summary>

ಕೃತ್ಯೇಷ್ವಚೋದಿತಃ ಪಿತ್ರಾ ಸರ್ವಸ್ಯಾಂತಃಪುರಸ್ಯ ಚ ।  
ಗತಿಶ್ಚ ಶರಣಂಚಾಸೀತ್ ಸ ರಾಮೋಽದ್ಯ ಪ್ರವತ್ಸ್ಯತಿ ॥
</details>

<details><summary>ಅನುವಾದ</summary>

ಅಯ್ಯೋ! ನಮ್ಮ ರಾಮನು ಅಂತಃಪುರದಲ್ಲಿರುವ ನಮಗೆ ಆಗಬೇಕಾಗಿದ್ದ ಕಾರ್ಯಗಳೆಲ್ಲವನ್ನು ತಂದೆಯು ಹೇಳಿರದಿದ್ದರೂ ಆಯಾ ಕಾಲಕ್ಕೆ ಮಾಡಿಕೊಡುತ್ತಿದ್ದನು. ಅವನೇ ನಮಗೆ ಗತಿಯೂ, ರಕ್ಷಕನೂ ಆಗಿದ್ದಾನೆ. ಅಂತಹ ಶ್ರೀರಾಮನು ಇಂದು ವನಕ್ಕೆ ಹೊರಟುಹೋಗುವನಲ್ಲ.॥2॥
</details>

<details open><summary>ಮೂಲಮ್ - 3</summary>

ಕೌಸಲ್ಯಾಯಾಂ ಯಥಾ ಯುಕ್ತೋ ಜನನ್ಯಾಂ ವರ್ತತೇ ಸದಾ ।  
ತಥೈವ ವರ್ತತೇಽಸ್ಮಾಸು ಜನ್ಮಪ್ರಭೃತಿ ರಾಘವಃ ॥
</details>

<details><summary>ಅನುವಾದ</summary>

ಆ ರಘುನಾಥನು ಹುಟ್ಟಿದಾಗಿನಿಂದಾಗಿ ತನ್ನ ತಾಯಿ ಕೌಸಲ್ಯೆಯ ಹಿತದಲ್ಲಿ ಆಸಕ್ತನಾಗಿರುವಂತೆಯೇ ನಮ್ಮ ಹಿತದಲ್ಲಿಯೂ ಆಸಕ್ತನಾಗಿರುತ್ತಿದ್ದನು.॥3॥
</details>

<details open><summary>ಮೂಲಮ್ - 4</summary>

ನ ಕ್ರುಧ್ಯತ್ಯಭಿಶಪ್ತೋಽಪಿ ಕ್ರೋಧನೀಯಾನಿ ವರ್ಜಯನ್ ।  
ಕ್ರುದ್ಧಾನ್ ಪ್ರಸಾದಯನ್ ಸರ್ವಾನ್ ಸ ಇತೋಽದ್ಯ ಪ್ರವತ್ಸ್ಯತಿ ॥
</details>

<details><summary>ಅನುವಾದ</summary>

ಕಠೋರವಾಗಿ ನಾವು ಮಾತನಾಡಿದರೂ ಅವನು ಸಿಟ್ಟಾಗುತ್ತಿರಲಿಲ್ಲ. ಬೇರೆಯವರಿಗೆ ಸಿಟ್ಟು ಬರುವಂತಹ ಯಾವ ಮಾತನ್ನೂ ಆಡುತ್ತಿರಲಿಲ್ಲ ಹಾಗೂ ಮುನಿಸಿಕೊಂಡವರನ್ನು ಸಂತೈಸಿ ಪ್ರಸನ್ನಗೊಳಿಸುತ್ತಿದ್ದನು. ಅಂತಹ ಶ್ರೀರಾಮನು ಇಂದು ವನವಾಸಕ್ಕಾಗಿ ಹೋಗುತ್ತಿದ್ದಾನೆ. ಮುಂದೆ ನಮ್ಮ ಗತಿಯೇನು.॥4॥
</details>

<details open><summary>ಮೂಲಮ್ - 5</summary>

ಅಬುದ್ಧಿರ್ಬತ ನೋ ರಾಜಾ ಜೀವಲೋಕಂ ಚರತ್ಯಯಮ್ ।  
ಯೋ ಗತಿಂ ಸರ್ವಭೂತಾನಾಂ ಪರಿತ್ಯಜತಿ ರಾಘವಮ್ ॥
</details>

<details><summary>ಅನುವಾದ</summary>

ಅಯ್ಯೋ! ನಮ್ಮ ಮಹಾರಾಜರ ಬುದ್ಧಿ ನಿಶ್ಚಯವಾಗಿ ಕೆಟ್ಟುಹೋಗಿದೆ. ಇವರು ಸಮಸ್ತ ಜೀವ-ಜಗತ್ತನ್ನು ವಿನಾಶ ಮಾಡಲು ಹೊರಟಿರುವರು. ಅದರಿಂದಲೇ ಸಮಸ್ತ ಪ್ರಾಣಿಗಳ ಜೀವನಾಧಾರನಾದ ಶ್ರೀರಾಮನನ್ನು ತ್ಯಜಿಸುತ್ತಿದ್ದಾರೆ.॥5॥
</details>

<details open><summary>ಮೂಲಮ್ - 6</summary>

ಇತಿ ಸರ್ವಾ ಮಹಿಷ್ಯಸ್ತಾ ವಿವತ್ಸಾ ಇವ ಧೇನವಃ ।  
ಪತಿಮಾಚುಕ್ರುಶುಶ್ಚಾಪಿ ಸಸ್ವನಂ ಚಾಪಿ ಚಕ್ರುಶುಃ ॥
</details>

<details><summary>ಅನುವಾದ</summary>

ಈ ಪ್ರಕಾರ ಎಲ್ಲ ರಾಣಿಯರು ರಾಮನ ಗುಣಗಳನ್ನು ಹೊಗಳುತ್ತಾ, ಪತಿಯನ್ನು ನಿಂದಿಸುತ್ತಾ ಕರುವನ್ನು ಅಗಲಿದ ಗೋವು ಗೋಳಾಡುವಂತೆ ಗಟ್ಟಿಯಾಗಿ ಅಳತೊಡಗಿದರು.॥6॥
</details>

<details open><summary>ಮೂಲಮ್ - 7</summary>

ಸ ಹಿ ಚಾಂತಃಪುರೇ ಘೋರಮಾರ್ತಶಬ್ದಂ ಮಹೀಪತಿಃ ।  
ಪುತ್ರಶೋಕಾಭಿಸಂತಪ್ತಃ ಶ್ರುತ್ವಾ ವ್ಯಾಲೀಯತಾಸನೇ ॥
</details>

<details><summary>ಅನುವಾದ</summary>

ಅಂತಃಪುರದ ಆ ಭಯಂಕರ ಆರ್ತನಾದವನ್ನು ಕೇಳಿ ದಶರಥನು ಪುತ್ರಶೋಕದಿಂದ ಸಂತಪ್ತನಾಗಿ ಲಜ್ಜೆಯಿಂದ ಮುಖವನ್ನು ಮುಚ್ಚಿಕೊಂಡನು.॥7॥
</details>

<details open><summary>ಮೂಲಮ್ - 8</summary>

ರಾಮಸ್ತು ಭೃಶಮಾಯಸ್ತೋ ನಿಃಶ್ವಸನ್ನಿವ ಕುಂಜರಃ ।  
ಜಗಾಮ ಸಹಿತೋ ಭ್ರಾತ್ರಾ ಮಾತುರಂತಃಪುರಂ ವಶೀ ॥
</details>

<details><summary>ಅನುವಾದ</summary>

ಇತ್ತ ಜಿತೇಂದ್ರಿಯನಾದ ಶ್ರೀರಾಮಚಂದ್ರನು ಸ್ವಜನರ ದುಃಖದಿಂದ ದುಃಖಿತನಾಗಿ ಆನೆಯಂತೆ ದೀರ್ಘವಾಗಿ ನಿಟ್ಟಿಸುರುಬಿಡುತ್ತಾ ಲಕ್ಷ್ಮಣನೊಂದಿಗೆ ಮಾತೆಯ ಅಂತಃಪುರವನ್ನು ಹೊಕ್ಕನು.॥8॥
</details>

<details open><summary>ಮೂಲಮ್ - 9</summary>

ಸೋಽಪಶ್ಯತ್ ಪುರುಷಂ ತತ್ರ ವೃದ್ಧಂ ಪರಮಪೂಜಿತಮ್ ।  
ಉಪವಿಷ್ಟಂಗೃಹದ್ವಾರಿ ತಿಷ್ಠತಶ್ಚಾಪರಾನ್ ಬಹೂನ್ ॥
</details>

<details><summary>ಅನುವಾದ</summary>

ಕೌಸಲ್ಯಾದೇವಿಯ ಅಂತಃಪುರದ ಬಾಗಿಲಲ್ಲಿ ವೃದ್ಧನಾದ ಪರಮ ಪೂಜ್ಯ ದ್ವಾರಾಧ್ಯಕ್ಷನು ಕುಳಿತಿರುವುದನ್ನು ಹಾಗೂ ಇತರ ಅನೇಕ ದ್ವಾರಪಾಲಕರು ಇರುವುದನ್ನು ಶ್ರೀರಾಮನು ನೋಡಿದನು.॥9॥
</details>

<details open><summary>ಮೂಲಮ್ - 10</summary>

ದೃಷ್ಟೈವ ತು ತದಾ ರಾಮಂ ತೇ ಸರ್ವೇ ಸಮುಪಸ್ಥಿತಾಃ ।  
ಜಯೇನ ಜಯತಾಂ ಶ್ರೇಷ್ಠಂ ವರ್ಧಯಂತಿಸ್ಮ ರಾಘವಮ್ ॥
</details>

<details><summary>ಅನುವಾದ</summary>

ಅವರೆಲ್ಲರೂ ವಿಜಯೀ ವೀರರಲ್ಲಿ ಶ್ರೇಷ್ಠನಾದ ರಘುನಂದನ ಶ್ರೀರಾಮನನ್ನು ನೋಡುತ್ತಲೇ ಅವನ ಜಯ-ಜಯಕಾರ ಮಾಡುತ್ತಾ, ಸೇವೆಗಾಗಿ ಸಿದ್ಧರಾಗಿ ಅಭಿನಂದಿಸಿದರು.॥10॥
</details>

<details open><summary>ಮೂಲಮ್ - 11</summary>

ಪ್ರವಿಶ್ಯ ಪ್ರಥಮಾಂ ಕಕ್ಷ್ಯಾಂ ದ್ವಿತೀಯಾಯಾಂ ದದರ್ಶ ಸಃ ।  
ಬ್ರಾಹ್ಮಣಾನ್ ವೇದಸಂಪನ್ನಾನ್ ವೃದ್ಧಾನ್ ರಾಜ್ಞಾಭಿಸತ್ಕೃತಾನ್ ॥
</details>

<details><summary>ಅನುವಾದ</summary>

ಮೊದಲನೆಯ ಆವರಣವನ್ನು ದಾಟಿ, ಎರಡನೆಯ ಆವರಣವನ್ನು ಪ್ರವೇಶಿಸಿದಾಗ ಅಲ್ಲಿ ರಾಜನಿಂದ ಸಮ್ಮಾನಿತರಾದ ಅನೇಕ ವೇದಜ್ಞ ಬ್ರಾಹ್ಮಣರನ್ನು ಶ್ರೀರಾಮನು ನೋಡಿದನು.॥11॥
</details>

<details open><summary>ಮೂಲಮ್ - 12</summary>

ಪ್ರಣಮ್ಯ ರಾಮಸ್ತಾನ್ ವೃದ್ಧಾಂ ಸ್ತೃತೃತೀಯಾಯಾಂ ದದರ್ಶ ಸಃ ।  
ಸ್ತ್ರಿಯೋ ಬಾಲಾಶ್ಚ ವೃದ್ಧಾಶ್ಚ ದ್ವಾರರಕ್ಷಣತತ್ಪರಾಃ ॥
</details>

<details><summary>ಅನುವಾದ</summary>

ಆ ವೃದ್ಧ ಬ್ರಾಹ್ಮಣರನ್ನು ವಂದಿಸಿ ಶ್ರೀರಾಮಚಂದ್ರನು ಮೂರನೆಯ ಆವರಣವನ್ನು ತಲುಪಿದಾಗ ಅಲ್ಲಿ ದ್ವಾರ ರಕ್ಷಣೆಯ ಕಾರ್ಯದಲ್ಲಿ ತೊಡಗಿದ್ದ ಅನೇಕ ತರುಣಿಯರನ್ನು ಮತ್ತು ವೃದ್ಧ ಸ್ತ್ರೀಯರನ್ನು ನೋಡಿದನು.॥12॥
</details>

<details open><summary>ಮೂಲಮ್ - 13</summary>

ವರ್ಧಯಿತ್ವಾ ಪ್ರಹೃಷ್ಟಾಸ್ತಾಃ ಪ್ರವಿಶ್ಯ ಚ ಗೃಹಂ ಸ್ತ್ರಿಯಃ ।  
ನ್ಯವೇದಯಂತ ತ್ವರಿತಂ ರಾಮಮಾತುಃ ಪ್ರಿಯಂ ತದಾ ॥
</details>

<details><summary>ಅನುವಾದ</summary>

ಶ್ರೀರಾಮನನ್ನು ನೋಡಿ ಆ ಸ್ತ್ರೀಯರಿಗೆ ಬಹಳ ಸಂತೋಷವಾಯಿತು. ಅವರು ರಾಮನನ್ನು ಅಭಿನಂದಿಸುತ್ತಾ ಕೂಡಲೇ ಅಂತಃಪುರದೊಳಗೆ ಹೋಗಿ ಶ್ರೀರಾಮನು ಬಂದಿರುವ ಪ್ರಿಯ ಸಮಾಚಾರವನ್ನು ಕೌಸಲ್ಯೆಗೆ ಅರುಹಿದರು.॥13॥
</details>

<details open><summary>ಮೂಲಮ್ - 14</summary>

ಕೌಸಲ್ಯಾಪಿ ತದಾ ದೇವೀ ರಾತ್ರಿಂ ಸ್ಥಿತ್ವಾ ಸಮಾಹಿತಾ ।  
ಪ್ರಭಾತೇ ಚಾಕರೋತ್ ಪೂಜಾಂ ವಿಷ್ಣೋಃ ಪುತ್ರಹಿತೈಷಿಣೀ ॥
</details>

<details><summary>ಅನುವಾದ</summary>

ಆಗ ಕೌಸಲ್ಯಾದೇವಿಯು ಮಗನ ಹಿತಕ್ಕಾಗಿ ರಾತ್ರಿಯಿಡೀ ಎಚ್ಚರವಾಗಿದ್ದು, ಬೆಳಗ್ಗೆ ಏಕಾಗ್ರಚಿತ್ತಳಾಗಿ ಭಗವಾನ್ ವಿಷ್ಣುವನ್ನು ಪೂಜಿಸುತ್ತಿದ್ದಳು.॥14॥
</details>

<details open><summary>ಮೂಲಮ್ - 15</summary>

ಸಾ ಕ್ಷೌಮವಸನಾ ಹೃಷ್ಟಾ ನಿತ್ಯಂ ವ್ರತಪರಾಯಣಾ ।  
ಅಗ್ನಿ ಜುಹೋತಿ ಸ್ಮ ತದಾಮಂತ್ರವತ್ ಕೃತಮಂಗಲಾ ॥
</details>

<details><summary>ಅನುವಾದ</summary>

ಆಕೆಯು ರೇಶ್ಮೆಸೀರೆಯನ್ನುಟ್ಟು ಬಹಳ ಸಂತೋಷದಿಂದ ನಿರಂತರ ವ್ರತಪರಾಯಣಳಾಗಿ ಮಂಗಲಕಾರ್ಯಗಳನ್ನು ಮುಗಿಸಿ, ಆಗ ಮಂತ್ರೋಚ್ಚಾರ ಪೂರ್ವಕ ಅಗ್ನಿಯಲ್ಲಿ ಹವನ ಮಾಡುತ್ತಿದ್ದಳು.॥15॥
</details>

<details open><summary>ಮೂಲಮ್ - 16</summary>

ಪ್ರವಿಶ್ಯ ತು ತದಾ ರಾಮೋ ಮಾತುರಂತಃಪುರಂ ಶುಭಮ್ ।  
ದದರ್ಶ ಮಾತರಂ ತತ್ರ ಹಾವಯಂತೀಂ ಹುತಾಶನಮ್ ॥
</details>

<details><summary>ಅನುವಾದ</summary>

ಆಗಲೇ ಶ್ರೀರಾಮನು ಮಾತೆಯ ಶುಭ ಅಂತಃಪುರವನ್ನು ಪ್ರವೇಶಿಸಿ ಅಲ್ಲಿ ಯಜ್ಞೇಶ್ವರನಲ್ಲಿ ಹೋಮ ಮಾಡುತ್ತಾ ಇರುವ ತಾಯಿಯನ್ನು ನೋಡಿದನು.॥16॥
</details>

<details open><summary>ಮೂಲಮ್ - 17</summary>

ದೇವಕಾರ್ಯ ನಿಮಿತ್ತಂ ಚ ತತ್ರಾಪಶ್ಯತ್ ಸಮುದ್ಯತಮ್ ।  
ದಧ್ಯಕ್ಷತಘೃತಂ ಚೈವ ಮೋದಕಾನ್ಹವಿಷಸ್ತಥಾ ॥
</details>

<details open><summary>ಮೂಲಮ್ - 18</summary>

ಲಾಜಾನ್ಮಾಲ್ಯಾನಿ ಶುಕ್ಲಾನಿ ಪಾಯಸಂ ಕೃಸರಂ ತಥಾ ।  
ಸಮಿಧಃ ಪೂರ್ಣಕುಂಭಾಂಶ್ಚ ದದರ್ಶ ರಘುನಂದನಃ ॥
</details>

<details><summary>ಅನುವಾದ</summary>

ರಘುನಂದನನು ನೋಡುತ್ತಾನೆ - ಅಲ್ಲಿ ದೇವಕಾರ್ಯಕ್ಕಾಗಿ ಬಹಳಷ್ಟು ಸಾಮಗ್ರಿಗಳನ್ನು ಸಂಗ್ರಹಿಸಿಟ್ಟಿದ್ದರು. ಮೊಸರು, ಅಕ್ಷತೆ, ತುಪ್ಪ, ಕಜ್ಜಾಯ, ಹವಿಸ್ಸು, ಅರಳು, ಬಿಳಿಯ ಹೂಮಾಲೆಗಳು, ಪಾಯಸ, ಪೊಂಗಲು, ಸಮಿತ್ತುಗಳು, ಪುಣ್ಯಜಲ ತುಂಬಿದ ಅನೇಕ ಕಲಶಗಳು ಅಣಿಗೊಳಿಸಿ ಇಟ್ಟಿದ್ದರು.॥17-18॥
</details>

<details open><summary>ಮೂಲಮ್ - 19</summary>

ತಾಂ ಶುಕ್ಲಕ್ಷೌಮಸಂವೀತಾಂ ವ್ರತಯೋಗೇನ ಕರ್ಶಿತಾಮ್ ।  
ತರ್ಪಯಂತೀಂ ದದರ್ಶಾದ್ಭಿರ್ದೇವತಾಂ ವರವರ್ಣಿನೀಮ್ ॥
</details>

<details><summary>ಅನುವಾದ</summary>

ಕಾಂತಿಮತಿ ಕೌಸಲ್ಯೆಯು ಶುಭ್ರ ರೇಶ್ಮೆಸೀರೆಯನ್ನು ಉಟ್ಟಿದ್ದಳು. ವ್ರತಾನುಷ್ಠಾನಗಳಿಂದ ಸೊರಗಿ ಹೋಗಿದ್ದಳು ಮತ್ತು ಇಷ್ಟದೇವತೆಯ ತರ್ಪಣ ಮಾಡುತ್ತಿರುವ ತಾಯಿಯನ್ನು ಶ್ರೀರಾಮನು ನೋಡಿದನು.॥19॥
</details>

<details open><summary>ಮೂಲಮ್ - 20</summary>

ಸಾ ಚಿರಸ್ಯಾತ್ಮಜಂ ದೃಷ್ಟ್ವಾ ಮಾತೃನಂದನಮಾಗತಮ್ ।  
ಅಭಿಚಕ್ರಾಮ ಸಂಹೃಷ್ಟಾ ಕಿಶೋರಂ ವಡವಾ ಯಥಾ ॥
</details>

<details><summary>ಅನುವಾದ</summary>

ಮಾತೆಯ ಆನಂದವರ್ಧನನಾದ ಶ್ರೀರಾಮನು ಬಹಳ ಹೊತ್ತಿನ ಬಳಿಕ ಮುಂದೆ ನಿಂತಿರುವುದನ್ನು ನೋಡಿ ಕೌಸಲ್ಯೆಯು ಬಹಳ ಹರ್ಷಗೊಂಡು ಹೆಣ್ಣುಕುದುರೆಯು ಮರಿಯನ್ನು ನೋಡಿ ಬಳಿಗೆ ಓಡಿಬರುವಂತೆ ರಾಮನ ಬಳಿಗೆ ಬಂದಳು.॥20॥
</details>

<details open><summary>ಮೂಲಮ್ - 21</summary>

ಸ ಮಾತರಮುಪಕ್ರಾಂತಾಮುಪಸಂಗೃಹ್ಯ ರಾಘವಃ ।  
ಪರಿಷ್ವಕ್ತಶ್ಚ ಬಾಹುಭ್ಯಾಮವಘ್ರಾತಶ್ಚ ಮೂರ್ಧನಿ ॥
</details>

<details><summary>ಅನುವಾದ</summary>

ಬಳಿಗೆ ಬಂದ ತಾಯಿಯನ್ನು ನೋಡಿ ಶ್ರೀರಾಮನು ಆಕೆಯ ಚರಣಗಳಿಗೆ ಸಾಷ್ಟಾಂಗ ನಮಸ್ಕಾರ ಮಾಡಿದನು. ಆಗ ಕೌಸಲ್ಯೆಯು ಆತನನ್ನು ಎರಡೂ ಕೈಗಳಿಂದ ಮೇಲೆತ್ತಿ ಎದೆಗೊತ್ತಿಕೊಂಡು ಶಿರವನ್ನು ಆಘ್ರಾಣಿಸಿದಳು.॥21॥
</details>

<details open><summary>ಮೂಲಮ್ - 22</summary>

ತಮುವಾಚ ದುರಾಧರ್ಷಂ ರಾಘವಂ ಸುತಮಾತ್ಮನಃ ।  
ಕೌಸಲ್ಯಾ ಪುತ್ರವಾತ್ಸಲ್ಯಾದಿದಂ ಪ್ರಿಯಹಿತಂ ವಚಃ ॥
</details>

<details><summary>ಅನುವಾದ</summary>

ಆಗ ಕೌಸಲ್ಯಾದೇವಿಯು ತನ್ನ ದುರ್ಜಯ ಪುತ್ರನಾದ ಶ್ರೀರಾಮಚಂದ್ರನಲ್ಲಿ ಪುತ್ರಸ್ನೇಹವಶಳಾಗಿ ಹೀಗೆ ಪ್ರಿಯವಾದ ಮತ್ತು ಹಿತಕರ ಮಾತನ್ನು ಹೇಳಿದಳು.॥22॥
</details>

<details open><summary>ಮೂಲಮ್ - 23</summary>

ವೃದ್ಧಾನಾಂ ಧರ್ಮಶೀಲಾನಾಂ ರಾಜರ್ಷೀಣಾಂ ಮಹಾತ್ಮನಾಮ್ ।  
ಪ್ರಾಪ್ನುಹ್ಯಾಯುಶ್ಚ ಕೀರ್ತಿಂ ಚ ಧರ್ಮಂ ಚಾಪ್ಯುಚಿತಂ ಕುಲೇ ॥
</details>

<details><summary>ಅನುವಾದ</summary>

ಮಗು! ನೀನು ಧರ್ಮಶೀಲ, ವೃದ್ಧ ಹಾಗೂ ರಾಜರ್ಷಿಗಳಂತೆ ಆಯುಸ್ಸು, ಕೀರ್ತಿ ಮತ್ತು ಕ್ಷತ್ರಿಯಕುಲೋಚಿತ ಧರ್ಮವನ್ನು ಪಡೆ.॥23॥
</details>

<details open><summary>ಮೂಲಮ್ - 24</summary>

ಸತ್ಯಪ್ರತಿಜ್ಞಂ ಪಿತರಂ ರಾಜಾನಂ ಪಶ್ಯ ರಾಘವ ।  
ಅದ್ವೈವ ತ್ವಾಂ ಸ ಧರ್ಮಾತ್ಮಾಯೌವರಾಜ್ಯೇಽಭಿಷೇಕ್ಷ್ಯತಿ ॥
</details>

<details><summary>ಅನುವಾದ</summary>

ರಘುನಂದನಾ! ಈಗ ನೀನು ಹೋಗಿ ಸತ್ಯಪ್ರತಿಜ್ಞ ನಿನ್ನ ತಂದೆ ಮಹಾರಾಜರ ದರ್ಶನ ಮಾಡು. ಆ ಧರ್ಮಾತ್ಮರಾದ ಅರಸರು ಇಂದೇ ನಿನಗೆ ಯುವರಾಜ ಪಟ್ಟಾಭಿಷೇಕ ಮಾಡುವರು.॥24॥
</details>

<details open><summary>ಮೂಲಮ್ - 25</summary>

ದತ್ತಮಾಸನಮಾಲಭ್ಯ ಭೋಜನೇನ ನಿಮಂತ್ರಿತಃ ।  
ಮಾತರಂ ರಾಘವಃ ಕಿಂಚಿತ್ ಪ್ರಸಾರ್ಯಾಂಜಲಿಮಬ್ರವೀತ್ ॥
</details>

<details><summary>ಅನುವಾದ</summary>

ಹೀಗೆ ಹೇಳಿ ತಾಯಿಯು ಅವನಿಗೆ ಕುಳಿತುಕೊಳ್ಳಲು ಆಸನವನ್ನಿತ್ತು, ಭೋಜನ ಮಾಡಲು ಹೇಳಿದಳು. ಭೋಜನಕ್ಕಾಗಿ ನಿಮಂತ್ರಿತನಾಗಿ ಶ್ರೀರಾಮನು ಆಸನವನ್ನು ಕೇವಲ ಸ್ಪರ್ಶಿಸಿದನು. ಮತ್ತೆ ಅವನು ಅಂಜಲೀ ಬದ್ಧನಾಗಿ ತಾಯಿಯ ಬಳಿ ಏನನ್ನೋ ಹೇಳಲು ಮುಂದಾದನು.॥25॥
</details>

<details open><summary>ಮೂಲಮ್ - 26</summary>

ಸ ಸ್ವಭಾವವಿನೀತಶ್ಚ ಗೌರವಾಚ್ಚ ತಥಾನತಃ ।  
ಪ್ರಸ್ಥಿತೋ ದಂಡಕಾರಣ್ಯಮಾಪ್ರಷ್ಟುಮುಪಚಕ್ರಮೇ ॥
</details>

<details><summary>ಅನುವಾದ</summary>

ಶ್ರೀರಾಮನು ಸ್ವಭಾವತಃ ವಿನಯಶೀಲನಾಗಿದ್ದನು, ತಾಯಿಯ ಮೇಲಿನ ಗೌರವದಿಂದ ಆಕೆಯ ಎದುರಿಗೆ ನತಮಸ್ತಕನಾಗಿದ್ದನು. ಅವನಿಗೆ ದಂಡಕಾರಣ್ಯಕ್ಕೆ ಹೋಗುವುದಿತ್ತು. ಆದ್ದರಿಂದ ಅವನು ಅದಕ್ಕಾಗಿ ಅಪ್ಪಣೆ ಪಡೆಯಲು ತೊಡಗಿದನು.॥26॥
</details>

<details open><summary>ಮೂಲಮ್ - 27</summary>

ದೇವಿ ನೂನಂ ನ ಜಾನೀಷೇ ಮಹದ್ ಭಯಮುಪಸ್ಥಿತಮ್ ।  
ಇದಂ ತವ ಚ ದುಃಖಾಯ ವೈದೇಹ್ಯಾ ಲಕ್ಷ್ಮಣಸ್ಯ ಚ ॥
</details>

<details><summary>ಅನುವಾದ</summary>

ಶ್ರೀರಾಮನು ಹೇಳಿದನು-ದೇವಿ! ನಿನ್ನ ಮೇಲೆ ಮಹಾಭಯವು ಆವರಿಸಿರುವುದು ನಿನಗೆ ನಿಶ್ಚಯವಾಗಿ ತಿಳಿಯದು. ಈಗ ನಾನು ಹೇಳುವುದನ್ನು ಕೇಳಿ ನಿನಗೆ, ಸೀತೆಗೆ ಮತ್ತು ಲಕ್ಷ್ಮಣನಿಗೂ ದುಃಖವಾದೀತು; ಆದರೂ ಹೇಳುವೆನು.॥27॥
</details>

<details open><summary>ಮೂಲಮ್ - 28</summary>

ಗಮಿಷ್ಯೇ ದಂಡಕಾರಣ್ಯಂ ಕಿಮನೇನಾಸನೇನ ಮೇ ।  
ವಿಷ್ಟರಾಸನಯೋಗ್ಯೋ ಹಿ ಕಾಲೋಽಯಂ ಮಾಮುಪಸ್ಥಿತಃ ॥
</details>

<details><summary>ಅನುವಾದ</summary>

ಈಗ ನಾನಾದರೋ ದಂಡಕಾರಣ್ಯಕ್ಕೆ ಹೋಗುವೆನು. ಆದ್ದರಿಂದ ಇಂತಹ ಅಮೂಲ್ಯ ಆಸನದ ಆವಶ್ಯಕತೆ ನನಗಿಲ್ಲ. ಈಗ ನನಗೆ ದರ್ಭೆಯ ಚಾಪೆಯಲ್ಲಿ ಕುಳಿತುಕೊಳ್ಳುವ ಸಮಯ ಬಂದಿದೆ.॥28॥
</details>

<details open><summary>ಮೂಲಮ್ - 29</summary>

ಚತುರ್ದಶ ಹಿ ವರ್ಷಾಣಿ ವತ್ಸ್ಯಾಮಿ ವಿಜನೇವನೇ ।  
ಕಂದಮೂಲಲೈರ್ಜೀವನ್ ಹಿತ್ವಾ ಮುನಿವದಾಮಿಷಮ್ ॥
</details>

<details><summary>ಅನುವಾದ</summary>

ನಾನು ರಾಜಭೋಗ್ಯ ವಸ್ತುಗಳನ್ನು ತ್ಯಜಿಸಿ ಮುನಿಗಳಂತೆ ಕಂದ-ಮೂಲ, ಫಲಗಳಿಂದ ಜೀವನ ನಿರ್ವಾಹ ಮಾಡುತ್ತಾ, ಹದಿನಾಲ್ಕು ವರ್ಷಗಳವರೆಗೆ ನಿರ್ಜನ ವನದಲ್ಲಿ ವಾಸಿಸುವೆನು.॥29॥
</details>

<details open><summary>ಮೂಲಮ್ - 30</summary>

ಭರತಾಯ ಮಹಾರಾಜೋ ಯೌವರಾಜ್ಯಂ ಪ್ರಯಚ್ಛತಿ ।  
ಮಾಂ ಪುನರ್ದಂಡಕಾರಣ್ಯಂ ವಿವಾಸಯತಿತಾಪಸಮ್ ॥
</details>

<details><summary>ಅನುವಾದ</summary>

ಮಹಾರಾಜರು ಯುವರಾಜ ಪದವಿಯನ್ನು ಭರತನಿಗೆ ಕೊಡುತ್ತಿದ್ದಾರೆ ಹಾಗೂ ನನ್ನನ್ನು ತಪಸ್ವಿಯಾಗಿಸಿ ದಂಡಕಾರಣ್ಯಕ್ಕೆ ಕಳಿಸುತ್ತಿದ್ದಾರೆ.॥30॥
</details>

<details open><summary>ಮೂಲಮ್ - 31</summary>

ಸ ಷಟ್ ಚಾಷ್ಟೌ ಚ ವರ್ಷಾಣಿ ವತ್ಸ್ಯಾಮಿ ವಿಜನೇ ವನೇ ।  
ಅಸೇವಮಾನೋ ವನ್ಯಾನಿ ಫಲಮೂಲೈಶ್ಚ ವರ್ತಯನ್ ॥
</details>

<details><summary>ಅನುವಾದ</summary>

ಆದ್ದರಿಂದ ಹದಿನಾಲ್ಕುವರ್ಷ ನಿರ್ಜನ ಕಾಡಿನಲ್ಲಿ ಇರುವೆನು ಮತ್ತು ಕಾಡಿನಲ್ಲಿ ಸುಲಭವಾಗುವ ವಲ್ಕಲಾದಿಗಳನ್ನು ಧರಿಸಿ ಫಲ-ಮೂಲಗಳ ಆಹಾರದಿಂದ ಜೀವನ ನಿರ್ವಹಣೆ ಮಾಡುತ್ತಾ ಇರುವೆನು.॥31॥
</details>

<details open><summary>ಮೂಲಮ್ - 32</summary>

ಸಾ ನಿಕೃತ್ತೇವ ಸಾಲಸ್ಯ ಯಷ್ಟಿಃ ಪರಶುನಾ ವನೇ ।  
ಪಪಾತ ಸಹಸಾ ದೇವೀ ದೇವತೇವ ದಿವಶ್ಚ್ಯುತಾ ॥
</details>

<details><summary>ಅನುವಾದ</summary>

ಈ ಅಪ್ರಿಯ ಮಾತನ್ನು ಕೇಳಿ ಕಾಡಿನಲ್ಲಿ ಕೊಡಲಿಯಿಂದ ಕತ್ತರಿಸಿದ ಶಾಲವೃಕ್ಷದ ರೆಂಬೆಯಂತೆ, ಸ್ವರ್ಗದಿಂದ ಯಾವುದೋ ದೇವಾಂಗನೆಯು ಭೂತಳಕ್ಕೆ ಪತಿತಳಾದಂತೆ, ಕೌಸಲ್ಯೆಯು ಥಟ್ಟನೆ ನೆಲಕ್ಕೆ ಕುಸಿದುಬಿದ್ದಳು.॥32॥
</details>

<details open><summary>ಮೂಲಮ್ - 33</summary>

ತಾಮದುಃಖೋಚಿತಾಂ ದೃಷ್ಟ್ವಾ ಪತಿತಾಂ ಕದಲೀಮಿವ ।  
ರಾಮಸ್ತೂತ್ಥಾಪಯಾಮಾಸ ಮಾತರಂ ಗತಚೇತಸಮ್ ॥
</details>

<details><summary>ಅನುವಾದ</summary>

ದುಃಖವನ್ನು ಭೋಗಿಸಲು ಯೋಗ್ಯಳಲ್ಲದ, ಜೀವನದಲ್ಲಿ ಎಂದೂ ದುಃಖವನ್ನೇ ನೋಡದ ತಾಯಿ ಕೌಸಲ್ಯೆಯು ಕಡಿದ ಬಾಳೆಯಂತೆ ನಿಶ್ಚೇಷ್ಟಿತಳಾಗಿ ನೆಲಕ್ಕೆ ಬಿದ್ದಿರುವುದನ್ನು ನೋಡಿ ಶ್ರೀರಾಮನು ಕೈಯ ಆಸರೆಯನ್ನಿತ್ತು ಎಬ್ಬಿಸಿದನು.॥33॥
</details>

<details open><summary>ಮೂಲಮ್ - 34</summary>

ಉಪಾವೃತ್ಯೋತ್ಥಿತಾಂ ದೀನಾಂ ವಡವಾಮಿವ ವಾಹಿತಾಮ್ ।  
ಪಾಂಸುಗುಂಠಿತಸರ್ವಾಂಗೀಂ ವಿಮಮರ್ಶ ಚ ಪಾಣಿನಾ ॥
</details>

<details><summary>ಅನುವಾದ</summary>

ಹೆಣ್ಣುಕುದುರೆ ಮೊಟ್ಟಮೊದಲು ಭಾರೀ ಭಾರವನ್ನು ಹೊತ್ತು ಬಳಲಿ ನೆಲದಲ್ಲಿ ಹೊರಳಾಡುವಂತೆ, ಎದ್ದಿರುವ ಕೌಸಲ್ಯೆಯ ಮೈಯಲ್ಲಿ ಧೂಳು ಮೆತ್ತಿಕೊಂಡು, ಅತ್ಯಂತ ದೀನಸ್ಥಿತಿಗೆ ತಲುಪಿದ್ದಳು. ಆ ಸ್ಥಿತಿಯಲ್ಲಿ ಶ್ರೀರಾಮನು ತನ್ನ ಕರಗಳಿಂದ ಆಕೆಯ ಮೈಯ ಧೂಳನ್ನು ಜಾಡಿಸಿದನು.॥34॥
</details>

<details open><summary>ಮೂಲಮ್ - 35</summary>

ಸಾ ರಾಘವಮುಪಾಸೀನಮಸುಖಾರ್ತಾ ಸುಖೋಚಿತಾ ।  
ಉವಾಚ ಪುರುಷವ್ಯಾಘ್ರಮುಪಶೃಣ್ವತಿ ಲಕ್ಷ್ಮಣೇ ॥
</details>

<details><summary>ಅನುವಾದ</summary>

ಕೌಸಲ್ಯೆಯ ಜೀವನದಲ್ಲಿ ಮೊದಲು ಸದಾ ಸುಖವನ್ನೇ ನೋಡಿದ್ದಳು ಹಾಗೂ ಅದಕ್ಕೆ ಯೋಗ್ಯಳಾಗಿದ್ದಳು; ಆದರೆ ಆಗ ಆಕೆಯು ದುಃಖದಿಂದ ಕಾತರಳಾಗಿದ್ದಳು. ಅವಳು ಲಕ್ಷ್ಮಣನು ಕೇಳುವಂತೆ ಬಳಿಯಲ್ಲಿ ಕುಳಿತಿರುವ ಪುರುಷಸಿಂಹ ಶ್ರೀರಾಮನಲ್ಲಿ ಹೀಗೆ ನುಡಿದಳು.॥35॥
</details>

<details open><summary>ಮೂಲಮ್ - 36</summary>

ಯದಿ ಪುತ್ರ ನ ಜಾಯೇಥಾ ಮಮ ಶೋಕಾಯ ರಾಘವ ।  
ನ ಸ್ಮ ದುಃಖಮತೋ ಭೂಯಃ ಪಶ್ಯೇಯಮಹಮಪ್ರಜಾಃ ॥
</details>

<details><summary>ಅನುವಾದ</summary>

ಮಗು ರಾಘವ! ನೀನು ಹುಟ್ಟದಿದ್ದರೆ ನಾನು ಬಂಜೆ ಎಂಬ ಒಂದೇ ಶೋಕ ಇರುತ್ತಿತ್ತು. ಆದರೆ ಇಂದು ನನ್ನ ಮೇಲೆ ಬಂದೆರಗಿದ ಭಾರೀ ದುಃಖವನ್ನು ಆಗ ನಾನು ನೋಡುತ್ತಿರಲಿಲ್ಲ.॥36॥
</details>

<details open><summary>ಮೂಲಮ್ - 37</summary>

ಏಕ ಏವ ಹಿ ವಂಧ್ಯಾಯಾಃ ಶೋಕೋ ಭವತಿ ಮಾನಸಃ ।  
ಅಪ್ರಜಾಸ್ಮೀತಿಸಂತಾಪೋ ನ ಹ್ಯನ್ಯಃ ಪುತ್ರ ವಿದ್ಯತೇ ॥
</details>

<details><summary>ಅನುವಾದ</summary>

ಮಗು! ವಂಧ್ಯೆಯಾದವಳಿಗೆ ಒಂದೇ ಮಾನಸಿಕ ಶೋಕ ಇರುತ್ತದೆ. ಆಕೆಗೆ ಯಾವುದೇ ಸಂತಾನವಿಲ್ಲ ಎಂಬ ಸಂತಾಪ ಮಾತ್ರ ಇರುತ್ತದೆ. ಇದಲ್ಲದೆ ಬೇರೆ ಯಾವುದೇ ದುಃಖ ಆಕೆಗಿರುವುದಿಲ್ಲ.॥37॥
</details>

<details open><summary>ಮೂಲಮ್ - 38</summary>

ನ ದೃಷ್ಟಪೂರ್ವಂ ಕಲ್ಯಾಣಂ ಸುಖಂ ವಾ ಪತಿಪೌರುಷೇ ।  
ಅಪಿ ಪುತ್ರೇ ವಿಪಶ್ಯೇಯಮಿತಿ ರಾಮಾಸ್ಥಿತಂ ಮಯಾ ॥
</details>

<details><summary>ಅನುವಾದ</summary>

ಪುತ್ರ ರಾಮ! ಪೌರುಷ ಪತಿಯಿದ್ದಾಗಲೂ ನಾನು ಪಟ್ಟ ಮಹಿಷಿಗೆ ಉಚಿತವಾದ ಶುಭವನ್ನಾಗಲೀ, ಸುಖವನ್ನಾಗಲೀ ಕಂಡವಳೇ ಅಲ್ಲ. ಮಗನ ರಾಜ್ಯದಲ್ಲಾದರೂ ಎಲ್ಲ ಸುಖವನ್ನು ಪಡೆಯಬಹುದೆಂಬ ಆಸೆಯಿಂದ ನಾನು ಇಂದಿನವರೆಗೆ ಜೀವಂತನಾಗಿರುವೆನು.॥38॥
</details>

<details open><summary>ಮೂಲಮ್ - 39</summary>

ಸಾ ಬಹೂನ್ಯಮನೋಜ್ಞಾನಿ ವಾಕ್ಯಾನಿ ಹೃದಯಚ್ಛಿದಾಮ್ ।  
ಅಹಂ ಶ್ರೋಷ್ಯೇ ಸಪತ್ನೀನಾಮವರಾಣಾಂ ಪರಾ ಸತೀ ॥
</details>

<details><summary>ಅನುವಾದ</summary>

ನಾನು ಹಿರಿಯ ರಾಣಿಯಾಗಿದ್ದರೂ ನನಗೆ ತನ್ನ ಮಾತುಗಳಿಂದ ಹೃದಯವನ್ನು ವಿದೀರ್ಣಗೊಳಿಸುವ ಸವತಿಯ ಅತ್ಯಂತ ಅಪ್ರಿಯ ವಚನಗಳನ್ನು ಕೇಳಬೇಕಾದೀತು.॥39॥
</details>

<details open><summary>ಮೂಲಮ್ - 40</summary>

ಅತೋ ದುಃಖತರಂ ಕಿಂ ನು ಪ್ರಮದಾನಾಂ ಭವಿಷ್ಯತಿ ।  
ಮಮ ಶೋಕೋ ವಿಲಾಪಶ್ಚ ಯಾದೃಶೋಽಯಮನಂತಕಃ ॥
</details>

<details><summary>ಅನುವಾದ</summary>

ಸ್ತ್ರೀಯರಿಗೆ ಇದಕ್ಕಿಂತ ಮಿಗಿಲಾಗಿ ಮಹಾದುಃಖ ಬೇರೆ ಯಾವುದಿರಬಹುದು? ಆದ್ದರಿಂದ ನನ್ನ ಶೋಕ ಮತ್ತು ವಿಲಾಪದ ಅಂತ್ಯವು ಎಂದಿಗೂ ಆಗಲಾರದು.॥40॥
</details>

<details open><summary>ಮೂಲಮ್ - 41</summary>

ತ್ವಯಿ ಸಂನಿಹಿತೇಽಪ್ಯೇವಮಹಮಾಸಂ ನಿರಾಕೃತಾ ।  
ಕಿಂ ಪುನಃ ಪ್ರೋಷಿತೇ ತಾತ ಧ್ರುವಂ ಮರಣಮೇವ ಹಿ ॥
</details>

<details><summary>ಅನುವಾದ</summary>

ಅಪ್ಪಾ! ನಿನ್ನ ಬಳಿಯಿದ್ದಾಗಲೇ ನಾನು ಈ ಸವತಿಯರಿಂದ ತಿರಸ್ಕೃತನಾಗಿರುವಾಗ ಮತ್ತೆ ನೀನು ಪರದೇಶಕ್ಕೆ ಹೋದ ಮೇಲೆ ನನ್ನ ಸ್ಥಿತಿ ಏನಾಗುವುದೋ? ಆ ಸ್ಥಿತಿಯಲ್ಲಿ ನನ್ನ ಸಾವು ನಿಶ್ಚಿತವಾಗಿ ಆಗುವುದು.॥41॥
</details>

<details open><summary>ಮೂಲಮ್ - 42</summary>

ಅತ್ಯಂತಂ ನಿಗೃಹೀತಾಸ್ಮಿ ಭರ್ತುರ್ನಿತ್ಯಮಸಮ್ಮತಾ ।  
ಪರಿವಾರೇಣ ಕೈಕೇಯ್ಯಾಃ ಸಮಾ ವಾಪ್ಯಥವಾವರಾ ॥
</details>

<details><summary>ಅನುವಾದ</summary>

ಪತಿಯಿಂದ ನನಗೆ ಸದಾ ಅತ್ಯಂತ ತಿರಸ್ಕಾರ ಅಥವಾ ಗದರಿಕೆಯೇ ದೊರಕಿದೆ, ಎಂದೂ ಪ್ರೀತಿ, ಸಮ್ಮಾನಗಳು ದೊರೆಯಲೇ ಇಲ್ಲ. ನಾನು ಕೈಕೆಯಿಯ ದಾಸಿಯಂತೆ ಅಥವಾ ಅದಕ್ಕಿಂತಲೂ ಕೀಳೆಂದು ತಿಳಿಯುತ್ತೇನೆ.॥42॥
</details>

<details open><summary>ಮೂಲಮ್ - 43</summary>

ಯೋ ಹಿ ಮಾಂ ಸೇವತೇ ಕಶ್ಚಿದಪಿ ವಾಪ್ಯನುವರ್ತತೇ ।  
ಕೈಕೇಯ್ಯಾಃ ಪುತ್ರಮನ್ವೀಕ್ಷ್ಯ ಸ ಜನೋ ನಾಭಿಭಾಷತೇ ॥
</details>

<details><summary>ಅನುವಾದ</summary>

ನನ್ನ ಸೇವೆಯಲ್ಲಿ ಇರುವವರು, ನನ್ನನ್ನು ಅನುಸರಿಸುವವರೂ ಕೂಡ ಕೈಕೆಯ ಮಗನನ್ನು ನೋಡಿ ಸುಮ್ಮನಾಗಿ ನನ್ನ ಬಳಿ ಮಾತುಗಳನ್ನು ಆಡಲಾರರು.॥43॥
</details>

<details open><summary>ಮೂಲಮ್ - 44</summary>

ನಿತ್ಯಕ್ರೋಧತಯಾ ತಸ್ಯಾಃ ಕಥಂ ನು ಖರವಾದಿ ತತ್ ।  
ಕೈಕೇಯ್ಯಾ ವದನಂ ದ್ರಷ್ಟುಂ ಪುತ್ರ ಶಕ್ಷ್ಯಾಮಿ ದುರ್ಗತಾ ॥
</details>

<details><summary>ಅನುವಾದ</summary>

ಮಗು! ಈ ದುರ್ಗತಿಗೆ ತುತ್ತಾಗಿ, ಸದಾ ಸಿಟ್ಟಿನ ಸ್ವಭಾವದ ಕಾರಣ ಕಟುವಚನಗಳನ್ನಾಡುವ ಆ ಕೈಕೆಯಿಯ ಮುಖವನ್ನು ನಾನು ಹೇಗೆ ನೋಡಬಲ್ಲೆನು.॥44॥
</details>

<details open><summary>ಮೂಲಮ್ - 45</summary>

ದಶ ಸಪ್ತ ಚ ವರ್ಷಾಣಿ ಜಾತಸ್ಯ ತವ ರಾಘವ ।  
ಅತೀತಾನಿ ಪ್ರಕಾಂಕ್ಷಂತ್ಯಾ ಮಯಾ ದುಃಖಪರಿಕ್ಷಯಮ್ ॥
</details>

<details><summary>ಅನುವಾದ</summary>

ರಘುನಂದನ! ನಿನ್ನ ಉಪನಯನವಾಗಿ ಹದಿನೇಳು ವರ್ಷಗಳು ಕಳೆದಿವೆ. (ಅರ್ಥಾತ್ ಈಗ ನೀನು ಇಪ್ಪತ್ತೇಳು ವರ್ಷದವನಾಗಿರುವೆ) ಇನ್ನು ನನ್ನ ದುಃಖ ದೂರವಾಗಬಹುದೆಂಬ ಆಸೆಯಿಂದ ಇಷ್ಟರವರೆಗೆ ಬದುಕುತ್ತಾ ಇದ್ದೆ.॥45॥
</details>

<details open><summary>ಮೂಲಮ್ - 46</summary>

ತದಕ್ಷಯಂ ಮಹದ್ದುಃಖಂ ನೋತ್ಸಹೇ ಸಹಿತುಂ ಚಿರಾತ್ ।  
ವಿಪ್ರಕಾರಂ ಸಪತ್ನೀನಾಮೇವಂ ಜೀರ್ಣಾಪಿ ರಾಘವ ॥
</details>

<details><summary>ಅನುವಾದ</summary>

ರಾಘವ! ಈಗ ಈ ವೃದ್ಧಾಪ್ಯದಲ್ಲಿ ಈ ರೀತಿಯ ಸವತಿಯರ ತಿರಸ್ಕಾರ ಮತ್ತು ಅದರಿಂದ ಆಗುವ ಅಕ್ಷಯ ಮಹಾ ದುಃಖವನ್ನು ನಾನು ಹೆಚ್ಚು ಕಾಲದವರೆಗೆ ಸಹಿಸಲಾರೆನು.॥46॥
</details>

<details open><summary>ಮೂಲಮ್ - 47</summary>

ಅಪಶ್ಯಂತೀ ತವ ಮುಖಂ ಪರಿಪೂರ್ಣಶಶಿಪ್ರಭಮ್ ।  
ಕೃಪಣಾ ವರ್ತಯಿಷ್ಯಾಮಿ ಕಥಂ ಕೃಪಣಜೀವಿಕಾ ॥
</details>

<details><summary>ಅನುವಾದ</summary>

ಪೂರ್ಣಚಂದ್ರನಂತಿರುವ ನಿನ್ನ ಮನೋಹರ ಮುಖವನ್ನು ನೋಡದೆ ದುಃಖಮಯ ದಯನೀಯ ಜೀವನ ವೃತ್ತಿಯಲ್ಲಿದ್ದು ಹೇಗೆ ಬದುಕಿರಲಿ.॥47॥
</details>

<details open><summary>ಮೂಲಮ್ - 48</summary>

ಉಪವಾಸೈಶ್ಚ ಯೋಗೈಶ್ಚ ಬಹುಭಿಶ್ಚ ಪರಿಶ್ರಮೈಃ ।  
ದುಃಖಂ ಸಂವರ್ಧಿತೋ ಮೋಘಂ ತ್ವಂ ಹಿದುರ್ಗತಯಾ ಮಯಾ ॥
</details>

<details><summary>ಅನುವಾದ</summary>

ಮಗು! ನೀನು ಕಾಡಿಗೆ ಹೋಗುವುದೇ ಇದ್ದರೆ ಭಾಗ್ಯ ಹೀನಳಾದ ನಾನು ಪದೇ-ಪದೇ ಉಪವಾಸ, ದೇವತೆಗಳ ಧ್ಯಾನ ಹಾಗೂ ಬಹಳ ಪರಿಶ್ರಮಪೂರ್ವಕ ಉಪಾಯ ಮಾಡಿ ನಿನ್ನನ್ನು ಕಷ್ಟದಿಂದ ಪಾಲಿಸಿ-ಪೋಷಿಸಿದುದು ವ್ಯರ್ಥವೇ ಸರಿ.॥48॥
</details>

<details open><summary>ಮೂಲಮ್ - 49</summary>

ಸ್ಥಿರಂ ನು ಹೃದಯಂ ಮನ್ಯೇ ಮಮೇದಂ ಯನ್ನ ದೀರ್ಯತೇ ।  
ಪ್ರಾವೃಷೀವ ಮಹಾನದ್ಯಾಃ ಸ್ಪೃಷ್ಟಂ ಕೂಲಂ ನವಾಂಭಸಾ ॥
</details>

<details><summary>ಅನುವಾದ</summary>

ರಾಮಾ! ಆದರೆ ನನ್ನ ಹೃದಯವು ಬಹಳ ಗಟ್ಟಿಯಾದುದು. ಏಕೆಂದರೆ ನಿನ್ನ ವಿಯೋಗವಾರ್ತೆಯನ್ನು ಕೇಳಿಯೂ ವರ್ಷಋತುವಿನಲ್ಲಿ ನದಿಯ ವೇಗವಾದ ಪ್ರವಾಹವು ತೀರಗಳನ್ನು ಕೊಚ್ಚಿಕೊಂಡು ಹೋಗುವಂತೆ ನನ್ನ ಹೃದಯ ಒಡೆದು ಹೋಗಿಲ್ಲವಲ್ಲ.॥49॥
</details>

<details open><summary>ಮೂಲಮ್ - 50</summary>

ಮಮೈವ ನೂನಂ ಮರಣಂ ನ ವಿದ್ಯತೇ  
ನ ಚಾವಕಾಶೋಽಸ್ತಿ ಯಮಕ್ಷಯೇ ಮಮ ।  
ಯದಂತಕೋಽದ್ಯೈವ ನ ಮಾಂ ಜಿಹೀರ್ಷತಿ  
ಪ್ರಸಹ್ಯ ಸಿಂಹೋರುದತೀಂ ಮೃಗೀಮಿವ ॥
</details>

<details><summary>ಅನುವಾದ</summary>

ಚೀತ್ಕಾರ ಮಾಡುತ್ತಿರುವ ಹೆಣ್ಣುಜಿಂಕೆಯನ್ನು ಸಿಂಹವು ಬಲವಂತವಾಗಿ ಸೆಳೆದುಕೊಂಡು ಹೋಗುವಂತೆ ಬಹಳ ದುಃಖಿತೆಯಾದ ನನ್ನನ್ನು ಮೃತ್ಯುವೂ ಈಗಲೇ ಸೆಳೆದುಕೊಂಡು ಹೋಗದಿರುವುದನ್ನು ನೋಡಿದರೆ ನನಗೆ ನಿಶ್ಚಯವಾಗಿ ಸಾವೇ ಇಲ್ಲ ಎಂದೆನಿಸುತ್ತದೆ. ಯಮನ ಮನೆಯಲ್ಲಿಯೂ ನನಗೆ ಸ್ಥಳವೇ ಇಲ್ಲ.॥50॥
</details>

<details open><summary>ಮೂಲಮ್ - 51</summary>

ಸ್ಥಿರಂ ಹಿ ನೂನಂ ಹೃದಯಂ ಮಮಾಯಸಂ  
ನ ಭಿದ್ಯತೇ ಯದ್ಭುವಿ ನೋ ವಿದೀರ್ಯತೇ ।  
ಅನೇನ ದುಃಖೇನ ಚ ದೇಹಮರ್ಪಿತಂ  
ಧ್ರುವಂ ಹ್ಯಕಾಲೇ ಮರಣಂ ನ ವಿದ್ಯತೇ ॥
</details>

<details><summary>ಅನುವಾದ</summary>

ನನ್ನ ಹೃದಯವು ನಿಶ್ಚಯವಾಗಿ ಕಬ್ಬಿಣದಂತೆ ಕಠೋರವಾಗಿದೆ. ದೇಹವು ನೆಲಕ್ಕೆ ಬಿದ್ದರೂ ಇದು ಒಡೆಯುವುದಿಲ್ಲ, ಸೀಳಿ ಹೋಗುವುದಿಲ್ಲ. ಈ ದುಃಖದಿಂದ ವ್ಯಾಪ್ತವಾದ ಈ ಶರೀರವೂ ಕೂಡ ನುಚ್ಚು ನೂರಾಗುವುದಿಲ್ಲ. ಮೃತ್ಯು ಬರದೆ ಯಾರೂ ಸಾಯುವುದಿಲ್ಲ ಇದು ನಿಶ್ಚಯವಾಗಿದೆ.॥51॥
</details>

<details open><summary>ಮೂಲಮ್ - 52</summary>

ಇದಂ ತು ದುಃಖಂ ಯದನರ್ಥಕಾನಿ ಮೇ  
ವ್ರತಾನಿ ದಾನಾನಿ ಚ ಸಂಯಮಾಶ್ಚ ಹಿ ।  
ತಪಶ್ಚ ತಪ್ತಂ ಯದಪತ್ಯಕಾಮ್ಯಯಾ  
ಸುನಿಷ್ಫಲಂ ಬೀಜಮಿವೋಪ್ತಮೂಷರೇ ॥
</details>

<details><summary>ಅನುವಾದ</summary>

ಮಗನ ಸುಖಕ್ಕಾಗಿ ನಾನು ಮಾಡಿದ ವ್ರತ, ದಾನ, ಸಂಯಮ ಎಲ್ಲವೂ ವ್ಯರ್ಥವಾಯಿತಲ್ಲ, ಇದೇ ಹೆಚ್ಚು ದುಃಖದ ಮಾತಾಗಿದೆ. ನಾನು ಸಂತಾನದ ಹಿತಕ್ಕಾಗಿ ಮಾಡಿದ ತಪಸ್ಸೂ ಕೂಡ ಬಂಜರು ಭೂಮಿಯಲ್ಲಿ ಬಿತ್ತಿದ ಬೀಜದಂತೇ ನಿಷ್ಫಲವಾಯಿತು.॥52॥
</details>

<details open><summary>ಮೂಲಮ್ - 53</summary>

ಯದಿ ಹ್ಯಕಾಲೇ ಮರಣಂ ಸ್ವಯೇಚ್ಛಯಾ  
ಲಭೇತ ಕಶ್ಚಿದ್ಗುರುದುಃಖಕರ್ಶಿತಃ ।  
ಗತಾಹಮದ್ಯೈವ ಪರೇತ ಸಂಸದಂ  
ವಿನಾ ತ್ವಯಾ ಧೇನುರಿವಾತ್ಮಜೇನ ವೈ ॥
</details>

<details><summary>ಅನುವಾದ</summary>

ಯಾವನಾದರೂ ಮನುಷ್ಯನು ಭಾರೀ ದುಃಖದಿಂದ ಪೀಡಿತನಾಗಿ ಅಸಮಯದಲ್ಲಿ ತನ್ನಿಚ್ಛೆಯಂತೆ ಸಾಯುವುದಾದರೆ ನಾನು ನಿನ್ನನ್ನು ಅಗಲಿ ತನ್ನ ಕರುವನ್ನು ಅಗಲಿದ ಹಸುವಿನಂತೆ ಇಂದೇ ಯಮನ ಮನೆಗೆ ಹೊರಟು ಹೋಗುವೆನು.॥53॥
</details>

<details open><summary>ಮೂಲಮ್ - 54</summary>

ಅಥಾಪಿ ಕಿಂ ಜೀವಿತಮದ್ಯ ಮೇ ವೃಥಾ  
ತ್ವಯಾ ವಿನಾ ಚಂದ್ರನಿಭಾನನಪ್ರಭ ।  
ಅನುವ್ರಜಿಷ್ಯಾಮಿ ವನಂ ತ್ವಯೈವ ಗೌಃ  
ಸುದುರ್ಬಲಾ ವತ್ಸಮಿವಾಭಿಕಾಂಕ್ಷಯಾ ॥
</details>

<details><summary>ಅನುವಾದ</summary>

ಚಂದ್ರನಂತೆ ಮನೋಹರ ಮುಖಕಾಂತಿಯುಳ್ಳ ಶ್ರೀರಾಮಾ! ನನ್ನ ಮೃತ್ಯು ಆಗದಿದ್ದರೆ ನಿನ್ನನ್ನು ಬಿಟ್ಟು ಇಲ್ಲಿ ಕುತ್ಸಿತವಾದ ಈ ಜೀವನ ವ್ಯರ್ಥವಾಗಿ ಏಕೆ ಕಳೆಯಲಿ? ಮಗು! ಆಕಳು ದುರ್ಬಲವಾದರೂ ತನ್ನ ಕರುವಿನ ಹಿಂದೆ-ಹಿಂದೆ ಹೋಗುವಂತೆಯೇ ನಾನೂ ಕೂಡ ನಿನ್ನ ಜೊತೆಗೆ ಕಾಡಿಗೆ ಹೊರಡುವೆನು.॥54॥
</details>

<details open><summary>ಮೂಲಮ್ - 55</summary>

ಭೃಶಮಸುಖಮಮರ್ಷಿತಾ ತದಾ ಬಹು  
ವಿಲಲಾಪ ಸಮೀಕ್ಷ್ಯ ರಾಘವಮ್ ।  
ವ್ಯಸನಮುಪನಿಶಾಮ್ಯ ಸಾ ಮಹತ್  
ಸುತಮಿವ ಬದ್ಧಮವೇಕ್ಷ್ಯ ಕಿನ್ನರೀ ॥
</details>

<details><summary>ಅನುವಾದ</summary>

ಕೌಸಲ್ಯಾ ದೇವಿಯು ಆಗ ಆಕಸ್ಮಿಕವಾಗಿ ಒದಗಿದ ದುಃಖವನ್ನು ಸಹಿಸಿಕೊಳ್ಳಲಾರದೇ ಹೋದಳು. ದುಃಖದ ವಾರ್ತೆಯನ್ನು ಕೇಳಿ, ಮಗನು ತಂದೆಯ ಆಜ್ಞೆಗೆ ಕಟ್ಟು ಬಿದ್ದಿರುವುದನ್ನು ಮನಗಂಡು ಶ್ರೀರಾಮನನ್ನೇ ಎವೆಯಿಕ್ಕದೆ ನೋಡುತ್ತಾ ಯಾವುದಾದರು ಕಿನ್ನರಿ ತನ್ನ ಪುತ್ರನನ್ನು ಬಂಧನದಲ್ಲಿ ಬಿದ್ದಿರುವುದನ್ನು ನೋಡಿ ಗೋಳಾಡುವಂತೆ ದುಃಖಿಸಿದಳು.॥55॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅಯೋಧ್ಯಾಕಾಂಡದಲ್ಲಿ ಇಪ್ಪತ್ತನೆಯ ಸರ್ಗ ಪೂರ್ಣವಾಯಿತು ॥20॥
</details>
