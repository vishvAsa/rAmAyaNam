+++
title = "०३३ पितृदर्शनगमनम्"
title_english = "033 Rama pays respects to his father at departure"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-033-Pithur_Dharshanaartham_Gamanam.mp3"></div>
</details>



<details><summary>ಭಾಗಸೂಚನಾ</summary>

ಸೀತಾ-ರಾಮ-ಲಕ್ಷ್ಮಣರು ಶೋಕಾಕುಲರಾದ ನಗರವಾಸಿಗಳ ನಾನಾಪ್ರಕಾರವಾದ ಮಾತುಗಳನ್ನು ಕೇಳುತ್ತಾ ದಶರಥನನ್ನು ನೋಡಲು ಕೈಕೇಯಿಯ ಅಂತಃಪುರಕ್ಕೆ ಹೋದುದು
</details>

<details open><summary>ಮೂಲಮ್ - 1</summary>

ದತ್ತ್ವಾತು ಸಹ ವೈದೇಹ್ಯಾ ಬ್ರಾಹ್ಮಣೇಭ್ಯೋ ಧನಂ ಬಹು ।  
ಜಗ್ಮತುಃ ಪಿತರಂ ದ್ರಷ್ಟುಂ ಸೀತಯಾ ಸಹ ರಾಘವೌ ॥
</details>

<details><summary>ಅನುವಾದ</summary>

ಶ್ರೀರಾಮ-ಲಕ್ಷ್ಮಣರು ಸೀತೆಯೊಡನೆ ಬ್ರಾಹ್ಮಣರಿಗೆ ಅಪಾರವಾದ ಧನವನ್ನು ದಾನಮಾಡಿದ ಬಳಿಕ ತಂದೆಯನ್ನು ದರ್ಶಿಸಲು ಸೀತೆಯೊಡನೆ ಹೊರಟನು.॥1॥
</details>

<details open><summary>ಮೂಲಮ್ - 2</summary>

ತತೋ ಗೃಹೀತೇ ಪ್ರೆಷ್ಯಾಭ್ಯಾಮಶೋಭೇತಾಂತದಾಯುಧೇ ।  
ಮಾಲಾದಾಮಭಿರಾಸಕ್ತೇ ಸೀತಯಾ ಸಮಲಂಕೃತೇ ॥
</details>

<details><summary>ಅನುವಾದ</summary>

ಅವರೊಂದಿಗೆ ಇಬ್ಬರು ಸೇವಕರು ಶ್ರೀರಾಮ ಮತ್ತು ಲಕ್ಷ್ಮಣರ ಧನುಸ್ಸೆ ಮುಂತಾದ ಆಯುಧಗಳನ್ನು ಹಿಡಿದುಕೊಂಡು ಹೊರಟರು. ಆ ಆಯುಧಗಳನ್ನು ಪುಷ್ಪಮಾಲೆಗಳಿಂದ ಅಲಂಕರಿಸಿದ್ದು, ಸೀತೆಯು ಪೂಜಿಸಿದ ಚಂದನಾದಿಗಳಿಂದ ಅವು ಬಹಳ ಶೋಭಿಸುತ್ತಿದ್ದವು.॥2॥
</details>

<details open><summary>ಮೂಲಮ್ - 3</summary>

ತತಃ ಪ್ರಾಸಾದಹರ್ಮ್ಯಾಣಿ ವಿಮಾನಶಿಖರಾಣಿ ಚ ।  
ಅಭಿರುಹ್ಯ ಜನಃ ಶ್ರೀಮಾನುದಾಸೀನೋ ವ್ಯಲೋಕಯತ್ ॥
</details>

<details><summary>ಅನುವಾದ</summary>

ಸೀತಾ-ರಾಮ-ಲಕ್ಷ್ಮಣರು ರಾಜಮಾರ್ಗದಲ್ಲಿ ಹೋಗುತ್ತಿದ್ದಾಗ ಶ್ರೀಮಂತ ಜನರು ಮನೆಗಳ ಮಹಡಿ ಮೇಲೆ, ರಾಜಭವನಗಳ ಮೇಲೆ, ಏಳು ಅಂತಸ್ತಿನ ಮಹಡಿ ಮನೆಗಳನ್ನು ಹತ್ತಿ ವಿಷಣ್ಣವದನರಾಗಿ ಅವರನ್ನು ನೋಡುತ್ತಿದ್ದರು.॥3॥
</details>

<details open><summary>ಮೂಲಮ್ - 4</summary>

ನ ಹಿ ರಥ್ಯಾಃ ಸು ಶಕ್ಯಂತೇ ಗಂತುಂ ಬಹುಜನಾಕುಲಾಃ ।  
ಆರುಹ್ಯ ತಸ್ಮಾತ್ಪ್ರಾಸಾದಾದ್ದೀನಾಃ ಪಶ್ಯಂತಿ ರಾಘವಮ್ ॥
</details>

<details><summary>ಅನುವಾದ</summary>

ಆಗ ದಾರಿಯು ಜನನಿಬಿಡವಾಗಿತ್ತು. ಅದರಿಂದ ಸುಗಮವಾಗಿ ನಡೆಯುವುದೇ ಕಷ್ಟವಾಗಿತ್ತು. ಆದ್ದರಿಂದ ಹೆಚ್ಚಿನ ಜನರು ಉಪ್ಪರಿಗೆಗಳ ಮೇಲೆ ಹತ್ತಿ ಅಲ್ಲಿಂದ ದುಃಖಿತರಾಗಿ ಶ್ರೀರಾಮನ ಕಡೆಗೆ ನೋಡುತ್ತಿದ್ದರು.॥4॥
</details>

<details open><summary>ಮೂಲಮ್ - 5</summary>

ಪದಾತಿಂ ಸಾನುಜಂ ದೃಷ್ಟ್ವಾಸಸೀತಂ ಚ ಜನಾಸ್ತದಾ ।  
ಊಚುರ್ಬಹುಜನಾ ವಾಚಃ ಶೋಕೋಪಹತಚೇಸಃ ॥
</details>

<details><summary>ಅನುವಾದ</summary>

ಶ್ರೀರಾಮನು ಪತ್ನೀ ಸೀತೆ ಮತ್ತು ಅನುಜ ಲಕ್ಷ್ಮಣನೊಂದಿಗೆ ಕಾಲ್ನಡಿಗೆಯಿಂದ ಹೋಗುವುದನ್ನು ನೋಡಿ ಅನೇಕ ಜನರ ಹೃದಯ ಶೋಕದಿಂದ ವ್ಯಾಕುಲವಾಯಿತು. ಅವರು ಖೇದಗೊಂಡು ಈ ರೀತಿ ಮಾತನಾಡಿಕೊಳ್ಳುತ್ತಿದ್ದರು.॥5॥
</details>

<details open><summary>ಮೂಲಮ್ - 6</summary>

ಯಂ ಯಾಂತ ಮನುಯಾತಿ ಸ್ಮ ಚತುರಂಗಬಲಂ ಮಹತ್ ।  
ತಮೇಕಂ ಸೀತಯಾ ಸಾರ್ಧಮನುಯಾತಿ ಸ್ಮ ಲಕ್ಷ್ಮಣಃ ॥
</details>

<details><summary>ಅನುವಾದ</summary>

ಅಯ್ಯೋ! ಹಿಂದೆ ಶ್ರೀರಾಮನು ರಾಜಬೀದಿಯಲ್ಲಿ ಹೋಗುತ್ತಿರುವಾಗ ಚತುರಂಗಬಲವು ಅನುಸರಿಸಿ ಹೋಗುತ್ತಿತ್ತು. ಅಂತಹ ಸೀತಾಸಮೇತನಾದ ರಾಮನನ್ನು ಏಕಾಕಿಯಾದ ಲಕ್ಷ್ಮಣನು ಮಾತ್ರ ಅನುಸರಿಸುತ್ತಿದ್ದಾನೆ.॥6॥
</details>

<details open><summary>ಮೂಲಮ್ - 7</summary>

ಐಶ್ವರ್ಯಸ್ಯ ರಸಜ್ಞಃ ಸನ್ ಕಾಮಾನಾಂ ಚಾಕರೋ ಮಹಾನ್ ।  
ನೇಚ್ಛತ್ಯೇವಾನೃತಂ ಕರ್ತುಂ ವಚನಂ ಧರ್ಮಗೌರವಾತ್ ॥
</details>

<details><summary>ಅನುವಾದ</summary>

ಐಶ್ವರ್ಯದ ಸುಖವನ್ನು ಅನುಭವಿಸುವ, ಭೋಗ್ಯವಸ್ತುಗಳ ಬಂಡಾರವೇ ಆಗಿದ್ದ, ಎಲ್ಲರ ಕಾಮನೆಗಳನ್ನು ಪೂರ್ಣಗೊಳಿಸುತ್ತಿದ್ದ ಶ್ರೀರಾಮನು ಇಂದು ಧರ್ಮವನ್ನು ಗೌರವಿಸಲಿಕ್ಕಾಗಿ ತಂದೆಯ ಮಾತನ್ನು ಸತ್ಯವಾಗಿಸಲು ಬಯಸುತ್ತಿರುವನು.॥7॥
</details>

<details open><summary>ಮೂಲಮ್ - 8</summary>

ಯಾ ನ ಶಕ್ಯಾ ಪುರಾ ದ್ರಷ್ಟುಂ ಭೂತೈರಾಕಾಶಗೈರಪಿ ।  
ತಾಮದ್ಯ ಸೀತಾಂ ಪಶ್ಯಂತಿ ರಾಜಮಾರ್ಗಗತಾ ಜನಾಃ ॥
</details>

<details><summary>ಅನುವಾದ</summary>

ಅಯ್ಯೋ! ಮೊದಲು ಆಕಾಶದಲ್ಲಿ ಸಂಚರಿಸುವ ಪ್ರಾಣಿಗಳೂ ಕೂಡ ನೋಡದಿರುವ ಸೀತೆಯನ್ನು ಈಗ ದಾರಿಯಲ್ಲಿ ನಿಂತಿರುವ ಜನರು ನೋಡುತ್ತಾ ಇದ್ದಾರೆ.॥8॥
</details>

<details open><summary>ಮೂಲಮ್ - 9</summary>

ಅಂಗರಾಗೋಚಿತಾಂ ಸೀತಾಂ ರಕ್ತಚಂದನಸೇವಿನೀಮ್ ।  
ವರ್ಷಮುಷ್ಣಂ ಚ ಶೀತಂ ಚ ನೇಷ್ಯತ್ಯಾಶು ವವಿರ್ಣತಾಮ್ ॥
</details>

<details><summary>ಅನುವಾದ</summary>

ಅಂಗರಾಗವನ್ನು ಹಚ್ಚಿಕೊಳ್ಳಲು ಹಾಗೂ ಕಸ್ತೂರೀ-ಚಂದನಾದಿಗಳ ಅನುಲೇಪಕ್ಕೆ ಯೋಗ್ಯಳಾದ ಸೀತೆಯ ಮುಖವು ಮಳೆ, ಚಳಿ-ಬಿಸಿಲುಗಳಿಂದ ಬೇಗನೇ ಕುಂದಿ ಹೋದೀತು.॥9॥
</details>

<details open><summary>ಮೂಲಮ್ - 10</summary>

ಅದ್ಯ ನೂನಂ ದಶರಥಃ ಸತ್ತ್ವಮಾವಿಷ್ಯ ಭಾಷತೇ ।  
ನಹಿ ರಾಜಾ ಪ್ರಿಯಂ ಪುತ್ರಂವಿವಾಸಯಿತುಮರ್ಹತಿ ॥
</details>

<details><summary>ಅನುವಾದ</summary>

ನಿಶ್ಚಯವಾಗಿ ಇಂದು ದಶರಥನು ಯಾವುದೋ ಪಿಶಾಚಿಯ ಆವೇಶದಲ್ಲಿ ಬಿದ್ದು ಅನುಚಿತ ವಾದ ಮಾತನ್ನು ಹೇಳುತ್ತಿರುವನು; ಏಕೆಂದರೆ ತನ್ನ ಸ್ವಾಭಾವಿಕ ಸ್ಥಿತಿಯಲ್ಲಿ ಇರುವ ಯಾವ ರಾಜನೂ ಕೂಡ ತನ್ನ ಪ್ರಿಯ ಪುತ್ರನನ್ನು ಮನೆಯಿಂದ ಹೊರ ಹಾಕುವನೇ.॥10॥
</details>

<details open><summary>ಮೂಲಮ್ - 11</summary>

ನಿರ್ಗುಣಸ್ಯಾಪಿ ಪುತ್ರಸ್ಯ ಕಥಂ ಸ್ಯಾದ್ ವಿನಿವಾಸನಮ್ ।  
ಕಿಂ ಪುನರ್ಯಸ್ಯ ಲೋಕೋಽಯಂ ಜಿತೋ ವೃತ್ತೇನ ಕೇವಲಮ್ ॥
</details>

<details><summary>ಅನುವಾದ</summary>

ಪುತ್ರನು ಗುಣಹೀನನಾಗಿದ್ದರೂ ಅವನನ್ನು ಮನೆಯಿಂದ ಹೊರಗೆ ಹಾಕುವ ಸಾಹಸ ಹೇಗಾಗಬಲ್ಲದು? ಹಾಗಿರುವಾಗ ಕೇವಲ ಚರಿತ್ರದಿಂದಲೇ ಈ ಇಡೀ ಜಗತ್ತು ವಶೀಭೂತವಾಗುತ್ತದೋ ಅಂತಹವನಿಗೆ ವನವಾಸ ವಿಧಿಸುವ ಮಾತು ಹೇಗೆ ಹೇಳಬಹುದು.॥11॥
</details>

<details open><summary>ಮೂಲಮ್ - 12</summary>

ಆನೃಶಂಸ್ಯಮನುಕ್ರೋಶಃ ಶ್ರುತಂ ಶೀಲಂ ದಮಃ ಶಮಃ ।  
ರಾಘವಂ ಶೋಭಯಂತ್ಯೇತೇ ಷಡ್ಗುಣಾಃ ಪುರುಷರ್ಷಭಮ್ ॥
</details>

<details><summary>ಅನುವಾದ</summary>

ಕ್ರೂರತೆಯ ಅಭಾವ, ದಯೆ, ವಿದ್ಯೆ, ಶೀಲ, ದಮ (ಇಂದ್ರಿಯಸಂಯಮ), ಶಮ (ಮನೋನಿಗ್ರಹ) - ಈ ಆರು ಗುಣಗಳಿಂದ ಶ್ರೀರಾಮನು ಸದಾ ಶೋಭಿಸುತ್ತಿರುವನು.॥12॥
</details>

<details open><summary>ಮೂಲಮ್ - 13</summary>

ತಸ್ಮಾತ್ತಸ್ಯೋಪಘಾತೇನ ಪ್ರಜಾಃ ಪರಮಪೀಡಿತಾಃ ।  
ಔದಕಾನೀವ ಸತ್ತ್ವಾನಿ ಗ್ರೀಷ್ಮೇ ಸಲಿಲಸಂಕ್ಷಯಾತ್ ॥
</details>

<details><summary>ಅನುವಾದ</summary>

ಆದ್ದರಿಂದ ಇವನ ಮೇಲೆ ಆಘಾತ ಮಾಡುವುದರಿಂದ ಇವನ ಪಟ್ಟಾಭಿಷೇಕದಲ್ಲಿ ವಿಘ್ನವನ್ನೊಡ್ಡುವುದರಿಂದ ಬೇಸಿಗೆಯಲ್ಲಿ ಜಲಾಶಯದ ನೀರು ಇಂಗಿ ಹೋದಾಗ ನೀರಿನಲ್ಲಿರುವ ಜೀವಿಗಳು ಚಡಪಡಿಸುವಂತೆ, ಪ್ರಜೆಗಳಿಗೆ ಅಂತಹ ಮಹಾಕ್ಲೇಶವನ್ನು ಕೊಟ್ಟಿರುವರು.॥13॥
</details>

<details open><summary>ಮೂಲಮ್ - 14</summary>

ಪೀಡಯಾ ಪೀಡಿತಂ ಸರ್ವಂ ಜಗದಸ್ಯ ಸಗತ್ಪತೇಃ ।  
ಮೂಲಸ್ಯೇವೋಪಘಾತೇನ ವೃಕ್ಷಃ ಪುಷ್ಪಲೋಪಗಃ ॥
</details>

<details><summary>ಅನುವಾದ</summary>

ಈ ಜಗದೀಶ್ವರ ಶ್ರೀರಾಮನ ವ್ಯಥೆಯಿಂದ ಸಮಸ್ತ ಜಗತ್ತು ಬುಡ ಕಡಿದುದರಿಂದ ಫಲ-ಪುಷ್ಪಗಳ ಸಹಿತ ಇಡೀ ಮರವು ಒಣಗಿ ಹೋಗುವಂತೆ ವ್ಯಥಿತವಾಗಿದೆ.॥14॥
</details>

<details open><summary>ಮೂಲಮ್ - 15</summary>

ಮೂಲಂ ಹ್ಯೇಷ ಮನುಷ್ಯಾಣಾಂ ಧರ್ಮಸಾರೋ ಮಹಾದ್ಯುತಿಃ ।  
ಪುಷ್ಪಂ ಫಲಂ ಚ ಪತ್ರಂ ಚ ಶಾಖಾಶ್ಚಾಸ್ಯೇತರೇ ಜನಾಃ ॥
</details>

<details><summary>ಅನುವಾದ</summary>

ಈ ಮಹಾತೇಜಸ್ವೀ ಶ್ರೀರಾಮನು ಸಮಸ್ತ ಮನುಷ್ಯರ ಮೂಲನಾಗಿದ್ದಾನೆ, ಧರ್ಮವೇ ಇವನ ಬಲವಾಗಿದೆ. ಜಗತ್ತಿನ ಇತರ ಪ್ರಾಣಿಗಳು ಪತ್ರ, ಪುಷ್ಪ, ಫಲ ಮತ್ತು ರೆಂಬೆಗಳಾಗಿವೆ.॥15॥
</details>

<details open><summary>ಮೂಲಮ್ - 16</summary>

ತೇ ಲಕ್ಷ್ಮಣ ಇವ ಕ್ಷಿಪ್ರಂ ಸಪತ್ನ್ಯಃ ಸಹಬಾಂಧವಾಃ ।  
ಗಚ್ಛಂತಮನುಗಚ್ಛಾಮೋ ಯೇನ ಗಚ್ಛತಿ ರಾಘವಃ ॥
</details>

<details><summary>ಅನುವಾದ</summary>

ಆದ್ದರಿಂದ ನಾವೂ ಕೂಡ ಲಕ್ಷ್ಮಣನಂತೆ ಪತ್ನೀ ಮತ್ತು ಬಂಧು-ಬಾಂಧವರೊಂದಿಗೆ ಕಾಡಿಗೆ ಹೋಗುತ್ತಿರುವ ಶ್ರೀರಾಮನ ದಾರಿಯಲ್ಲೇ ಅವನ ಹಿಂದೆ-ಹಿಂದೆ ಹೊರಟು ಬಿಡೋಣ.॥16॥
</details>

<details open><summary>ಮೂಲಮ್ - 17</summary>

ಉದ್ಯಾನಾನಿ ಪರಿತ್ಯಜ್ಯ ಕ್ಷೇತ್ರಾಣಿ ಚ ಗೃಹಾಣಿ ಚ ।  
ಏಕದುಃಖಸುಖಾ ರಾಮಮನುಗಚ್ಛಾಮ ಧಾರ್ಮಿಕಮ್ ॥
</details>

<details><summary>ಅನುವಾದ</summary>

ಮನೆ-ಮಠ, ಹೊಲ-ತೋಟ ಎಲ್ಲವನ್ನು ಬಿಟ್ಟು ಧರ್ಮಾತ್ಮ ಶ್ರೀರಾಮನನ್ನು ಅನುಸರಿಸೋಣ. ಇವನ ಸುಖ, ದುಃಖದಲ್ಲಿ ಭಾಗಿಯಾಗುವಾ.॥17॥
</details>

<details open><summary>ಮೂಲಮ್ - 18</summary>

ಸಮುದ್ಧೃತನಿಧಾನಾನಿ ಪರಿಧ್ವಸ್ತಾಜಿರಾಣಿ ಚ ।  
ಉಪಾತ್ತಧನಧಾನ್ಯಾನಿ ಹೃತಸಾರಾಣಿ ಸರ್ವಶಃ ॥
</details>

<details open><summary>ಮೂಲಮ್ - 19</summary>

ರಜಸಾಭ್ಯವಕೀರ್ಣಾನಿ ಪರಿತ್ಯಕ್ತಾನಿ ದೈವತೈಃ ।  
ಮೂಷಕೈಃ ಪರಿಧಾವದ್ಭಿರುದ್ಬಿಲೈರಾವೃತಾನಿ ಚ ॥
</details>

<details open><summary>ಮೂಲಮ್ - 20</summary>

ಅಪೇತೋದಕಧೂಮಾನಿ ಹೀನಸಮ್ಮಾರ್ಜನಾನಿ ಚ ।  
ಪ್ರಣಷ್ಟಬಲಿಕರ್ಮೇಜ್ಯಾಮಂತ್ರಹೋಮಜಪಾನಿ ಚ ॥
</details>

<details open><summary>ಮೂಲಮ್ - 21</summary>

ದುಷ್ಕಾಲೇನೇವ ಭಗ್ನಾನಿ ಭಿನ್ನಭಾಜನವಂತಿ ಚ ।  
ಅಸ್ಮತ್ತ್ಯಕ್ತಾನಿ ಕೈಕೇಯೀ ವೇಶ್ಮಾನಿ ಪ್ರತಿಪದ್ಯತಾಮ್ ॥
</details>

<details><summary>ಅನುವಾದ</summary>

ನಾವು ನಮ್ಮ ಮನೆಯಲ್ಲಿ ಹೂತಿಟ್ಟಿದ್ದ ನಿಧಿಯನ್ನು ಅಗೆದು ತೆಗೆದು ಎಲ್ಲ ಧನವನ್ನು ಎತ್ತಿಕೊಳ್ಳುವಾ. ಎಲ್ಲ ಆವಶ್ಯಕ ವಸ್ತುಗಳು ಇಲ್ಲೇ ಇರಲಿ. ಅವುಗಳ ಮೇಲೆ ಧೂಳು ತುಂಬಿ ಹೋಗಲಿ. ದೇವತೆಗಳು ಈ ಮನೆಗಳನ್ನು ಬಿಟ್ಟು ಓಡಿ ಹೋಗಲಿ. ಇಲಿಗಳು ಬಿಲದಿಂದ ಹೊರಬಂದು ಎಲ್ಲೆಡೆ ಓಡಾಡಲಿ. ಅವುಗಳಿಂದ ಈ ಮನೆ ತುಂಬಿಹೋಗಲಿ. ಇದರಲ್ಲಿ ಎಂದೂ ಒಲೆ ಉರಿಯದಿರಲಿ, ನೀರು ಇಲ್ಲದಿರಲಿ, ಕಸ ಗುಡಿಸದಿರಲಿ. ಇಲ್ಲಿ ಬಲಿವೈಶ್ಯದೇವ, ಯಜ್ಞ, ವೇದ ಮಂತ್ರಪಠಣ, ಹೋಮ, ಜಪ ನಿಂತು ಹೋಗಲಿ. ದೊಡ್ಡ ಕ್ಷಾಮವೇ ಬಂದಿರುವಂತೆ ಈ ಮನೆ ಪಾಳು ಬೀಳಲಿ. ಇದರಲ್ಲಿ ಒಡೆದ ಪಾತ್ರೆಗಳು ಚೆಲ್ಲಿಹೋಗಲಿ, ನಾವು ಎಂದೆಂದಿಗೂ ಇದನ್ನು ಬಿಟ್ಟುಬಿಡೋಣ - ಇಂತಹ ಸ್ಥಿತಿಯಲ್ಲಿ ಈ ಮನೆಗಳ ಮೇಲೆ ಕೈಕೆಯಿಯು ಅಧಿಕಾರ ನಡೆಸಲಿ.॥18-21॥
</details>

<details open><summary>ಮೂಲಮ್ - 22</summary>

ವನಂ ನಗರಮೇವಾಸ್ತು ಯೇನ ಗಚ್ಛತಿ ರಾಘವಃ ।  
ಅಸ್ಮಾಭಿಶ್ಚ ಪರಿತ್ಯಕ್ತಂ ಪುರಂ ಸಂಪದ್ಯತಾಂ ವನಮ್ ॥
</details>

<details><summary>ಅನುವಾದ</summary>

ಶ್ರೀರಾಮನು ಹೋಗುತ್ತಿರುವ ವನವೇ ನಗರವಾಗಲಿ. ನಾವು ಬಿಟ್ಟುಹೋದಾಗ ಈ ನಗರವೂ ವನವಾಗಿ ಪರಿಣತವಾಗಿ ಹೋಗಲಿ.॥22॥
</details>

<details open><summary>ಮೂಲಮ್ - 23</summary>

ಬಿಲಾನಿದಂಷ್ಟ್ರಿಣಃ ಸರ್ವೇ ಸಾನೂನಿ ಮೃಗಪಕ್ಷಿಣಃ ।  
ತ್ಯಜಂತ್ವಸ್ಮದ್ಭಯಾದ್ಭೀತಾ ಗಜಾಃ ಸಿಂಹಾ ವನಾನ್ಯಪಿ ॥
</details>

<details><summary>ಅನುವಾದ</summary>

ಕಾಡಿನಲ್ಲಿ ನಮ್ಮ ಭಯದಿಂದ ಹಾವುಗಳು ಬಿಲಗಳನ್ನು ಬಿಟ್ಟು ಓಡಿಹೋಗಲಿ. ಪರ್ವತದ ಮೇಲೆ ವಾಸಿಸುವ ಮೃಗ, ಪಕ್ಷಿಗಳು ಆ ಶಿಖರಗಳನ್ನು ಬಿಟ್ಟು ಬಿಡಲಿ. ಆನೆ, ಸಿಂಹಗಳೂ ಆ ವನವನ್ನು ತ್ಯಜಿಸಿ ದೂರ ಹೊರಟು ಹೋಗಲಿ.॥23॥
</details>

<details open><summary>ಮೂಲಮ್ - 24</summary>

ಅಸ್ಮತ್ಯಕ್ತಂ ಪ್ರಪದ್ಯಂತುಂ ಸೇವ್ಯಮಾನಂ ತ್ಯಜಂತು ಚ ।  
ತೃಣಮಾಂಸಲಾದಾನಾಂ ದೇಶಂ ವ್ಯಾಲಮೃಗದ್ವಿಜಮ್ ॥
</details>

<details open><summary>ಮೂಲಮ್ - 25</summary>

ಪ್ರಪದ್ಯತಾಂ ಹಿ ಕೈಕೇಯೀ ಸಪುತ್ರಾ ಸಹಬಾಂಧವೈಃ ।  
ರಾಘವೇಣ ವಯಂ ಸರ್ವೇ ವನೇ ವತ್ಸ್ಯಾಮ ನಿರ್ವೃತಾಃ ॥
</details>

<details><summary>ಅನುವಾದ</summary>

ಆ ಸರ್ಪವೇ ಮೊದಲಾದವುಗಳು ನಾವು ಬಿಟ್ಟಿರುವ ಸ್ಥಾನಗಳಿಗೆ ಹೊರಟು ಹೋಗಲಿ. ನಾವು ವಾಸಿಸುವ ಸ್ಥಾನವನ್ನು ಬಿಟ್ಟು ಹೋಗಲಿ. ಈ ಊರು ಹುಲ್ಲು ತಿನ್ನುವ ಪಶುಗಳ, ಮಾಂಸಭಕ್ಷಿ ಹಿಂಸ್ರ ಪ್ರಾಣಿಗಳಿಂದ, ಹಣ್ಣು ತಿನ್ನುವ ಪಕ್ಷಿಗಳ ನಿವಾಸ ಸ್ಥಾನವಾಗಲಿ. ಇಲ್ಲಿ ಹಾವು, ಪಶು-ಪಕ್ಷಿ ಇರತೊಡಗಲಿ. ಇಂತಹ ಸ್ಥಿತಿಯಲ್ಲಿ ಪುತ್ರ ಮತ್ತು ಬಂಧು-ಬಾಂಧವರೊಂದಿಗೆ ಕೈಕೆಯಿಯು ಇದನ್ನು ತನ್ನ ಅಧಿಕಾರಕ್ಕೆ ತೆಗೆದುಕೊಳ್ಳಲಿ. ನಾವೆಲ್ಲರೂ ವನದಲ್ಲಿ ಶ್ರೀರಘುನಾಥನೊಂದಿಗೆ ಬಹಳ ಆನಂದದಲ್ಲಿ ಇರುವಾ.॥24-25॥
</details>

<details open><summary>ಮೂಲಮ್ - 26</summary>

ಇತ್ಯೇವಂ ವಿವಿಧಾ ವಾಚೋ ನಾನಾ ಜನಸಮೀರಿತಾಃ ।  
ಶುಶ್ರಾವ ರಾಘವಃ ಶ್ರುತ್ವಾ ನ ವಿಚಕ್ರೇಽಸ್ಯ ಮಾನಸಮ್ ॥
</details>

<details open><summary>ಮೂಲಮ್ - 27</summary>

ಸ ತು ವೇಶ್ಮ ಪುನರ್ಮಾತುಃ ಕೈಲಾಸಶಿಖರಪ್ರಭಮ್ ।  
ಅಭಿಚಕ್ರಾಮ ಧರ್ಮಾತ್ಮಾ ಮತ್ತಮಾತಂಗವಿಕ್ರಮಃ ॥
</details>

<details><summary>ಅನುವಾದ</summary>

ಈ ಪ್ರಕಾರ ಅನೇಕ ಜನರು ಆಡುತ್ತಿದ್ದ ಮಾತುಗಳನ್ನು ಶ್ರೀರಾಮನು ಕೇಳಿದನು; ಆದರೆ ಕೇಳಿಯೂ ಅವನ ಮನಸ್ಸಿನಲ್ಲಿ ಯಾವುದೇ ವಿಕಾರ ಉಂಟಾಗಲಿಲ್ಲ. ಮತ್ತ ಗಜರಾಜನಂತೆ ಪರಾಕ್ರಮಿ ಧರ್ಮಾತ್ಮಾ ಶ್ರೀರಾಮನು ಪುನಃ ಕೈಲಾಸ ಶಿಖರ ದಂತಿರುವ ತಾಯಿ ಕೈಕೇಯಿಯ ಶುಭ್ರ ಭವನವನ್ನು ಪ್ರವೇಶಿಸಿದನು.॥26-27॥
</details>

<details open><summary>ಮೂಲಮ್ - 28</summary>

ವಿನೀತವೀರಪುರುಷಂ ಪ್ರವಿಶ್ಯ ತು ನೃಪಾಲಯಮ್ ।  
ದದರ್ಶಾವಸ್ಥಿತಂ ದೀನಂ ಸುಮಂತ್ರಮವಿದೂರತಃ ॥
</details>

<details><summary>ಅನುವಾದ</summary>

ವಿನಯಶೀಲ ವೀರ ಪುರುಷರಿಂದ ಕೂಡಿದ ಆ ರಾಜಭವನದಲ್ಲಿ ಪ್ರವೇಶಿಸಿ ಅವನು ನೋಡುತ್ತಾನೆ-ಸುಮಂತನು ಬಳಿಯಲ್ಲೇ ದುಃಖಿತನಾಗಿ ನಿಂತಿದ್ದನು.॥28॥
</details>

<details open><summary>ಮೂಲಮ್ - 29</summary>

ಪ್ರತೀಕ್ಷಮಾಣೋಽಭಿಜನಂ ತದಾರ್ತ-  
ಮನಾರ್ತರೂಪಃ ಪ್ರಹಸನ್ನಿವಾಥ ।  
ಜಗಾಮ ರಾಮಃ ಪಿತರಂ ದಿದೃಕ್ಷುಃ  
ಪಿತುರ್ನಿದೇಶಂ ವಿಧಿವಚ್ಚಿಕೀರ್ಷುಃ ॥
</details>

<details><summary>ಅನುವಾದ</summary>

ಪೂರ್ವಜರ ನಿವಾಸಭೂಮಿಯಾದ ಅವಧದ ಜನರು ಅಲ್ಲಿ ಶೋಕಾತುರರಾಗಿ ನಿಂತಿದ್ದರು. ಅವರನ್ನು ನೋಡಿಯೂ ಶ್ರೀರಾಮನು ಸ್ವತಃ ಶೋಕದಿಂದ ಪೀಡಿತನಾಗಲಿಲ್ಲ. ಅವನ ಶರೀರದಲ್ಲಿ ವ್ಯಥೆಯ ಯಾವ ಚಿಹ್ನೆಯೂ ಪ್ರಕಟವಾಗಲಿಲ್ಲ. ಅವನು ತಂದೆಯ ಆಜ್ಞೆಯನ್ನು ವಿಧಿವತ್ತಾಗಿ ಪಾಲಿಸುವ ಇಚ್ಛೆ ಯಿಂದ ಅವನನ್ನು ದರ್ಶಿಸಲು ನಗುತ್ತಾ ಮುಂದರಿದನು.॥29॥
</details>

<details open><summary>ಮೂಲಮ್ - 30</summary>

ತತ್ಪೂರ್ವಮೈಕ್ಷ್ವಾಕಸುತೋ ಮಹಾತ್ಮಾ  
ರಾಮೋ ಗಮಿಷ್ಯನ್ ನೃಪಮಾರ್ತರೂಪಮ್ ।  
ವ್ಯತಿಷ್ಠತ ಪ್ರೇಕ್ಷ್ಯ ತದಾ ಸುಮಂತ್ರಂ  
ಪಿತುರ್ಮಹಾತ್ಮಾ ಪ್ರತಿಹಾರಣಾರ್ಥಮ್ ॥
</details>

<details><summary>ಅನುವಾದ</summary>

ಶೋಕಾಕುಲನಾಗಿ ಬಿದ್ದಿರುವ ಮಹಾರಾಜನ ಬಳಿಗೆ ಹೋಗುವ ಮಹಾತ್ಮಾ, ಮಹಾಮನಾ ಇಕ್ಷ್ವಾಕು ನಂದನ ಶ್ರೀರಾಮನು ಅಲ್ಲಿಗೆ ತಲುಪುವ ಮೊದಲು ಸುಮಂತ್ರ ನನ್ನು ನೋಡಿ ತಂದೆಗೆ ತಾನು ಬಂದಿರುವ ಸೂಚನೆಯನ್ನು ಕಳಿಸಲು ಆಗ ಅಲ್ಲೇ ನಿಂತುಬಿಟ್ಟನು.॥30॥
</details>

<details open><summary>ಮೂಲಮ್ - 31</summary>

ಪಿತುರ್ನಿದೇಶೇನ ತು ಧರ್ಮವತ್ಸಲೋ  
ವನಪ್ರವೇಶೇ ಕೃತಬುದ್ಧಿನಿಶ್ಚಯಃ ।  
ಸ ರಾಘವಃ ಪ್ರೇಕ್ಷ್ಯ ಸುಮಂತ್ರಮಬ್ರವೀ-  
ನ್ನಿವೇದಯಸ್ವಾಗಮನಂ ನೃಪಾಯ ಮೇ ॥
</details>

<details><summary>ಅನುವಾದ</summary>

ತಂದೆಯ ಆದೇಶದಂತೆ ವನವನ್ನು ಪ್ರವೇಶಿಸಲು ಬುದ್ಧಿ ಪೂರ್ವಕ ನಿಶ್ಚಯಿಸಿ ಬಂದಿರುವ ಧರ್ಮವತ್ಸಲ ಶ್ರೀರಾಮಚಂದ್ರನು ಸುಮಂತ್ರನ ಕಡೆಗೆ ನೋಡಿ - ನೀವು ಮಹಾರಾಜರಿಗೆ ನಾನು ಬಂದಿರುವ ಸೂಚನೆಯನ್ನು ಕೊಡಿರಿ ಎಂದು ಹೇಳಿದನು.॥31॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅಯೋಧ್ಯಾಕಾಂಡದಲ್ಲಿ ಮೂವತ್ತಮೂರನೆಯ ಸರ್ಗ ಪೂರ್ಣವಾಯಿತು.॥33॥
</details>
