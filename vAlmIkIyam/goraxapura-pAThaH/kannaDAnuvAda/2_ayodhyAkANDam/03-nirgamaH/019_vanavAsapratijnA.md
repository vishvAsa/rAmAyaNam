+++
title = "०१९ वनवासप्रतिज्ञा"
title_english = "019 Rama decides to leave for forest"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-019-Vanavaasa_Prathigna.mp3"></div>
</details>



<details><summary>ಭಾಗಸೂಚನಾ</summary>

ಶ್ರೀರಾಮನು ಅರಣ್ಯಕ್ಕೆ ಹೋಗುವುದಾಗಿ ಕೈಕೆಯಿಗೆ ಹೇಳಿದುದು, ತಾಯಿಯಿಂದ ಅಪ್ಪಣೆ ಪಡೆಯಲು ಕೌಸಲ್ಯೆಯ ಬಳಿಗೆ ಹೋದುದು
</details>

<details open><summary>ಮೂಲಮ್ - 1</summary>

ತದಪ್ರಿಯಮಮಿತ್ರಘ್ನೋ ವಚನಂ ಮರಣೋಪಮಮ್ ।  
ಶ್ರುತ್ವಾ ನ ವಿವ್ಯಥೇ ರಾಮಃ ಕೈಕೇಯೀಂ ಚೇದಮಬ್ರವೀತ್ ॥
</details>

<details><summary>ಅನುವಾದ</summary>

ಆ ಅಪ್ರಿಯವಾದ ಹಾಗೂ ಮೃತ್ಯುವಿಗೆ ಸಮಾನವಾದ ಕಷ್ಟಕರ ಮಾತನ್ನು ಕೇಳಿಯೂ ಶತ್ರುಸೂದನ ಶ್ರೀರಾಮನು ವ್ಯಥಿತನಾಗಲಿಲ್ಲ. ಅವನು ಕೈಕೆಯ ಬಳಿ ಇಂತೆಂದನು.॥1॥
</details>

<details open><summary>ಮೂಲಮ್ - 2</summary>

ಏವಮಸ್ತು ಗಮಿಷ್ಯಾಮಿ ವನಂ ವಸ್ತುಮಹಂ ತ್ವಿತಃ ।  
ಜಟಾಚೀರಧರೋ ರಾಜ್ಞಃ ಪ್ರತಿಜ್ಞಾಮನುಪಾಲಯನ್ ॥
</details>

<details><summary>ಅನುವಾದ</summary>

ಅಮ್ಮಾ! ನೀನು ಹೇಳಿದಂತೆ ಆಗಲಿ. ನಾನು ಮಹಾರಾಜರ ಪ್ರತಿಜ್ಞೆಯನ್ನು ಪಾಲಿಸಲಿಕ್ಕಾಗಿ ಜಟಾ-ವಲ್ಕಲಗಳನ್ನು ಧರಿಸಿ ವನವಾಸಕ್ಕಾಗಿ ಅವಶ್ಯವಾಗಿ ಹೋಗುವೆನು.॥2॥
</details>

<details open><summary>ಮೂಲಮ್ - 3</summary>

ಇದಂ ತು ಜ್ಞಾತುಮಿಚ್ಛಾಮಿ ಕಿಮರ್ಥಂ ಮಾಂ ಮಹೀಪತಿಃ ।  
ನಾಭಿನಂದತಿ ದುರ್ಧರ್ಷೋ ಯಥಾಪೂರ್ವಮರಿಂದಮಃ ॥
</details>

<details><summary>ಅನುವಾದ</summary>

ಆದರೆ ಇಂದು ದುರ್ಜಯನೂ, ಶತ್ರುದಮನನೂ ಆದ ಮಹಾರಾಜರು ಮೊದಲಿನಂತೆ ನನ್ನಲ್ಲಿ ಸಂತೋಷವಾಗಿ ಏಕೆ ಮಾತನಾಡುವುದಿಲ್ಲ? ಇದನ್ನು ನಾನು ತಿಳಿಯಲು ಬಯಸುತ್ತಿರುವೆನು.॥3॥
</details>

<details open><summary>ಮೂಲಮ್ - 4</summary>

ಮನ್ಯುರ್ನ ಚ ತ್ವಯಾ ಕಾರ್ಯೋದೇವಿ ಬ್ರೂಮಿ ತವಾಗ್ರತಃ ।  
ಯಾಸ್ಯಾಮಿ ಭವ ಸುಪ್ರೀತಾ ವನಂ ಚೀರಜಟಾಧರಃ ॥
</details>

<details><summary>ಅನುವಾದ</summary>

ದೇವಿ! ನಾನು ನಿಮ್ಮಲ್ಲಿ ಹೀಗೆ ಕೇಳಿದೆನೆಂದು ನೀವು ಸಿಟ್ಟಾಗಬಾರದು. ಖಂಡಿತವಾಗಿ ನಾನು ಜಟಾ, ವಲ್ಕಲಗಳನ್ನು ಧರಿಸಿ ವನಕ್ಕೆ ಹೋಗುವೆನು. ನೀವು ಪ್ರಸನ್ನರಾಗಬೇಕು.॥4॥
</details>

<details open><summary>ಮೂಲಮ್ - 5</summary>

ಹಿತೇನ ಗುರುಣಾ ಪಿತ್ರಾ ಕೃತಜ್ಞೇನ ನೃಪೇಣ ಚ ।  
ನಿಯುಜ್ಯಮಾನೋ ವಿಸ್ರಬ್ಧಃ ಕಿಂ ನ ಕುರ್ಯಾಮಹಂ ಪ್ರಿಯಮ್ ॥
</details>

<details><summary>ಅನುವಾದ</summary>

ಮಹಾರಾಜರು ನನಗೆ ಹಿತೈಷೀ, ಗುರು, ತಂದೆ ಮತ್ತು ಕೃತಜ್ಞನಾಗಿದ್ದಾನೆ. ಇವರು ಆಜ್ಞಾಪಿಸಿದಾಗ ನಾನು ನಿಃಶಂಕವಾಗಿ ಮಾಡದಿರುವ ಪ್ರಿಯಕಾರ್ಯ ಯಾವುದಿದೆ.॥5॥
</details>

<details open><summary>ಮೂಲಮ್ - 6</summary>

ಅಲೀಕಂ ಮಾನಸಂ ತ್ವೇಕಂ ಹೃದಯಂ ದಹತೇ ಮಮ ।  
ಸ್ವಯಂ ಯನ್ನಾಹ ಮಾಂ ರಾಜಾ ಭರತಸ್ಯಾಭಿಷೇಚನಮ್ ॥
</details>

<details><summary>ಅನುವಾದ</summary>

ಆದರೆ ಸ್ವಯಂ ಮಹಾರಾಜರು ನನ್ನ ಬಳಿ ಭರತನ ಪಟ್ಟಾಭಿಷೇಕದ ಮಾತನ್ನು ಹೇಳಲಿಲ್ಲವಲ್ಲ! ಎಂಬುದೇ ನನ್ನ ಮನಸ್ಸಿನಲ್ಲಿ ಹಾರ್ದಿಕವಾದ ದುಃಖವು ಕಾಡುತ್ತಿದೆ.॥6॥
</details>

<details open><summary>ಮೂಲಮ್ - 7</summary>

ಅಹಂ ಹಿ ಸೀತಾಂ ರಾಜ್ಯಂ ಚ ಪ್ರಾಣಾನಿಷ್ಟಾನ್ ಧನಾನಿ ಚ ।  
ಹೃಷ್ಟೋ ಭ್ರಾತ್ರೇ ಸ್ವಯಂ ದದ್ಯಾಂ ಭರತಾಯ ಪ್ರಚೋದಿತಃ ॥
</details>

<details><summary>ಅನುವಾದ</summary>

ನಾನು ಕೇವಲ ನಿಮ್ಮ ಮಾತಿನಂತೆಯೂ ನನ್ನ ತಮ್ಮ ಭರತನಿಗೆ ರಾಜ್ಯವನ್ನು, ಸೀತೆಯನ್ನು, ಪ್ರಿಯ ಪ್ರಾಣಗಳನ್ನು ಹಾಗೂ ಎಲ್ಲ ಸಂಪತ್ತನ್ನು ಕೂಡ ಸಂತೋಷವಾಗಿಯೇ ಕೊಡಬಲ್ಲೆನು.॥7॥
</details>

<details open><summary>ಮೂಲಮ್ - 8</summary>

ಕಿಂ ಪುನರ್ಮನುಜೇಂದ್ರೇಣ ಸ್ವಯಂ ಪಿತ್ರಾ ಪ್ರಚೋದಿತಃ ।  
ತವ ಚ ಪ್ರಿಯಕಾಮಾರ್ಥಂ ಪ್ರತಿಜ್ಞಾಮನುಪಾಲಯನ್ ॥
</details>

<details><summary>ಅನುವಾದ</summary>

ಹಾಗಿರುವಾಗ ಸ್ವತಃ ನನ್ನ ತಂದೆ ಮಹಾರಾಜರೇ ಆಜ್ಞಾಪಿಸಿದರೆ, ಹಾಗೂ ಅದೂ ನಿನ್ನ ಪ್ರಿಯ ಕಾರ್ಯ ಮಾಡುವುದಕ್ಕಾಗಿಯಾದರೂ ಪ್ರತಿಜ್ಞಾ ಪಾಲನೆಯ ಅವರ ಕಾರ್ಯವನ್ನು ಏಕೆ ಮಾಡಲಾರೆನು.॥8॥
</details>

<details open><summary>ಮೂಲಮ್ - 9</summary>

ತಥಾಶ್ವಾಸಯ ಹ್ರೀಮಂತಂ ಕಿಂ ತ್ವಿದಂ ಯನ್ಮಹೀಪತಿಃ ।  
ವಸುಧಾಸಕ್ತನಯನೋ ಮಂದಮಶ್ರೂಣಿ ಮುಂಚತಿ ॥
</details>

<details><summary>ಅನುವಾದ</summary>

ನೀವು ನನ್ನ ಕಡೆಯಿಂದ ವಿಶ್ವಾಸ ಕೊಡಿಸಿ ಈ ಲಜ್ಜಾಶೀಲ ಮಹಾರಾಜರಿಗೆ ಆಶ್ವಾಸನೆ ಕೊಡಿರಿ. ಈ ಪೃಥಿವೀ ಪಾಲಕರು ನೆಲವನ್ನು ನೋಡಿ ಏಕೆ ಕಣ್ಣೀರು ಸುರಿಸುತ್ತಿರುವರು.॥9॥
</details>

<details open><summary>ಮೂಲಮ್ - 10</summary>

ಗಚ್ಛಂತು ಚೈವಾನಯಿತುಂ ದೂತಾಃ ಶೀಘ್ರಜವೈರ್ಹಯೈಃ ।  
ಭರತಂ ಮಾತುಲಕುಲಾದದ್ಯೈವ ನೃಪಶಾಸನಾತ್ ॥
</details>

<details><summary>ಅನುವಾದ</summary>

ಇಂದೇ ಮಹಾರಾಜರ ಆಜ್ಞೆಯಂತೆ ಶೀಘ್ರಗಾಮಿ ದೂತರು ಅಶ್ವಾರೂಢರಾಗಿ ಹೋಗಿ ಭರತನನ್ನು ಮಾವನ ಮನೆಯಿಂದ ಕರೆತರಲು ಕಳಿಸಲಾಗುವುದು.॥10॥
</details>

<details open><summary>ಮೂಲಮ್ - 11</summary>

ದಂಡಕಾರಣ್ಯಮೇಷೋಽಹಂ ಗಚ್ಛಾಮ್ಯೇವಹಿ ಸತ್ವರಃ ।  
ಅವಿಚಾರ್ಯ ಪಿತುರ್ವಾಕ್ಯಂ ಸಮಾ ವಸ್ತುಂ ಚತುರ್ದಶ ॥
</details>

<details><summary>ಅನುವಾದ</summary>

ನಾನು ಈಗ ತಂದೆಯ ಮಾತಿನ ಕುರಿತು ಯಾವುದೇ ವಿಚಾರ ಮಾಡದೆ ಹದಿನಾಲ್ಕು ವರ್ಷ ವನದಲ್ಲಿ ವಾಸಿಸಲು ಕೂಡಲೇ ದಂಡಕಾರಣ್ಯಕ್ಕೆ ಹೋಗುವೆನು.॥11॥
</details>

<details open><summary>ಮೂಲಮ್ - 12</summary>

ಸಾ ಹೃಷ್ಟಾ ತಸ್ಯತದ್ವಾಕ್ಯಂ ಶ್ರುತ್ವಾ ರಾಮಸ್ಯ ಕೇಕಯೀ ।  
ಪ್ರಸ್ಥಾನಂ ಶ್ರದ್ದಧಾನಾ ಸಾ ತ್ವರಯಾಮಾಸ ರಾಘವಮ್ ॥
</details>

<details><summary>ಅನುವಾದ</summary>

ಶ್ರೀರಾಮನ ಈ ಮಾತನ್ನು ಕೇಳಿ ಕೈಕೆಯಿಗೆ ಬಹಳ ಸಂತೋಷವಾಯಿತು. ಇವನು ಕಾಡಿಗೆ ಹೋಗುವನು ಎಂಬ ವಿಶ್ವಾಸ ಅವಳಿಗುಂಟಾಯಿತು. ಆದ್ದರಿಂದ ಶ್ರೀರಾಮನು ಬೇಗನೇ ಹೋಗುವಂತೆ ಪ್ರೇರೇಪಿಸುವಂತೆ ಇಂತೆಂದಳು.॥12॥
</details>

<details open><summary>ಮೂಲಮ್ - 13</summary>

ಏವಂ ಭವತು ಯಾಸ್ಯಂತಿ ದೂತಾಃ ಶೀಘ್ರಜವೈರ್ಹಯೈಃ ।  
ಭರತಂ ಮಾತುಲಕುಲಾದಿಹಾವರ್ತಯಿತುಂ ನರಾಃ ॥
</details>

<details><summary>ಅನುವಾದ</summary>

ರಾಮನೇ! ನೀನು ಸರಿಯಾಗಿ ಹೇಳಿದೆ, ಹಾಗೆಯೇ ಆಗಬೇಕು. ಮಾವನ ಮನೆಯಿಂದ ಭರತನನ್ನು ಕರೆತರಲು ದೂತರು ಶೀಘ್ರಗಾಮಿ ಕುದುರೆಯನ್ನೇರಿ ಅವಶ್ಯವಾಗಿ ಹೋಗುವರು.॥13॥
</details>

<details open><summary>ಮೂಲಮ್ - 14</summary>

ತವ ತ್ವಹಂ ಕ್ಷಮಂ ಮನ್ಯೇ ನೋತ್ಸುಕಸ್ಯ ವಿಲಂಬನಮ್ ।  
ರಾಮ ತಸ್ಮಾದಿತಃ ಶೀಘ್ರಂವನಂ ತ್ವಂ ಗಂತುಮರ್ಹಸಿ ॥
</details>

<details><summary>ಅನುವಾದ</summary>

ಆದರೆ ರಾಮಾ! ನೀನು ಕಾಡಿಗೆ ಹೋಗಲು ಸ್ವತಃ ಉತ್ಸುಕನಾಗಿರುವಂತೆ ಕಾಣುತ್ತದೆ. ಆದ್ದರಿಂದ ಇನ್ನು ತಡ ಮಾಡುವುದು ಸರಿಯಲ್ಲ. ಎಷ್ಟು ಬೇಗ ಆಗುವುದೋ ಅಷ್ಟು ಬೇಗ ವನಕ್ಕೆ ಹೊರಟುಹೋಗಬೇಕು.॥14॥
</details>

<details open><summary>ಮೂಲಮ್ - 15</summary>

ವ್ರೀಡಾನ್ವಿತಃ ಸ್ವಯಂ ಯಚ್ಛ ನೃಪಸ್ತ್ವಾಂ ನಾಭಿಭಾಷತೇ ।  
ನೈತತ್ ಕಿಂಚನ್ನರಶ್ರೇಷ್ಠ ಮನ್ಯುರೇಷೋಪನೀಯತಾಮ್ ॥
</details>

<details><summary>ಅನುವಾದ</summary>

ನರಶ್ರೇಷ್ಠನೇ! ಮಹಾರಾಜರು ಲಜ್ಜಿತವಾದ್ದರಿಂದ ನಿನ್ನಲ್ಲಿ ಹೇಳಲೊಲ್ಲರು, ಇದೇನು ವಿಚಾರಣೀಯ ಮಾತಲ್ಲ. ಆದ್ದರಿಂದ ಈ ಕುರಿತಾದ ದುಃಖವನ್ನು ಮನಸ್ಸಿನಿಂದ ತೆಗೆದು ಹಾಕು.॥15॥
</details>

<details open><summary>ಮೂಲಮ್ - 16</summary>

ಯಾವತ್ತ್ವಂ ನ ವನಂ ಯಾತಃ ಪುರಾದಸ್ಮಾದತಿತ್ವರಮ್ ।  
ಪಿತಾ ತಾವನ್ನ ತೇ ರಾಮ ಸ್ನಾಸ್ಯತೇ ಭೋಕ್ಷ್ಯತೇಽಪಿ ವಾ ॥
</details>

<details><summary>ಅನುವಾದ</summary>

ಶ್ರೀರಾಮಾ! ನೀನು ಅವಸರವಾಗಿ ಈ ನಗರದಿಂದ ಹೊರಟು ಹೋಗುವ ತನಕ ನಿನ್ನ ತಂದೆಯವರು ಸ್ನಾನ ಅಥವಾ ಭೋಜನ ಮಾಡಲಾರರು.॥16॥
</details>

<details open><summary>ಮೂಲಮ್ - 17</summary>

ದಿಕ್ಕಷ್ಟಮಿತಿ ನಿಃಶ್ವಸ್ಯ ರಾಜಾ ಶೋಕಪರಿಪ್ಲುತಃ ।  
ಮೂರ್ಛಿತೋ ನ್ಯಪತತ್ತಸ್ಮಿನ್ ಪರ್ಯಂಕೇ ಹೇಮಭೂಷಿತೇ ॥
</details>

<details><summary>ಅನುವಾದ</summary>

ಕೈಕೆಯಿಯ ಈ ಮಾತನ್ನು ಕೇಳಿ ಶೋಕದಲ್ಲಿ ಮುಳುಗಿದ ದಶರಥನು ದೀರ್ಘವಾಗಿ ನಿಟ್ಟುಸಿರುಬಿಡುತ್ತಾ ‘ಧಿಕ್ಕಾರ- ಧಿಕ್ಕಾರ! ಅಯ್ಯೋ! ಶಿವ ಶಿವಾ!’ ಎಂದು ಹೇಳುತ್ತಾ ಮೂರ್ಛಿತನಾಗಿ ಸ್ವರ್ಣಭೂಷಿತ ಮಂಚದಲ್ಲಿ ಬಿದ್ದುಬಿಟ್ಟನು.॥17॥
</details>

<details open><summary>ಮೂಲಮ್ - 18</summary>

ರಾಮೋಽಪ್ಯುತ್ಥಾಪ್ಯ ರಾಜಾನಂ ಕೈಕೇಯ್ಯಾಭಿಪ್ರಚೋದಿತಃ ।  
ಕಶಯೇವ ಹತೋವಾಜೀ ವನಂ ಗಂತುಂ ಕೃತತ್ವರಃ ॥
</details>

<details><summary>ಅನುವಾದ</summary>

ಆಗ ಶ್ರೀರಾಮನು ರಾಜನನ್ನು ಎಬ್ಬಿಸಿ ಕುಳ್ಳಿರಿಸಿದನು ಹಾಗೂ ಕೈಕೆಯಿಯಿಂದ ಪ್ರೇರಿತವಾಗಿ ಚಾವಟಿ ಏಟು ತಿಂದ ಕುದುರೆಯಂತೆ ಥಟ್ಟನೆ ಎದ್ದು ಕಾಡಿಗೆ ಹೋಗಲು ಅವಸರಪಡಿಸಿದನು.॥18॥
</details>

<details open><summary>ಮೂಲಮ್ - 19</summary>

ತದಪ್ರಿಯಮನಾರ್ಯಾಯಾ ವಚನಂ ದಾರುಣೋದಯಮ್ ।  
ಶ್ರುತ್ವಾ ಗತವ್ಯಥೋ ರಾಮಃ ಕೈಕೇಯೀಂ ವಾಕ್ಯಮಬ್ರವೀತ್ ॥
</details>

<details><summary>ಅನುವಾದ</summary>

ಅನಾರ್ಯಳಾದ ಕೈಕೆಯಿಯ ಆ ಅಪ್ರಿಯ ಹಾಗೂ ದಾರುಣ ಮಾತನ್ನು ಕೇಳಿಯೂ ಶ್ರೀರಾಮನ ಮನಸ್ಸಿಗೆ ದುಃಖವಾಗಲಿಲ್ಲ. ಅವನು ಕೈಕೆಯಿಯ ಬಳಿ ಹೇಳಿದನು.॥19॥
</details>

<details open><summary>ಮೂಲಮ್ - 20</summary>

ನಾಹಮರ್ಥಪರೋ ದೇವಿ ಲೋಕಮಾವಸ್ತುಮುತ್ಸಹೇ ।  
ವಿದ್ಧಿ ಮಾಮೃಷಿಭಿಸ್ತುಲ್ಯಂ ವಿಮಲಂ ಧರ್ಮಮಾಸ್ಥಿತಮ್ ॥
</details>

<details><summary>ಅನುವಾದ</summary>

ದೇವಿ! ನಾನು ಧನದ ಉಪಾಸಕನಾಗಿ ಜಗತ್ತಿನಲ್ಲಿ ಇರಲು ಬಯಸುವುದಿಲ್ಲ. ನೀವು ವಿಶ್ವಾಸವಿಡಿರಿ. ನಾನೂ ಋಷಿಗಳಂತೆ ನಿರ್ಮಲ ಧರ್ಮವನ್ನು ಆಶ್ರಯಿಸಿರುವೆನು.॥20॥
</details>

<details open><summary>ಮೂಲಮ್ - 21</summary>

ಯದತ್ರಭವತಃ ಕಿಂಚಿಚ್ಛಕ್ಯಂ ಕರ್ತುಂ ಪ್ರಿಯಂ ಮಯಾ ।  
ಪ್ರಾಣಾನಪಿ ಪರಿತ್ಯಜ್ಯ ಸರ್ವಥಾ ಕೃತಮೇವ ತತ್ ॥
</details>

<details><summary>ಅನುವಾದ</summary>

ಪೂಜ್ಯರಾದ ತಂದೆಯವರ ಪ್ರಿಯಕಾರ್ಯವನ್ನು ನಾನು ಮಾಡಬಲ್ಲೆ, ಅದನ್ನು ಪ್ರಾಣಗಳನ್ನು ಒತ್ತೆಯಿಟ್ಟಾದರೂ ಮಾಡುವೆನು. ಅದು ನನ್ನಿಂದ ನಡೆಯಿತೆಂದೇ ತಿಳಿಯಿರಿ.॥21॥
</details>

<details open><summary>ಮೂಲಮ್ - 22</summary>

ನ ಹ್ಯತೋ ಧರ್ಮಚರಣಂ ಕಿಂಚಿದಸ್ತಿ ಮಹತ್ತರಮ್ ।  
ಯಥಾ ಪಿತರಿ ಶುಶ್ರೂಷಾ ತಸ್ಯ ವಾ ವಚನಚಕ್ರಿಯಾ ॥
</details>

<details><summary>ಅನುವಾದ</summary>

ತಂದೆಯ ಸೇವೆ ಅಥವಾ ಅವರ ಆಜ್ಞಾಪಾಲನೆ ಮಾಡುವುದೇ ಮಹತ್ವಪೂರ್ಣ ಧರ್ಮವಾಗಿದೆ. ಅದಕ್ಕಿಂತ ಮಿಗಿಲಾದ ಧರ್ಮಾಚರಣೆ ಜಗತ್ತಿನಲ್ಲಿ ಬೇರೆ ಯಾವುದೂ ಇಲ್ಲ.॥22॥
</details>

<details open><summary>ಮೂಲಮ್ - 23</summary>

ಅನುಕ್ತೋಽಪ್ಯತ್ರಭವತಾ ಭವತ್ಯಾ ವಚನಾದಹಮ್ ।  
ವನೇ ವತ್ಸ್ಯಾಮಿವಿಜನೇ ವರ್ಷಾಣೀಹ ಚತುದರ್ಶ ॥
</details>

<details><summary>ಅನುವಾದ</summary>

ಪೂಜ್ಯ ತಂದೆಯವರು ಸ್ವತಃ ನನ್ನಲ್ಲಿ ಹೇಳದಿದ್ದರೂ ನೀವು ಹೇಳುವುದರಿಂದ ನಾನು ಹದಿನಾಲ್ಕು ವರ್ಷಗಳ ಕಾಲ ನಿರ್ಜನ ವನದಲ್ಲಿ ವಾಸಿಸುವೆನು.॥23॥
</details>

<details open><summary>ಮೂಲಮ್ - 24</summary>

ನ ನ್ಯೂನಂ ಮಯಿ ಕೈಕೇಯಿ ಕಿಂಚಿದಾಶಂಸಸೇ ಗುಣಾನ್ ।  
ಯದ್ರಾಜಾನಮವೋಚಸ್ತ್ವಂ ಮಮೇಶ್ವರತರಾ ಸತೀ ॥
</details>

<details><summary>ಅನುವಾದ</summary>

ಕೈಕೆಯಮ್ಮ! ನಿಮಗೆ ನನ್ನ ಮೇಲೆ ಪೂರ್ಣ ಅಧಿಕಾರವಿದೆ. ನಾನು ನಿಮ್ಮ ಪ್ರತಿಯೊಂದು ಆಜ್ಞೆಯನ್ನು ಪಾಲಿಸಬಲ್ಲೆನು. ಹೀಗಿದ್ದರೂ ನೀವು ಸ್ವತಃ ನನ್ನಲ್ಲಿ ಹೇಳದೆ ಈ ಕಾರ್ಯಕ್ಕಾಗಿ ಮಹಾರಾಜರಲ್ಲಿ ಹೇಳಿ ಅವರಿಗೆ ಕಷ್ಟಕೊಟ್ಟೆ. ಇದರಿಂದ ನೀವು ನನ್ನಲ್ಲಿ ಯಾವ ಗುಣವನ್ನೂ ನೋಡಿಲ್ಲ ಎಂದು ಅನಿಸುತ್ತದೆ.॥24॥
</details>

<details open><summary>ಮೂಲಮ್ - 25</summary>

ಯಾವನ್ಮಾತರಮಾಪೃಚ್ಛೇ ಸೀತಾಂ ಚಾನುನಯಾಮ್ಯಹಮ್ ।  
ತತೋಽದ್ಯೈವ ಗಮಿಷ್ಯಾಮಿ ದಂಡಕಾನಾಂ ಮಹದ್ವನಮ್ ॥
</details>

<details><summary>ಅನುವಾದ</summary>

ಸರಿ, ಈಗ ನಾನು ಮಾತೆ ಕೌಸಲ್ಯೆಯಿಂದ ಆಜ್ಞೆ ಪಡೆದು, ಸೀತೆಯನ್ನು ಸಮಜಾಯಿಷಿ, ಬಳಿಕ ಇಂದೇ ವಿಶಾಲವಾದ ದಂಡಕಾರಣ್ಯಕ್ಕಾಗಿ ಹೊರಡುವೆನು.॥25॥
</details>

<details open><summary>ಮೂಲಮ್ - 26</summary>

ಭರತಃ ಪಾಲಯೇದ್ರಾಜ್ಯಂ ಶುಶ್ರೂಷೇಚ್ಚ ಪಿತುರ್ಯಥಾ ।  
ತಥಾ ಭವತ್ಯಾ ಕರ್ತವ್ಯಂ ಸ ಹಿ ಧರ್ಮಃ ಸನಾತನಃ ॥
</details>

<details><summary>ಅನುವಾದ</summary>

ಅಮ್ಮಾ! ಭರತನು ಈ ರಾಜ್ಯವನ್ನು ಪಾಲಿಸುತ್ತಾ ತಂದೆಯ ಸೇವೇ ಮಾಡುತ್ತಾ ಇರುವಂತೆ ನೀವು ಪ್ರಯತ್ನಿಸಿರಿ; ಏಕೆಂದರೆ ಇದೇ ಸನಾತನ ಧರ್ಮವಾಗಿದೆ.॥26॥
</details>

<details open><summary>ಮೂಲಮ್ - 27</summary>

ರಾಮಸ್ಯ ತು ವಚಃ ಶ್ರುತ್ವಾ ಭೃಶಂ ದುಃಖಗತಃ ಪಿತಾ ।  
ಶೋಕಾದಶಕ್ನುವನ್ ವಕ್ತುಂ ಪ್ರರುರೋದ ಮಹಾಸ್ವನಮ್ ॥
</details>

<details><summary>ಅನುವಾದ</summary>

ಶ್ರೀರಾಮನ ಈ ಮಾತನ್ನು ಕೇಳಿ ತಂದೆಗೆ ಬಹಳ ದುಃಖವಾಯಿತು. ದಶರಥನು ಶೋಕದ ಆವೇಗದಿಂದ ಏನನ್ನೂ ಮಾತನಾಡದಾದನು, ಕೇವಲ ಬಿಕ್ಕಿ-ಬಿಕ್ಕಿ ಅಳುತ್ತಾ ಇದ್ದನು.॥27॥
</details>

<details open><summary>ಮೂಲಮ್ - 28</summary>

ವಂದಿತ್ವಾ ಚರಣೌ ರಾಜ್ಞೋ ವಿಸಂಜ್ಞಸ್ಯ ಪಿತುಸ್ತದಾ ।  
ಕೈಕೇಯ್ಯಾಶ್ಚಾಪ್ಯನಾರ್ಯಾಯಾ ನಿಷ್ಪಪಾತ ಮಹಾದ್ಯುತಿಃ ॥
</details>

<details><summary>ಅನುವಾದ</summary>

ಮಹಾತೇಜಸ್ವೀ ಶ್ರೀರಾಮನು ಆಗ ನಿಶ್ಚೇಷ್ಟಿತನಾಗಿ ಬಿದ್ದಿರುವ ದಶರಥನ ಹಾಗೂ ಅನಾರ್ಯ ಕೈಕೆಯಿಯ ಚರಣಗಳಿಗೆ ನಮಸ್ಕರಿಸಿ ಆ ಭವನದಿಂದ ಹೊರಟನು.॥28॥
</details>

<details open><summary>ಮೂಲಮ್ - 29</summary>

ಸ ರಾಮಃ ಪಿತರಂ ಕೃತ್ವಾ ಕೈಕೆಯೀಂ ಚ ಪ್ರದಕ್ಷಿಣಮ್ ।  
ನಿಷ್ಕ್ರಮ್ಯಾಂತಃಪುರಾತ್ ತಸ್ಮಾತ್ಸ್ವಂ ದದರ್ಶ ಸುಹೃಜ್ಜನಮ್ ॥
</details>

<details><summary>ಅನುವಾದ</summary>

ತಂದೆ ದಶರಥ ಮತ್ತು ತಾಯಿ ಕೈಕೆಯಿಗೆ ಪ್ರದಕ್ಷಿಣೆ ಬಂದು ಆ ಅಂತಃಪುರದಿಂದ ಹೊರಗೆ ಹೊರಟು ಶ್ರೀರಾಮನು ತನ್ನ ಸುಹೃದರನ್ನು ಭೆಟ್ಟಿಯಾದನು.॥29॥
</details>

<details open><summary>ಮೂಲಮ್ - 30</summary>

ತಂ ಬಾಷ್ಪಪರಿಪೂರ್ಣಾಕ್ಷಃ ಪೃಷ್ಠತೋಽನುಜಗಾಮ ಹ ।  
ಲಕ್ಷ್ಮಣಃ ಪರಮಕ್ರುದ್ಧಃ ಸುಮಿತ್ರಾನಂದವರ್ಧನಃ ॥
</details>

<details><summary>ಅನುವಾದ</summary>

ಸುಮಿತ್ರಾನಂದ ವರ್ಧನನಾದ ಲಕ್ಷ್ಮಣನು ಆ ಅನ್ಯಾಯವನ್ನು ನೋಡಿ ಅತ್ಯಂತ ಕುಪಿತನಾಗಿದ್ದರೂ, ಎರಡೂ ಕಣ್ಣುಗಳಿಂದ ನೀರು ಸುರಿಸುತ್ತಾ ಮೌನವಾಗಿ ಶ್ರೀರಾಮಚಂದ್ರನ ಹಿಂದೆ ಹಿಂದೆ ಹೊರಟನು.॥30॥
</details>

<details open><summary>ಮೂಲಮ್ - 31</summary>

ಅಭಿಷೇಚನಿಕಂ ಭಾಂಡಂ ಕೃತ್ವಾ ರಾಮಃ ಪ್ರದಕ್ಷಿಣಮ್ ।  
ಶನೈರ್ಜಗಾಮ ಸಾಪೇಕ್ಷೋ ದೃಷ್ಟಿಂ ತತ್ರಾವಿಚಾಲಯನ್ ॥
</details>

<details><summary>ಅನುವಾದ</summary>

ಶ್ರೀರಾಮಚಂದ್ರನ ಮನಸ್ಸಿನಲ್ಲಿ ಈಗ ಕಾಡಿಗೆ ಹೋಗುವ ಆಕಾಂಕ್ಷೆ ಉಂಟಾಗಿತ್ತು; ಆದ್ದರಿಂದ ಅಭಿಷೇಕಕ್ಕಾಗಿ ಸಿದ್ಧಪಡಿಸಿದ್ದ ಸಾಮಗ್ರಿಗಳಿಗೆ ಪ್ರದಕ್ಷಿಣೆ ಬಂದು, ಅದರ ಕಡೆಗೆ ಕಣ್ಣೆತ್ತಿಯೂ ನೋಡದೆ ನಿಧಾನವಾಗಿ ಮುಂದೆ ನಡೆದನು.॥31॥
</details>

<details open><summary>ಮೂಲಮ್ - 32</summary>

ನ ಚಾಸ್ಯ ಮಹತೀಂ ಲಕ್ಷ್ಮೀಂ ರಾಜ್ಯನಾಶೋಽಪಕರ್ಷತಿ ।  
ಲೋಕಕಾಂತಸ್ಯ ಕಾಂತತ್ವಾಚ್ಛೀತರಶ್ಮೇರಿವ ಕ್ಷಯಃ ॥
</details>

<details><summary>ಅನುವಾದ</summary>

ಚಂದ್ರನು ಕ್ಷೀಣಿಸಿದರೂ ಅವನ ಸಹಜ ಶೋಭೆಯು ಕುಂದಿಹೋಗುವುದಿಲ್ಲ; ಹಾಗೆಯೇ ಶ್ರೀರಾಮನ ಸಹಜವಾದ ಮಹಾತೇಜಸ್ಸು ರಾಜ್ಯವು ಸಿಗದೇ ಇದ್ದುದರಿಂದ ಅವನ ಮುಖವು ಕಾಂತಿಹೀನವಾಗಲಿಲ್ಲ.॥32॥
</details>

<details open><summary>ಮೂಲಮ್ - 33</summary>

ನ ವನಂ ಗಂತುಕಾಮಸ್ಯ ತ್ಯಜತಶ್ಚ ವಸುಂಧರಾಮ್ ।  
ಸರ್ವಲೋಕಾತಿಗಸ್ಯೇವ ಲಕ್ಷ್ಯತೇ ಚಿತ್ತವಿಕ್ರಿಯಾ ॥
</details>

<details><summary>ಅನುವಾದ</summary>

ಶ್ರೀರಾಮನು ಕಾಡಿಗೆ ಹೋಗಲು ಉತ್ಸುಕನಾಗಿದ್ದನು ಹಾಗೂ ಎಲ್ಲ ಪೃಥಿವಿಯ ರಾಜ್ಯವನ್ನು ಬಿಡುತ್ತಿದ್ದನು; ಹೀಗಿದ್ದರೂ ಅವನ ಚಿತ್ತದಲ್ಲಿ ಸರ್ವಲೋಕಾತೀತ ಜೀವನ್ಮುಕ್ತ ಮಹಾತ್ಮರಂತೆ ಯಾವುದೇ ವಿಕಾರ ಕಂಡುಬರಲಿಲ್ಲ.॥33॥
</details>

<details open><summary>ಮೂಲಮ್ - 34</summary>

ಪ್ರತಿಷಿಧ್ಯ ಶುಭಂ ಛತ್ರಂ ವ್ಯಜನೇ ಚ ಸ್ವಲಂಕೃತೇ ।  
ವಿಸರ್ಜಯಿತ್ವಾ ಸ್ವಜನಂ ರಥಂ ಪೌರಾಂಸ್ತಥಾ ಜನಾನ್ ॥
</details>

<details open><summary>ಮೂಲಮ್ - 35</summary>

ಧಾರಯನ್ಮನಸಾ ದುಃಖಮಿಂದ್ರಿಯಾಣಿ ನಿಗೃಹ್ಯ ಚ ।  
ಪ್ರವಿವೇಶಾತ್ಮನಾನ್ ವೇಶ್ಮ ಮಾತುರಪ್ರಿಯಶಂಸಿವಾನ್ ॥
</details>

<details><summary>ಅನುವಾದ</summary>

ಶ್ರೀರಾಮನು ತನ್ನ ಮೇಲೆ ಹಿಡಿದಿರುವ ಛತ್ರವನ್ನು ಬದಿಗಿರಿಸಿದನು. ಸುಸಜ್ಜಿತ ಚಾಮರ ಬೀಸುವುದನ್ನು ತಡೆದನು. ಅವನು ರಥವನ್ನು ಹಿಂದಕ್ಕೆ ಕಳಿಸಿ, ಸ್ವಜನರನ್ನು ಹಾಗೂ ಪುರವಾಸಿಗಳನ್ನು ಬೀಳ್ಕೊಟ್ಟನು. ಆತ್ಮೀಯ ಜನರ ಅಗಲುವಿಕೆಯ ದುಃಖವನ್ನು ಮನಸ್ಸಿನಲ್ಲೇ ಅದುಮಿ, ಇಂದ್ರಿಯಗಳನ್ನು ಹತೋಟಿಯಲ್ಲಿರಿಸಿಕೊಂಡು ಈ ಅಪ್ರಿಯ ಸಮಾಚಾರವನ್ನು ತಿಳಿಸಲು ಮಾತೆ ಕೌಸಲ್ಯೆಯ ಭವನಕ್ಕೆ ಹೋದನು. ಆಗ ಅವನು ಮನಸ್ಸನ್ನು ಪೂರ್ಣವಾಗಿ ವಶಪಡಿಸಿಕೊಂಡಿದ್ದನು.॥34-35॥
</details>

<details open><summary>ಮೂಲಮ್ - 36</summary>

ಸರ್ವೋಪ್ಯಭಿಜನಃ ಶ್ರೀಮಾನ್ ಶ್ರೀಮತಃ ಸತ್ಯವಾದಿನಃ ।  
ನಾಲಕ್ಷಯತ ರಾಮಸ್ಯ ಕಂಚಿದಾಕಾರಮಾನನೇ ॥
</details>

<details><summary>ಅನುವಾದ</summary>

ಸತ್ಯವಾದೀ ಶ್ರೀಮಾನ್ ರಾಮನ ಬಳಿಯಲ್ಲೇ ಇರುತ್ತಿದ್ದ ಶೋಭಾಶಾಲಿ ಮನುಷ್ಯರು ಕೂಡ ಅವನ ಮುಖದಲ್ಲಿ ಯಾವುದೇ ವಿಕಾರವನ್ನು ನೋಡಲಿಲ್ಲ.॥36॥
</details>

<details open><summary>ಮೂಲಮ್ - 37</summary>

ಉಚಿತಂ ಚ ಮಹಾಬಾಹುರ್ನ ಜಹೌ ಹರ್ಷಮಾತ್ಮವಾನ್ ।  
ಶಾರದಃ ಸಮುದೀರ್ಣಾಂಶುಶ್ಚಂದ್ರಸ್ತೇಜ ಇವಾತ್ಮಜಮ್ ॥
</details>

<details><summary>ಅನುವಾದ</summary>

ಮನಸ್ಸನ್ನು ವಶಪಡಿಸಿಕೊಂಡು ಮಹಾಬಾಹು ಶ್ರೀರಾಮನು ತನ್ನ ಸ್ವಾಭಾವಿಕ ಪ್ರಸನ್ನತೆಯನ್ನು ಶರತ್ಕಾಲದ ಉದ್ದೀಪ್ತ ಕಿರಣಗಳುಳ್ಳ ಚಂದ್ರನು ತನ್ನ ಸಹಜ ತೇಜವನ್ನು ತ್ಯಜಿಸದಂತೆ ಬಿಡಲಿಲ್ಲ.॥37॥
</details>

<details open><summary>ಮೂಲಮ್ - 38</summary>

ವಾಚಾ ಮಧುರಯಾ ರಾಮಃ ಸರ್ವಂ ಸಂಮಾನಯಂಜನಮ್ ।  
ಮಾತುಃ ಸಮೀಪಂ ಧರ್ಮಾತ್ಮಾ ಪ್ರವಿವೇಶ ಮಹಾಯಶಾಃ ॥
</details>

<details><summary>ಅನುವಾದ</summary>

ಮಹಾಯಶಸ್ವೀ ಧರ್ಮಾತ್ಮಾ ಶ್ರೀರಾಮನು ಮಧುರ ವಾಣಿಯಿಂದ ಎಲ್ಲ ಜನರನ್ನು ಸಮ್ಮಾನಿಸುತ್ತಾ ತನ್ನ ತಾಯಿಯ ಬಳಿಗೆ ಹೋದನು.॥38॥
</details>

<details open><summary>ಮೂಲಮ್ - 39</summary>

ತಂ ಗುಣೈಃ ಸಮತಾಂ ಪ್ರಾಪ್ತೋ ಭ್ರಾತಾ ವಿಪುಲವಿಕ್ರಮಃ ।  
ಸೌಮಿತ್ರಿರನುವವ್ರಾಜ ಧಾರಯನ್ ದುಃಖಮಾತ್ಮಜಮ್ ॥
</details>

<details><summary>ಅನುವಾದ</summary>

ಆಗ ಗುಣಗಳಲ್ಲಿ ಶ್ರೀರಾಮನಂತೆ ಇರುವ ಮಹಾ ಪರಾಕ್ರಮಿ ತಮ್ಮನಾದ ಸುಮಿತ್ರಾಕುಮಾರ ಲಕ್ಷ್ಮಣನೂ ಕೂಡ ತನ್ನ ಮಾನಸಿಕ ದುಃಖವನ್ನು ಮನಸ್ಸಿನಲ್ಲೇ ಅದುಮಿ ಹಿಡಿದು ಶ್ರೀರಾಮನ ಹಿಂದೆ-ಹಿಂದೆ ಹೋಗುತ್ತಿದ್ದನು.॥39॥
</details>

<details open><summary>ಮೂಲಮ್ - 40</summary>

ಪ್ರವಿಶ್ಯ ವೇಶ್ಮಾತಿಭೃಶಂ ಮುದಾ ಯುತಂ  
ಸಮೀಕ್ಷ್ಯ ತಾಂ ಚಾರ್ಥವಿಪತ್ತಿಮಾಗತಾಮ್ ।  
ನ ಚೈವ ರಾಮೋಽತ್ರ ಜಗಾಮ ವಿಕ್ರಿಯಾಂ  
ಸುಹೃಜ್ಜನಸ್ಯಾತ್ಮವಿಪತ್ತಿಶಂಕಯಾ॥
</details>

<details><summary>ಅನುವಾದ</summary>

ಅತ್ಯಂತ ಆನಂದದಿಂದ ತುಂಬಿದ ಆ ಭವನವನ್ನು ಪ್ರವೇಶಿಸಿ ಲೌಕಿಕ ದೃಷ್ಟಿಯಿಂದ ತನ್ನ ಅಭೀಷ್ಟ ಅರ್ಥದ ವಿನಾಶವಾದುದನ್ನು ನೋಡಿಯೂ, ಹಿತೈಷಿ, ಸುಹೃದರ ಮೇಲೆ ಬರುವ ಪ್ರಾಣಸಂಕಟದ ಆಶಂಕೆ ಇದ್ದರೂ ಶ್ರೀರಾಮನು ಅಲ್ಲಿ ತನ್ನ ಮುಖದಲ್ಲಿ ಯಾವುದೇ ವಿಕಾರಗಳನ್ನು ಪ್ರಕಟವಾಗಲು ಬಿಡಲಿಲ್ಲ.॥40॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅಯೋಧ್ಯಾಕಾಂಡದಲ್ಲಿ ಹತ್ತೊಂಭತ್ತನೆಯ ಸರ್ಗ ಪೂರ್ಣವಾಯಿತು.॥19॥
</details>
