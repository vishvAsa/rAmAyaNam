+++
title = "०१७ रामागमनम्"
title_english = "017 Rama s arrival at royal court"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-017-Rama_Gamanam.mp3"></div>
</details>



<details><summary>ಭಾಗಸೂಚನಾ</summary>

ಶ್ರೀರಾಮನು ರಾಜಮಾರ್ಗದ ಸೊಬಗನ್ನು ನೋಡುತ್ತಾ, ಸುಹೃದಯರ ಪ್ರಿಯೋಕ್ತಿಗಳನ್ನು ಕೇಳುತ್ತಾ, ದಶರಥನ ಭವನವನ್ನು ಪ್ರವೇಶಿಸಿದನು
</details>

<details open><summary>ಮೂಲಮ್ - 1</summary>

ಸ ರಾಮೋ ರಥಮಾಸ್ಥಾಯ ಸಂಪ್ರಹೃಷ್ಟಸುಹೃಜ್ಜನಃ ।  
ಪತಾಕಾಧ್ವಜಸಂಪನ್ನಂ ಮಹಾರ್ಹಾಗುರುಧೂಪಿತಮ್ ॥
</details>

<details open><summary>ಮೂಲಮ್ - 2½</summary>

ಅಪಶ್ಯನ್ನಗರಂ ಶ್ರೀಮನ್ನಾನಾಜನಸಮನ್ವಿತಮ್ ।  
ಸ ಗೃಹೈರಭ್ರಸಂಕಾಶೈಃ ಪಾಂಡುರೈರುಪಶೋಭಿತಮ್ ॥  
ರಾಜಮಾರ್ಗಂ ಯಯೌ ರಾಮೋಮಧ್ಯೇನಾಗುರುಧೂಪಿತಮ್ ।
</details>

<details><summary>ಅನುವಾದ</summary>

ಈ ಪ್ರಕಾರ ಶ್ರೀಮಾನ್ ರಾಮಚಂದ್ರನು ತನ್ನ ಸುಹೃದರನ್ನು ಆನಂದಗೊಳಿಸಿಸುತ್ತಾ, ರಥದಲ್ಲಿ ಕುಳಿತು ರಾಜಮಾರ್ಗದಲ್ಲಿ ಹೋಗುತ್ತಿರುವಾಗ ನೋಡುತ್ತಾನೆ-ಇಡೀ ನಗರವೆ ಧ್ವಜ-ಪತಾಕೆಗಳಿಂದ ಸುಶೋಭಿತವಾಗಿದೆ. ಎಲ್ಲೆಡೆ ಅಗರು ಧೂಪದ ಸುಗಂಧ ಪಸರಿಸಿದೆ. ಎಲ್ಲ ಕಡೆಗಳಲ್ಲಿ ಅಸಂಖ್ಯ ಮನುಷ್ಯರ ಗುಂಪುಗಳೇ ಕಂಡು ಬರುತ್ತವೆ. ಆ ರಾಜ ಮಾರ್ಗವು ಬಿಳಿಯ ಮೋಡಗಳಂತೆ ಉಜ್ವಲ ಭವನಗಳಿಂದ ಶೋಭಿಸುತ್ತಿದ್ದು, ಎಲ್ಲವು ಅಗರು ಸುಗಂಧದಿಂದ ವ್ಯಾಪ್ತವಾಗಿದ್ದವು.॥1-2½॥
</details>

<details open><summary>ಮೂಲಮ್ - 3</summary>

ಚಂದನಾನಾಂ ಚ ಮುಖ್ಯಾನಾಮಗುರೂಣಾಂ ಚ ಸಂಚಯೈಃ ॥
</details>

<details open><summary>ಮೂಲಮ್ - 4</summary>

ಉತ್ತಮಾನಾಂ ಚ ಗಂಧಾನಾಂ ಕ್ಷೌಮಕೌಶಾಂಬರಸ್ಯ ಚ ।  
ಅವಿದ್ಧಾಭಿಶ್ಚ ಮುಕ್ತಾಭಿಮರುತ್ತಮೈಃ ಸ್ಫಾಟಿಕೈರಪಿ ॥
</details>

<details open><summary>ಮೂಲಮ್ - 5</summary>

ಶೋಭಮಾನಮಸಂಬಾಧಂ ತಂ ರಾಜಪಥಮುತ್ತಮಮ್ ।  
ಸಂವೃತಂ ವಿವಿಧೈಃ ಪುಷ್ಪೈರ್ಭಕ್ಷೈರುಚ್ಚಾವಚೈರಪಿ ॥
</details>

<details open><summary>ಮೂಲಮ್ - 6½</summary>

ದದರ್ಶ ತಂ ರಾಜಪಥಂ ದಿವಿ ದೇವಪತಿರ್ಯಥಾ ।  
ದಧ್ಯಕ್ಷತಹವಿರ್ಲಾಜೈರ್ಧೂಪೈರಗುರುಚಂದನೈಃ ॥  
ನಾನಾಮಾಲ್ಯೋಪಗಂಧೈಶ್ಚ ಸದಾಭ್ಯರ್ಚಿತಚತ್ವರಮ್ ।
</details>

<details><summary>ಅನುವಾದ</summary>

ಶ್ರೇಷ್ಠವಾದ ಚಂದನಗಳ ಮತ್ತು ಅಗರುಗಳ ರಾಶಿಗಳಿಂದಲೂ, ಶ್ರೇಷ್ಠವಾದ ನಾನಾ ವಿಧವಾದ ಗಂಧಗಳ ರಾಶಿಗಳಿಂದಲೂ, ದುಕೂಲಗಳ ಹಾಗೂ ರೇಷ್ಮೆವಸ್ತ್ರಗಳ ರಾಶಿಗಳಿಂದಲೂ, ಅಲ್ಲಲ್ಲಿ ತೂಗುಹಾಕಿದ್ದ ಮುತ್ತುಗಳ ಮತ್ತು ಸ್ಫಟಿಕ ಮಣಿಗಳ ಗೊಂಚಲಗಳಿಂದಲೂ ಶೋಭಾಯಮಾನವಾಗಿ ಕಾಣುತ್ತಿದ್ದ ವಿಧ-ವಿಧವಾದ ಪುಷ್ಪಗಳಿಂದಲೂ ನಾನಾ ಬಗೆಯ ಭಕ್ಷ್ಯಗಳ ರಾಶಿಗಳಿಂದಲೂ ಸಮಾವೃತವಾಗಿದ್ದ, ಯಾವುದೇ ಅಡೆ-ತಡೆಗಳಿಲ್ಲದ ಶ್ರೇಷ್ಠವಾದ ರಾಜ ಬೀದಿಯನ್ನು-ದೇವಲೋಕದ ರಾಜಮಾರ್ಗವನ್ನು ದೇವೇಂದ್ರನು ನೋಡುವಂತೆಯೇ ಶ್ರೀರಾಮನು ನೋಡಿದನು.॥3-6½॥
</details>

<details open><summary>ಮೂಲಮ್ - 7½</summary>

ಆಶೀರ್ವಾದಾನ್ ಬಹೂನ್ ಶೃಣ್ವನ್ ಬಹುದ್ಭಿಃ ಸಮುದೀರಿತಾನ್ ॥  
ಯಥಾರ್ಹಂ ಚಾಪಿ ಸಂಪೂಜ್ಯ ಸರ್ವಾನೇವನರಾನ್ ಯಯೌ ।
</details>

<details><summary>ಅನುವಾದ</summary>

ಶ್ರೀರಾಮನು ತನ್ನ ಸಹೃದಯರು ಹೇಳುತ್ತಿದ್ದ ಅನೇಕ ಆಶೀರ್ವಾದಾತ್ಮಕ ಮಾತುಗಳನ್ನು ಕೇಳುತ್ತಾ, ಯಥಾ ಯೋಗ್ಯವಾಗಿ ಅವರೆಲ್ಲರನ್ನು ಸಮ್ಮಾನಿಸುತ್ತಾ ಮುಂದುವರಿಯುತ್ತಿದ್ದನು.॥7½॥
</details>

<details open><summary>ಮೂಲಮ್ - 8½</summary>

ಪಿತಾಮಹೈರಾಚರಿತಂ ತಥೈವ ಪ್ರಪಿತಾಮಹೈಃ ॥  
ಅದ್ಯೋಪಾದಾಯ ತಂಮಾರ್ಗಮಭಿಷಿಕ್ತೋಽನುಪಾಲಯ ।
</details>

<details><summary>ಅನುವಾದ</summary>

ರಾಮನ ಹಿತೈಷಿಗಳು ಈ ಪ್ರಕಾರ ಹೇಳುತ್ತಾ ಇದ್ದರು - ರಘುನಂದನ! ನಿನ್ನ ಪಿತಾಮಹ-ಪ್ರಪಿತಾಮಹ ಆಚರಿಸುತ್ತಾ ಬಂದ ಧರ್ಮಮಾರ್ಗವನ್ನೇ ಅಂಗೀಕರಿಸಿ ಯುವರಾಜನಾಗಿ ಪಟ್ಟಾಭಿಷಿಕ್ತನಾಗಿ ನಮ್ಮೆಲ್ಲರನ್ನು ನಿರಂತರ ಪಾಲಿಸು.॥8½॥
</details>

<details open><summary>ಮೂಲಮ್ - 9</summary>

ಯಥಾ ಸ್ಮ ಪೋಷಿತಾಃ ಪಿತ್ರಾ ಯಥಾ ಸರ್ವೈಃ ಪಿತಾಮಹೈಃ ।  
ತತಃ ಸುಖತರಂ ಸರ್ವೇ ರಾಮೇ ವತ್ಸ್ಯಾಮ ರಾಜನಿ ॥
</details>

<details><summary>ಅನುವಾದ</summary>

ಅವರು ಪರಸ್ಪರ ಮಾತನಾಡಿಕೊಳ್ಳುವರು-ಸಹೋದರರೆ! ಶ್ರೀರಾಮನ ತಂದೆ ದಶರಥನಿಂದಲೂ, ಪಿತಾಮಹರಿಂದಲೂ ನಮ್ಮೆಲ್ಲರ ಪಾಲನೆ-ಪೋಷಣೆ ಆಗಿದೆ; ಆದರೆ ಶ್ರೀರಾಮನು ರಾಜನಾದರೆ ನಾವು ಅದಕ್ಕಿಂತಲು ಹೆಚ್ಚು ಸುಖವಾಗಿ ಇರುವೆವು.॥9॥
</details>

<details open><summary>ಮೂಲಮ್ - 10</summary>

ಅಲಮದ್ಯ ಹಿ ಭುಕ್ತೇನ ಪರಮಾರ್ಥೈರಲಂ ಚ ನಃ ।  
ಯದಿ ಪಶ್ಯಾಮ ನಿರ್ಯಾಂತಂ ರಾಮಂ ರಾಜ್ಯೇ ಪ್ರತಿಷ್ಠಿತಮ್ ॥
</details>

<details><summary>ಅನುವಾದ</summary>

ರಾಜನಾಗಿ ಪ್ರತಿಷ್ಠಿತನಾದ ಶ್ರೀರಾಮನು ಅರಮನೆಯಿಂದ ಹೊರಗೆ ಬಂದಾಗ ನಾವು ನೋಡಿದರೆ, ರಾಜಾ ರಾಮನ ದರ್ಶನ ಪಡೆದರೆ, ಇನ್ನು ನಮಗೆ ಇಹಲೋಕದ ಭೋಗದಿಂದಾಗಲೀ, ಪರಮಾರ್ಥಸ್ವರೂಪ ಮೋಕ್ಷದಿಂದಾಗಲೀ ಏನಾಗಬೇಕಿದೆ.॥10॥
</details>

<details open><summary>ಮೂಲಮ್ - 11</summary>

ತತೋ ಹಿ ನಃ ಪ್ರಿಯತರಂ ನಾನ್ಯತ್ ಕಿಂಚಿದ್ಭವಿಷ್ಯತಿ ।  
ಯಥಾಭಿಷೇಕೋ ರಾಮಸ್ಯ ರಾಜ್ಯೇನಾಮಿತತೇಜಸಃ ॥
</details>

<details><summary>ಅನುವಾದ</summary>

ಅಮಿತ ತೇಜಸ್ವಿ ಶ್ರೀರಾಮನ ಪಟ್ಟಾಭಿಷೇಕವಾದರೆ ಅವನು ನಮಗಾಗಿ ಮಾಡುವ ಪ್ರಿಯಕಾರ್ಯಕ್ಕಿಂತ ಮಿಗಿಲಾಗಿ ಪ್ರಿಯಕಾರ್ಯವನ್ನು ಬೇರೆ ಯಾರೂ ಮಾಡಲಾರರು.॥11॥
</details>

<details open><summary>ಮೂಲಮ್ - 12</summary>

ಏತಾಶ್ಚಾನ್ಯಾಶ್ಚ ಸುಹೃದಾಮುದಾಸೀನಃ ಶುಭಾಃ ಕಥಾಃ  
ಆತ್ಮಸಂಪೂಜನೀಃ ಶೃಣ್ವನ್ ಯಯೌ ರಾಮೋ ಮಹಾಪಥಮ್ ॥
</details>

<details><summary>ಅನುವಾದ</summary>

ಸುಹೃದಯರು ಆಡುತ್ತಿದ್ದ ಇಂತಹ ಮಾತುಗಳನ್ನು ಹಾಗೂ ಇದೇ ರೀತಿಯ ಪ್ರಶಂಸೆಯ ಸುಂದರ ಮಾತುಗಳನ್ನು ಕೇಳುತ್ತಾ ಶ್ರೀರಾಮಚಂದ್ರನು ರಥಾರೂಢನಾಗಿ ರಾಜಬೀದಿಯಲ್ಲಿ ಹೋಗುತ್ತಾ ಇದ್ದನು.॥12॥
</details>

<details open><summary>ಮೂಲಮ್ - 13</summary>

ನ ಹಿ ತಸ್ಮಾನ್ಮನಃ ಕಶ್ಚಿಚ್ಚಕ್ಷುಷೀ ವಾ ನರೋತ್ತಮಾತ್ ।  
ನರಃ ಶಕ್ನೋತ್ಯಪಾಕ್ರಷ್ಟುಮತಿಕ್ರಾಂತೇಽಪಿ ರಾಘವೇ ॥
</details>

<details><summary>ಅನುವಾದ</summary>

ಶ್ರೀರಾಮನನ್ನು ಒಮ್ಮೆ ನೋಡಿದವನು ಮತ್ತೆ-ಮತ್ತೆ ನೋಡುತ್ತಾ ಇರುತ್ತಿದ್ದನು. ಶ್ರೀರಘುನಾಥನು ದೂರಕ್ಕೆ ಹೋದರೂ ಆ ಪುರುಷೋತ್ತಮನ ಕಡೆಯಿಂದ ತಮ್ಮ ಕಣ್ಮನಗಳನ್ನು ಯಾರೂ ಹೊರಳಿಸುತ್ತಿರಲಿಲ್ಲ.॥13॥
</details>

<details open><summary>ಮೂಲಮ್ - 14</summary>

ಯಶ್ಚ ರಾಮಂ ನ ಪಶ್ಯೇತ್ತು ಯಂ ಚ ರಾಮೋ ನ ಪಶ್ಯತಿ ।  
ನಿಂದಿತಃ ಸರ್ವಲೋಕೇಷು ಸ್ವಾತ್ಮಾಪ್ಯೇನಂ ವಿಗರ್ಹತೇ ॥
</details>

<details><summary>ಅನುವಾದ</summary>

ಆಗ ಶ್ರೀರಾಮನನ್ನು ನೋಡದವರು ಮತ್ತು ಶ್ರೀರಾಮನು ಯಾರನ್ನು ನೋಡಲಿಲ್ಲವೋ ಅವನು ಜನರಲ್ಲಿ ನಿಂದಿತನೆಂದು ತಿಳಿಯುತ್ತಿದ್ದನು ಹಾಗೂ ಸ್ವತಃ ಅಂತರಾತ್ಮವು ಧಿಕ್ಕರಿಸುತಿತ್ತು.॥14॥
</details>

<details open><summary>ಮೂಲಮ್ - 15</summary>

ಸರ್ವೇಷು ಸ ಹಿ ಧರ್ಮಾತ್ಮಾ ವರ್ಣಾನಾಂ ಕುರುತೇ ದಯಾಮ್ ।  
ಚತುರ್ಣಾಂ ಹಿ ವಯಃಸ್ಥಾನಾಂ ತೇನ ತೇ ಸಮನುವ್ರತಾಃ ॥
</details>

<details><summary>ಅನುವಾದ</summary>

ಧರ್ಮಾತ್ಮನಾದ ಶ್ರೀರಾಮನು ನಾಲ್ಕು ವರ್ಣದ ಎಲ್ಲ ಜನರ ಮೇಲೆ ಅವರ ವಯಸ್ಸಿಗೆ ಅನುಸಾರ ದಯೆ ತೋರುತ್ತಿದ್ದನು. ಅದಕ್ಕಾಗಿ ಅವರೆಲ್ಲರೂ ಶ್ರೀರಾಮನ ಭಕ್ತರಾಗಿದ್ದರು.॥15॥
</details>

<details open><summary>ಮೂಲಮ್ - 16</summary>

ಚತುಷ್ಪಥಾನ್ ದೇವಪಥಾಂಶ್ಚೈತ್ಯಾಂಶ್ಚಾಯತನಾನಿ ಚ ।  
ಪ್ರದಕ್ಷಿಣಂ ಪರಿಹರಜ್ಜಗಾಮ ನೃಪತೇಃ ಸುತಃ ॥
</details>

<details><summary>ಅನುವಾದ</summary>

ರಾಜಕುಮಾರ ಶ್ರೀರಾಮನು ನಾಲ್ಕು ಮಾರ್ಗಗಳು ಸೇರುವ ಚೌಕಗಳನ್ನು, ಚೈತ್ಯವೃಕ್ಷಗಳನ್ನು, ಮಂದಿರಗಳನ್ನು ಬಲಪಾರ್ಶ್ವಕ್ಕೆ ಬಿಟ್ಟುಕೊಂಡು ಮುಂದೆ ಹೋಗುತ್ತಾ ಅರಮನೆಯ ಬಳಿಗೆ ಬಂದನು.॥16॥
</details>

<details open><summary>ಮೂಲಮ್ - 17</summary>

ಸ ರಾಜಕುಲಮಾಸಾದ್ಯ ಮೇಘಸಂಘೋಪಮೈಃ ಶುಭೈಃ ।  
ಪ್ರಾಸಾದಶೃಂಗೈರ್ವಿವಿಧೈಃ ಕೈಲಾಸಶಿಖರೋಪಮೈಃ ॥
</details>

<details open><summary>ಮೂಲಮ್ - 18</summary>

ಆವಾರಯದ್ಭಿರ್ಗಗನಂ ವಿಮಾನೈರಿವ ಪಾಂಡುರೈಃ ।  
ವರ್ಧಮಾನಗೃಹೈಶ್ಚಾಪಿ ರತ್ನಜಾಲಪರಿಷ್ಕೃತೈಃ ॥
</details>

<details open><summary>ಮೂಲಮ್ - 19</summary>

ತತ್ ಪೃಥಿವ್ಯಾಂ ಗೃಹವರಂ ಮಹೇಂದ್ರಸದನೋಪಮಮ್ ।  
ರಾಜಪುತ್ರಃ ಪಿತುರ್ವೇಶ್ಮ ಪ್ರವಿವೇಶ ಶ್ರಿಯಾ ಜ್ವಲನ್ ॥
</details>

<details><summary>ಅನುವಾದ</summary>

ದಶರಥ ರಾಜನ ಅರಮನೆಯು ಮೇಘಸಮೂಹದಂತೆ ಶೋಭಿಸುವ ಸುಂದರವಾದ ಅನೇಕ ರೂಪ-ರಂಗಗಳುಳ್ಳ ಕೈಲಾಸ ಶಿಖರದಂತೆ ಎತ್ತರವಾದ ಪ್ರಾಸಾದಗಳಿಂದ ಸುಶೋಭಿತವಾಗಿತ್ತು. ಅವುಗಳಲ್ಲಿ ರತ್ನಜಾಲರಿಗಳಿಂದ ವಿಭೂಷಿತ ಹಾಗು ವಿಮಾನ ಆಕಾರದ ಶ್ವೇತ ವರ್ಣದಿಂದ ಪ್ರಕಾಶಿಸುವ ಕ್ರೀಡಾಗೃಹಗಳಿದ್ದವು. ಅವು ಆಕಾಶವನ್ನೇ ಮುಟ್ಟುವವೋ ಎಂಬಂತೆ ಕಂಡುಬರುತ್ತಿದ್ದವು. ಇಂತಹ ಸೌಧಗಳಿಂದ ಕೂಡಿದ್ದು ಆ ಶ್ರೇಷ್ಠ ಅರಮನೆಯು ಭೂವಿಯಲ್ಲಿನ ಇಂದ್ರ ಸದನದಂತೆ ಶೋಭಿಸುತ್ತಿತ್ತು. ಆ ಅರಮನೆಯ ಬಳಿಗೆ ಹೋಗಿ, ತನ್ನ ಶೋಭೆಯಿಂದಲೇ ಪ್ರಕಾಶಿತನಾಗಿದ್ದ ರಾಜಕುಮಾರ ಶ್ರೀರಾಮನು ತಂದೆಯ ಭವನವನ್ನು ಪ್ರವೇಶಿಸಿದನು.॥17-19॥
</details>

<details open><summary>ಮೂಲಮ್ - 20</summary>

ಸ ಕಕ್ಷ್ಯಾ ಧ್ವನಿಭಿರ್ಗುಪ್ತಾಸ್ತಿಸ್ರೋಽತಿಕ್ರಮ್ಯ ವಾಜಿಭಿಃ ।  
ಪದಾತಿರಪರೇ ಕಕ್ಷ್ಯೇ ದ್ವೇ ಜಗಾಮ ನರೋತ್ತಮಃ ॥
</details>

<details><summary>ಅನುವಾದ</summary>

ಧನುರ್ಧರ ವೀರರಿಂದ ಸುರಕ್ಷಿತವಾದ ಭವನದ ಮೂರು ಹಜಾರಗಳನ್ನು ರಥದಲ್ಲಿ ಕುಳಿತೇ ದಾಟಿ, ಮುಂದಿನ ಎರಡು ಹಜಾರಗಳನ್ನು ಶ್ರೀರಾಮನು ಕಾಲ್ನಡಿಗೆಯಲ್ಲೇ ಪ್ರವೇಶಿಸಿದನು.॥20॥
</details>

<details open><summary>ಮೂಲಮ್ - 21</summary>

ಸ ಸರ್ವಾಃ ಸಮತಿ ಕ್ರಮ್ಯ ಕಕ್ಷ್ಯಾ ದಶರಥಾತ್ಮಜಃ ।  
ಸಂನಿವರ್ತ್ಯ ಜನಂ ಸರ್ವಂ ಶುದ್ಧಾಂತಃ ಪುರನತ್ಯಗಾತ್ ॥
</details>

<details><summary>ಅನುವಾದ</summary>

ಈ ಪ್ರಕಾರ ಎಲ್ಲ ಹಜಾರಗಳನ್ನು ದಾಟಿ ದಶರಥ ನಂದನ ಶ್ರೀರಾಮನು ಜೊತೆಗೆ ಬಂದ ಎಲ್ಲ ಜನರನ್ನು ಹಿಂದಕ್ಕೆ ಕಳಿಸಿ, ಸ್ವತಃ ಅಂತಃಪುರವನ್ನು ಹೊಕ್ಕನು.॥21॥
</details>

<details open><summary>ಮೂಲಮ್ - 22</summary>

ತಸ್ಮಿನ್ ಪ್ರವಿಷ್ಟೇ ಪಿತುರಂತಿಕಂ ತದಾ  
ಜನಃ ಸ ಸರ್ವೋ ಮುದಿತೋನೃಪಾತ್ಮಜೇ ।  
ಪ್ರತೀಕ್ಷತೇ ತಸ್ಯ ಪುನಃ ಸ್ಮ ನಿರ್ಗಮಂ  
ಯಥೋದಯಂ ಚಂದ್ರಮಸಃ ಸರಿತ್ಪತಿಃ ॥
</details>

<details><summary>ಅನುವಾದ</summary>

ರಾಜಕುಮಾರ ಶ್ರೀರಾಮನು ಪಿತನ ಬಳಿಗೆ ಹೋಗಲು ಅಂತಃಪುರವನ್ನು ಪ್ರವೇಶಿಸಿದಾಗ, ಆನಂದಮಗ್ನರಾದ ಎಲ್ಲ ಜನರು ಬಾಗಿಲಲ್ಲೆ ನಿಂತು ಅವನು ಪುನಃ ಹೊರಗೆ ಬರುವುದನ್ನು ನದೀಪತಿ ಸಮುದ್ರವು ಚಂದ್ರೋದಯವನ್ನು ಪ್ರತೀಕ್ಷಿಸುತ್ತಿರುವಂತೆ, ಪ್ರತೀಕ್ಷೆ ಮಾಡುತ್ತಿದ್ದರು.॥22॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅಯೋಧ್ಯಾಕಾಂಡದಲ್ಲಿ ಹದಿನೇಳನೆಯ ಸರ್ಗ ಪೂರ್ಣವಾಯಿತು.॥17॥
</details>
