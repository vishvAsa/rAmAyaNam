+++
title = "००१ रामगुणवर्णनम्"
title_english = "001 Rama The Hero"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-001-Ramaguna_Varnanam.mp3"></div>
</details>



<details><summary>ಭಾಗಸೂಚನಾ</summary>

ಶ್ರೀರಾಮನ ಸದ್ಗುಣಗಳ ವರ್ಣನೆ, ದಶರಥನು ಶ್ರೀರಾಮನಿಗೆ ಯುವರಾಜ ಪಟ್ಟಾಭಿಷೇಕ ಮಾಡಲು ಯೋಚಿಸಿದುದು, ಬೇರೆ ಬೇರೆ ಸಾಮಂತರಾಜರನ್ನು, ನಗರ ಪ್ರಮುಖರನ್ನು ರಾಜ ಸಭೆಗೆ ಬರಲು ಆಹ್ವಾನಿಸಿದುದು
</details>

<details open><summary>ಮೂಲಮ್ - 1</summary>

ಗಚ್ಛತಾ ಮಾತುಲಕುಲಂ ಭರತೇನ ತದಾನಘಃ ।  
ಶತ್ರುಘ್ನೋ ನಿತ್ಯಶತ್ರುಘ್ನೋ ನೀತಃ ಪ್ರೀತಿಪುರಸ್ಕೃತಃ ॥
</details>

<details><summary>ಅನುವಾದ</summary>

(ಮೊದಲೇ ಹೇಳಿದ ಪ್ರಕಾರ) ತಂದೆ ತಾಯಿಗಳ ಅನುಮತಿ ಪಡೆದು ಸೋದರ ಮಾವನ ಮನೆಗೆ ಹೊರಟ ಮಹಾತ್ಮನಾದ ಭರತನು ಕಾಮಾದಿ ಶತ್ರುಗಳನ್ನು ಅನುದಿನವೂ ನಾಶ ಮಾಡುವ ನಿಷ್ಪಾಪಿ ಶತ್ರುಘ್ನನನ್ನು ಪ್ರೇಮ ವಶನಾಗಿ ತನ್ನ ಜೊತೆಗೆ ಕರೆದುಕೊಂಡು ಹೋದನು.॥1॥
</details>

<details open><summary>ಮೂಲಮ್ - 2</summary>

ಸ ತತ್ರ ನ್ಯವಸದ್ ಭ್ರಾತ್ರಾ ಸಹ ಸತ್ಕಾರಸತ್ಕೃತಃ ।  
ಮಾತುಲೇನಾಶ್ವಪತಿನಾ ಪುತ್ರಸ್ನೇಹೇನ ಲಾಲಿತಃ ॥
</details>

<details><summary>ಅನುವಾದ</summary>

ಮಾವನ ಮನೆಯಲ್ಲಿ ತಮ್ಮನೊಂದಿಗೆ ಅವನ ಆದರ, ಸತ್ಕಾರ ತುಂಬಾ ಚೆನ್ನಾಗಿ ನಡೆಯಿತು. ಅವನು ಸುಖವಾಗಿ ಅಲ್ಲಿ ಇರತೊಡಗಿದನು. ಅಶ್ವಯೂಥದ ಅಧಿಪತಿಯಾದ ಅವನ ಮಾವ ಯುಧಾಜಿತ್ತು ಅವರಿಬ್ಬರನ್ನು ಮಕ್ಕಳಿಗಿಂತಲೂ ಹೆಚ್ಚು ಸ್ನೇಹದಿಂದ ಲಾಲಿಸಿ ಪೋಷಿಸುತ್ತಿದ್ದನು.॥2॥
</details>

<details open><summary>ಮೂಲಮ್ - 3</summary>

ತತ್ರಾಪಿ ನಿವಸಂತೌ ತೌ ತರ್ಪ್ಯಮಾಣೌ ಚ ಕಾಮತಃ ।  
ಭ್ರಾತರೌ ಸ್ಮರತಾಂ ವೀರೌ ವೃದ್ಧಂ ದಶರಥಂ ನೃಪಮ್ ॥
</details>

<details><summary>ಅನುವಾದ</summary>

ಮಾವನ ಮನೆಯಲ್ಲಿ ಆ ಇಬ್ಬರು ವೀರರ ಎಲ್ಲ ಇಚ್ಛೆಗಳೂ ಪೂರ್ಣವಾಗುತ್ತಿದ್ದರೂ, ಅಲ್ಲಿ ಇರುವಾಗ ಅವರಿಗೆ ವೃದ್ಧರಾದ ತಂದೆ ದಶರಥನನ್ನು ಸದಾ ಸ್ಮರಿಸುತ್ತಲೇ ಇದ್ದರು.॥3॥
</details>

<details open><summary>ಮೂಲಮ್ - 4</summary>

ರಾಜಾಪಿ ತೌ ಮಹಾತೇಜಾಃ ಸಸ್ಮಾರ ಪ್ರೋಷಿತೌ ಸುತೌ ।  
ಉಭೌ ಭರತಶತ್ರುಘ್ನೌ ಮಹೇಂದ್ರವರುಣೋಪಮೌ ॥
</details>

<details><summary>ಅನುವಾದ</summary>

ಮಹಾತೇಜಸ್ವೀ ದಶರಥನೂ ಕೂಡ ಪರದೇಶಕ್ಕೆ ಹೋದ ಮಹೇಂದ್ರ ಮತ್ತು ವರುಣರಂತಹ ತನ್ನ ಪರಾಕ್ರಮಿ ಪುತ್ರರಾದ ಭರತ-ಶತ್ರುಘ್ನರನ್ನು ಯಾವಾಗಲೂ ಸ್ಮರಿಸುತ್ತಿದ್ದನು.॥4॥
</details>

<details open><summary>ಮೂಲಮ್ - 5</summary>

ಸರ್ವ ಏವ ತು ತಸ್ಯೇಷ್ಟಾಶ್ಚತ್ವಾರಃ ಪುರುಷರ್ಷಭಾಃ ।  
ಸ್ವಶರೀರಾದ್ವಿನಿರ್ವೃತ್ತಾಶ್ಚತ್ವಾರ ಇವ ಬಾಹವಃ ॥
</details>

<details><summary>ಅನುವಾದ</summary>

ತನ್ನ ಶರೀರದಿಂದಲೇ ಹೊರಬಿದ್ದಿರುವ ನಾಲ್ಕು ತೋಳುಗಳಂತಿದ್ದ ಪುರುಷ ಶಿರೋಮಣಿ ನಾಲ್ವರು ಪುತ್ರರೂ ದಶರಥನಿಗೆ ಬಹಳ ಪ್ರಿಯರಾಗಿಯೇ ಇದ್ದರು.॥5॥
</details>

<details open><summary>ಮೂಲಮ್ - 6</summary>

ತೇಷಾಮಪಿ ಮಹಾತೇಜಾ ರಾಮೋ ರತಿಕರಃ ಪಿತುಃ ।  
ಸ್ವಯಂಭೂರಿವ ಭೂತಾನಾಂ ಬಭೂವ ಗುಣವತ್ತರಃ ॥
</details>

<details><summary>ಅನುವಾದ</summary>

ಆದರೂ ಅವರಲ್ಲಿಯೂ ಮಹಾತೇಜಸ್ವೀ ಶ್ರೀರಾಮನು ಎಲ್ಲರಿಗಿಂತ ಹೆಚ್ಚು ಸದ್ಗುಣ ಸಂಪನ್ನನಾದ್ದರಿಂದ ಸಮಸ್ತ ಪ್ರಾಣಿಗಳಿಗೆ ಬ್ರಹ್ಮದೇವರಂತೆ ದಶರಥನಿಗೆ ವಿಶೇಷ ಪ್ರೀತಿವರ್ಧಕನಾಗಿದ್ದನು.॥6॥
</details>

<details open><summary>ಮೂಲಮ್ - 7</summary>

ಸ ಹಿ ದೇವೈರುದೀರ್ಣಸ್ಯ ರಾವಣಸ್ಯ ವಧಾರ್ಥಿಭಿಃ ।  
ಅರ್ಥಿತೋ ಮಾನುಷೇ ಲೋಕೇ ಜಜ್ಞೇ ವಿಷ್ಣುಃ ಸನಾತನಃ ॥
</details>

<details><summary>ಅನುವಾದ</summary>

ಇದಕ್ಕೆ ಇನ್ನೊಂದು ಕಾರಣವೂ ಇತ್ತು-ಶ್ರೀರಾಮನು ಸಾಕ್ಷಾತ್ ಸನಾತನ ವಿಷ್ಣು ಆಗಿದ್ದನು ಹಾಗೂ ಪ್ರಚಂಡ ರಾವಣನ ವಧೆಯನ್ನು ಇಚ್ಛಿಸುವ ದೇವತೆಗಳ ಪ್ರಾರ್ಥನೆಯಂತೆ ಮನುಷ್ಯಲೋಕದಲ್ಲಿ ಅವತರಿಸಿದ್ದನು.॥7॥
</details>

<details open><summary>ಮೂಲಮ್ - 8</summary>

ಕೌಸಲ್ಯಾ ಶುಶುಭೇ ತೇನ ಪುತ್ರೇಣಾಮಿತತೇಜಸಾ ।  
ಯಥಾ ವರೇಣ ದೇವಾನಾಮದಿತಿರ್ವಜ್ರಪಾಣಿನಾ ॥
</details>

<details><summary>ಅನುವಾದ</summary>

ಆ ಅಮಿತ ತೇಜಸ್ವೀ ಶ್ರೀರಾಮಚಂದ್ರನಿಂದ ಮಹಾರಾಣಿ ಕೌಸಲ್ಯೆಯು-ವಜ್ರಧಾರೀ ದೇವೇಂದ್ರನಿಂದ ದೇವಮಾತೆ ಅದಿತಿಯು ಶೋಭಿಸುವಂತೆ ಪರಮಶೋಭಿತಳಾಗಿದ್ದಳು.॥8॥
</details>

<details open><summary>ಮೂಲಮ್ - 9</summary>

ಸ ಹಿ ರೂಪೋಪಪನ್ನಶ್ಚ ವೀರ್ಯವಾನನಸೂಯಕಃ ।  
ಭೂಮಾವನುಪಮಃ ಸೂನುರ್ಗುಣೈರ್ದಶರಥೋಪಮಃ ॥
</details>

<details><summary>ಅನುವಾದ</summary>

ಶ್ರೀರಾಮನು ಬಹಳ ರೂಪವಂತ ಮತ್ತು ಪರಾಕ್ರಮಿಯಾಗಿದ್ದನು. ಅವನು ಯಾರ ದೋಷವನ್ನೂ ನೋಡುತ್ತಿರಲಿಲ್ಲ. ಭೂಮಂಡಲದಲ್ಲಿ ಅವನಿಗೆ ಸಮಾರಾದವರು ಯಾರೂ ಇರಲಿಲ್ಲ. ಅವನು ತನ್ನ ಗುಣಗಳಿಂದ ತಂದೆ ದಶರಥನಿಗೆ ಸಮಾನನಾಗಿದ್ದು, ಯೋಗ್ಯಪುತ್ರನಾಗಿದ್ದನು.॥9॥
</details>

<details open><summary>ಮೂಲಮ್ - 10</summary>

ಸ ಚ ನಿತ್ಯಂ ಪ್ರಶಾಂತಾತ್ಮಾ ಮೃದುಪೂರ್ವಂ ಚ ಭಾಷತೇ ।  
ಉಚ್ಯಮಾನೋಽಪಿ ಪರುಷಂ ನೋತ್ತರಂ ಪ್ರತಿಪದ್ಯತೇ ॥
</details>

<details><summary>ಅನುವಾದ</summary>

ಅವನು ಸದಾ ಶಾಂತಚಿತ್ತನಾಗಿದ್ದನು, ಮತ್ತು ಮೃದುವಾದ ಮಾತುಗಳನ್ನಾಡುವವನಾಗಿದ್ದನು. ಯಾರಾದರೂ ಅವನೊಡನೆ ಕಠೋರವಾಗಿ ಮಾತನಾಡಿದರೂ ಅವನು ನಿಷ್ಠುರತೆಯಿಂದ ಉತ್ತರಿಸುತ್ತಿರಲಿಲ್ಲ.॥10॥
</details>

<details open><summary>ಮೂಲಮ್ - 11</summary>

ಕದಾಚಿದುಪಕಾರೇಣ ಕೃತೇನೈಕೇನ ತುಷ್ಯತಿ ।  
ನ ಸ್ಮರತ್ಯಪಕಾರಾಣಾಂ ಶತಮಪ್ಯಾತ್ಮ ವತ್ತಯಾ ॥
</details>

<details><summary>ಅನುವಾದ</summary>

ಯಾರಾದರೂ ಎಂದಾದರೂ ಯಾವುದಾದರೂ ಉಪಕಾರ ಮಾಡಿದ್ದರೂ ಶ್ರೀರಾಮನು ಸಂತುಷ್ಟನಾಗಿದ್ದು ಅದನ್ನು ಎಂದೂ ಮರೆಯುತ್ತಿರಲಿಲ್ಲ. ಮನಸ್ಸನ್ನು ಹತೋಟಿಯಲ್ಲಿರಿಸಿಕೊಂಡ ಕಾರಣ ಯಾರಾದರೂ ನೂರು ಅಪರಾಧ ಮಾಡಿದರೂ ಅವನ್ನು ಸ್ಮರಿಸುತ್ತಿರಲಿಲ್ಲ.॥11॥
</details>

<details open><summary>ಮೂಲಮ್ - 12</summary>

ಶೀಲವೃದ್ಧೈ ರ್ಜ್ಞಾನವೃದ್ಧೈರ್ವಯೋವೃದ್ಧೈಶ್ಚ ಸಜ್ಜನೈಃ ।  
ಕಥಯನ್ನಾಸ್ತ ವೈನಿತ್ಯಮಸ್ತ್ರಯೋಗ್ಯಾಂತರೇಷ್ವಪಿ ॥
</details>

<details><summary>ಅನುವಾದ</summary>

ಅಸ್ತ್ರ-ಶಸ್ತ್ರಗಳ ಅಭ್ಯಾಸಕ್ಕೆ ನಿಗದಿತ ಸಮಯದಲ್ಲಿಯೂ ಕೂಡ ನಡು-ನಡುವೆ ಅವಕಾಶ ಸಿಕ್ಕಿದಾಗಲೆಲ್ಲ ಉತ್ತಮ ಚಾರಿತ್ರ್ಯಸಂಪನ್ನ, ಜ್ಞಾನವೃದ್ಧರಾದ ಸತ್ಪುರುಷರೊಂದಿಗೆ ಮಾತುಕತೆಯಲ್ಲಿ ತೊಡಗಿ ಅವರಿಂದ ಅನುಭವ ಪಡೆಯುತ್ತಿದ್ದನು.॥12॥
</details>

<details open><summary>ಮೂಲಮ್ - 13</summary>

ಬುದ್ಧಿಮಾನ್ಮಧುರಾಭಾಷೀ ಪೂರ್ವಭಾಷೀ ಪ್ರಿಯಂವದಃ ।  
ವೀರ್ಯವಾನ್ನ ಚ ವೀರ್ಯೇಣ ಮಹತಾ ಸ್ವೇನ ವಿಸ್ಮಿತಃ ॥
</details>

<details><summary>ಅನುವಾದ</summary>

ಶ್ರೀರಾಮನು ತುಂಬಾ ಬುದ್ಧಿವಂತನಾಗಿದ್ದು, ಸದಾ ಮಧುರವಾಗಿಯೇ ಮಾತನಾಡುತ್ತಿದ್ದನು. ತಾನೇ ಮುಂದಾಗಿ ಮನುಷ್ಯರಲ್ಲಿ ಮಾತನಾಡುತ್ತಿದ್ದನು. ಜನರಿಗೆ ಪ್ರಿಯವಾಗುವಂತೆಯೇ ಸದಾ ನುಡಿಯುತ್ತಿದ್ದನು. ಬಲ-ಪರಾಕ್ರಮಗಳಿಂದ ಸಂಪನ್ನನಾಗಿದ್ದರೂ ಎಂದು ಗರ್ವ ಪಡುತ್ತಿರಲಿಲ್ಲ.॥13॥
</details>

<details open><summary>ಮೂಲಮ್ - 14</summary>

ನ ಚಾನೃತಕಥೋ ವಿದ್ವಾನ್ ವೃದ್ಧಾನಾಂ ಪ್ರತಿಪೂಜಕಃ ।  
ಅನುರಕ್ತಃ ಪ್ರಜಾಭಿಶ್ಚ ಪ್ರಜಾಶ್ಚಾಪ್ಯನುರಜ್ಯತೇ ॥
</details>

<details><summary>ಅನುವಾದ</summary>

ಸುಳ್ಳನ್ನಂತೂ ಅವನು ಎಂದೂ ಮಾತನಾಡುತ್ತಿರಲಿಲ್ಲ. ಶ್ರೀರಾಮನು ವಿದ್ವಾಂಸನಾಗಿದ್ದು ಮತ್ತು ವೃದ್ಧರನ್ನು ಸದಾ ಗೌರವಿಸುತ್ತಿದ್ದನು. ಪ್ರಜಾ ಜನರಿಗೆ ಶ್ರೀರಾಮನ ಮೇಲೆ ಹಾಗೂ ರಾಮನಿಗೆ ಪ್ರಜೆಗಳ ಮೇಲೆ ಹೆಚ್ಚಿನ ಅನುರಾಗವಿತ್ತು.॥14॥
</details>

<details open><summary>ಮೂಲಮ್ - 15</summary>

ಸಾನು ಕ್ರೋಶೋ ಜಿತಕ್ರೋಧೋ ಬ್ರಾಹ್ಮಣಪ್ರತಿಪೂಜಕಃ ।  
ದೀನಾನುಕಂಪಿ ಧರ್ಮಜ್ಞೋ ನಿತ್ಯಂ ಪ್ರಗ್ರಹವಾನ್ ಶುಚಿಃ ॥
</details>

<details><summary>ಅನುವಾದ</summary>

ಅವನು ಪರಮ ದಯಾಳುವಾಗಿದ್ದು, ಕ್ರೋಧವನ್ನು ಗೆದ್ದಿದ್ದನು. ಬ್ರಾಹ್ಮಣರನ್ನು ಸದಾ ಪೂಜಿಸುತ್ತಿದ್ದನು. ದೀನ-ದುಃಖಿಗಳ ಕುರಿತು ಮನಸ್ಸಿನಲ್ಲಿ ಹೆಚ್ಚಿನ ದಯೆ ಇರುತ್ತಿತ್ತು. ಧರ್ಮರಹಸ್ಯವನ್ನು ಅರಿತಿದ್ದು, ಇಂದ್ರಿಯಗಳನ್ನು ಸದಾ ವಶದಲ್ಲಿರಿಸಿಕೊಂಡು, ಒಳಗೆ-ಹೊರಗೆ ಪರಮ ಪವಿತ್ರನಾಗಿದ್ದನು.॥15॥
</details>

<details open><summary>ಮೂಲಮ್ - 16</summary>

ಕುಲೋಚಿತಮತಿಃ ಕ್ಷಾತ್ರಂ ಸ್ವಧರ್ಮಂ ಬಹು ಮನ್ಯತೇ ।  
ಮನ್ಯತೇ ಪರಯಾ ಪ್ರೀತ್ಯಾ ಮಹತ್ಸ್ವರ್ಗಫಲಂ ತತಃ ॥
</details>

<details><summary>ಅನುವಾದ</summary>

ತನ್ನ ಕುಲೋಚಿತ ಆಚಾರ, ದಯೆ, ಉದಾರತೆ ಮತ್ತು ಶರಣಾಗತ ರಕ್ಷಣೆಯಲ್ಲೇ ಶ್ರೀರಾಮನ ಮನಸ್ಸು ತೊಡಗಿರುತ್ತಿತ್ತು. ಅವನು ತನ್ನ ಕ್ಷತ್ರಿಯ ಧರ್ಮಕ್ಕೆ ಹೆಚ್ಚಿನ ಮಹತ್ವವನ್ನು ಕೊಡುತ್ತಿದ್ದನು. ಆ ಕ್ಷತ್ರಿಯ ಧರ್ಮದ ಪಾಲನೆಯಿಂದ ಮಹಾನ್ ಸ್ವರ್ಗಫಲದ ಪ್ರಾಪ್ತಿ ಎಂದು ತಿಳಿಯುತ್ತಿದ್ದು, ಬಹು ಸಂತೋಷದಿಂದ ಅದರಲ್ಲಿ ಸಂಲಗ್ನವಾಗಿದ್ದನು.॥16॥
</details>

<details open><summary>ಮೂಲಮ್ - 17</summary>

ನಾಶ್ರೇಯಸಿ ರತೋ ಯಶ್ಚನ ವಿರುದ್ಧಕಥಾರುಚಿಃ ।  
ಉತ್ತರೋತ್ತರಯುಕ್ತೀನಾಂ ವಕ್ತಾ ವಾಚಸ್ಪತಿರ್ಯಥಾ ॥
</details>

<details><summary>ಅನುವಾದ</summary>

ಅಮಂಗಲಕರ ನಿಷಿದ್ಧ ಕರ್ಮಗಳಲ್ಲಿ ಎಂದೂ ಪ್ರವೃತ್ತನಾಗುತ್ತಿರಲಿಲ್ಲ; ಶಾಸ್ತ್ರವಿರುದ್ಧ ಮಾತುಗಳು ಅವನಿಗೆ ಎಂದಿಗೂ ರುಚಿಸುತ್ತಿರಲಿಲ್ಲ; ಶ್ರೀರಾಮನು ತನ್ನ ನ್ಯಾಯಯುಕ್ತ ಪಕ್ಷದ ಸಮರ್ಥನೆಯಲ್ಲಿ ಬೃಹಸ್ಪತಿಯಂತೆ ಒಂದಕ್ಕಿಂತ ಒಂದು ಮಿಗಿಲಾದ ಯುಕ್ತಿಗಳನ್ನು ಪ್ರಸ್ತುತಪಡಿಸುತ್ತಿದ್ದನು.॥17॥
</details>

<details open><summary>ಮೂಲಮ್ - 18</summary>

ಅರೋಗಸ್ತರುಣೋ ವಾಗ್ಮೀ ವಪುಷ್ಮಾನ್ ದೇಶಕಾಲವಿತ್ ।  
ಲೋಕೇ ಪುರುಷಸಾರಜ್ಞಃ ಸಾಧುರೇಕೋ ವಿನಿರ್ಮಿತಃ ॥
</details>

<details><summary>ಅನುವಾದ</summary>

ಅವನ ಶರೀರ ನಿರೋಗಿಯಾಗಿತ್ತು ಹಾಗೂ ತಾರುಣ್ಯಾವಸ್ಥೆ ಇತ್ತು. ರಾಮನು ಉತ್ತಮ ವಕ್ತಾ ಆಗಿದ್ದು, ಸುಂದರ ದೇಹದಿಂದ ಸುಶೋಭಿಸುತ್ತಾ, ದೇಶ-ಕಾಲಗಳ ತತ್ತ್ವವನ್ನು ತಿಳಿದವನಾಗಿದ್ದನು. ಅವನನ್ನು ನೋಡಿದರೆ-ವಿಧಾತನು ಜಗತ್ತಿನ ಸಮಸ್ತ ಪುರುಷರ ಸಾರತತ್ತ್ವವನ್ನು ತಿಳಿಯುವ ಸಾಧುಪುರುಷನ ರೂಪದಲ್ಲಿ ಏಕಮಾತ್ರ ಶ್ರೀರಾಮನನ್ನು ಪ್ರಕಟಪಡಿಸಿರುವನೋ ಎಂದು ಅನಿಸುತ್ತಿತ್ತು.॥18॥
</details>

<details open><summary>ಮೂಲಮ್ - 19</summary>

ಸ ತು ಶ್ರೇಷ್ಠೈ ರ್ಗುಣೈರ್ಯುಕ್ತಃ ಪ್ರಜಾನಾಂ ಪಾರ್ಥಿವಾತ್ಮಜಃ ।  
ಬಹಿಶ್ಚರ ಇವ ಪ್ರಾಣೋ ಬಭೂವ ಗುಣತಃ ಪ್ರಿಯಃ ॥
</details>

<details><summary>ಅನುವಾದ</summary>

ರಾಜಕುಮಾರ ಶ್ರೀರಾಮನು ಶ್ರೇಷ್ಠಗುಣಗಳಿಂದ ಕೂಡಿದ್ದನು. ಅವನು ತನ್ನ ಸದ್ಗುಣಗಳಿಂದಾಗಿ ಪ್ರಜಾಜನರಿಗೆ ಹೊರಗೆ ಸಂಚರಿಸುವ ಪ್ರಾಣದಂತೆ ಪ್ರಿಯನಾಗಿದ್ದನು.॥19॥
</details>

<details open><summary>ಮೂಲಮ್ - 20</summary>

ಸರ್ವವಿದ್ಯಾವ್ರತಸ್ನಾತೋ ಯಥಾವತ್ ಸಾಂಗವೇದವಿತ್ ।  
ಇಷ್ವಸ್ತ್ರೇ ಚ ಪಿತುಃ ಶ್ರೇಷ್ಠೋ ಬಭೂವ ಭರತಾಗ್ರಜಃ ॥
</details>

<details><summary>ಅನುವಾದ</summary>

ಭರತಾಗ್ರಜ ಶ್ರೀರಾಮನು ಸಮಸ್ತ ವಿದ್ಯೆಗಳ ವ್ರತಗಳಲ್ಲಿ ನಿಷ್ಣಾತನಾಗಿದ್ದು, ಆರು ಅಂಗಗಳ ಸಹಿತ ವೇದಗಳ ಯಥಾರ್ಥ ಜ್ಞಾನಿಯಾಗಿದ್ದನು. ಅಸ್ತ್ರವಿದ್ಯೆಯಲ್ಲಂತೂ ತನ್ನ ತಂದೆಯನ್ನು ಮೀರಿಸಿದ್ದನು.॥20॥
</details>

<details open><summary>ಮೂಲಮ್ - 21</summary>

ಕಲ್ಯಾಣಾಭಿಜನಃ ಸಾಧುರದೀನಃ ಸತ್ಯವಾಗೃಜುಃ ।  
ವೃದ್ಧೈರಭಿವಿನೀತಶ್ಚ ದ್ವಿಜೈರ್ಧರ್ಮಾರ್ಥದರ್ಶಿಭಿಃ ॥
</details>

<details><summary>ಅನುವಾದ</summary>

ಶ್ರೀರಾಮನು ಮಂಗಳ ಕಾರ್ಯಗಳಿಗೆ ತೌರುಮನೆಯಂತಿದ್ದು, ಸತ್ಪುರುಷನಾಗಿದ್ದನು; ದೈನ್ಯರಹಿತ, ಸತ್ಯವಂತನು. ಸರಳ ಸ್ವಭಾವದವನಾಗಿದ್ದು, ಧರ್ಮಾರ್ಥ ತತ್ತ್ವವನ್ನು ತಿಳಿದಿದ್ದ ವೃದ್ಧ ಬ್ರಾಹ್ಮಣರಿಂದ ಉತ್ತಮ ಶಿಕ್ಷಣ ಪಡೆದಿದ್ದನು.॥21॥
</details>

<details open><summary>ಮೂಲಮ್ - 22</summary>

ಧರ್ಮಕಾಮಾರ್ಥತತ್ತ್ವಜ್ಞಃ ಸ್ಮೃತಿಮಾನ್ ಪ್ರತಿಭಾನವಾನ್ ।  
ಲೌಕಿಕೇ ಸಮಯಾಚಾರೇ ಕೃತಕಲ್ಪೋ ವಿಶಾರದಃ ॥
</details>

<details><summary>ಅನುವಾದ</summary>

ಶ್ರೀರಾಮನು ಧರ್ಮ, ಅರ್ಥ, ಕಾಮ ಇವುಗಳ ತತ್ತ್ವವನ್ನು ಚೆನ್ನಾಗಿ ತಿಳಿದಿದ್ದನು. ಅವನು ಸ್ಮರಣಶಕ್ತಿಯಿಂದ ಸಂಪನ್ನನಾಗಿದ್ದು, ಪ್ರತಿಭಾಶಾಲಿಯಾಗಿದ್ದನು. ಅವನು ಲೋಕ ವ್ಯವಹಾರದಲ್ಲಿ ಸಮರ್ಥನೂ, ಸಮಯೋಚಿತ ಧರ್ಮಾಚರಣೆಯಲ್ಲಿ ಆಸಕ್ತನೂ, ರಾಜನೀತಿ ವಿಶಾರದನೂ ಆಗಿದ್ದನು.॥22॥
</details>

<details open><summary>ಮೂಲಮ್ - 23</summary>

ನಿಭೃತಃ ಸಂವೃತಾಕಾರೋ ಗುಪ್ತಮಂತ್ರಃ ಸಹಾಯವಾನ್ ।  
ಅಮೋಘಕ್ರೋಧಹರ್ಷಶ್ಚ ತ್ಯಾಗಸಂಯಮಕಾಲವಿತ್ ॥
</details>

<details><summary>ಅನುವಾದ</summary>

ಅವನು ವಿನಯಶೀಲನೂ, ತನ್ನ ಅಭಿಪ್ರಾಯವನ್ನು ಯಾರಿಗೂ ತಿಳಿಯದಂತೆ ಮರೆಯಾಗಿಸುವವನೂ, ಮಂತ್ರವನ್ನು ಗುಪ್ತವಾಗಿ ಇಡುವವನೂ, ಉತ್ತಮ ಸಹಾಯಕರಿಂದ ಸಂಪನ್ನನೂ ಆಗಿದ್ದನು. ಅವನ ಕ್ರೋಧ ಅಥವಾ ಹರ್ಷ ಎಂದೂ ನಿಷ್ಫಲವಾಗುತ್ತಿರಲಿಲ್ಲ. ಅವನು ವಸ್ತುಗಳ ತ್ಯಾಗ ಮತ್ತು ಸಂಗ್ರಹದ ಅವಕಾಶವನ್ನು ಚೆನ್ನಾಗಿ ತಿಳಿದಿದ್ದನು.॥23॥
</details>

<details open><summary>ಮೂಲಮ್ - 24</summary>

ದೃಢಭಕ್ತಿಃ ಸ್ಥಿರಪ್ರಜ್ಞೋ ನಾಸದ್ಗ್ರಾಹೀ ನ ದುರ್ವಚಃ ।  
ನಿಸ್ತಂದ್ರೀರಪ್ರಮತ್ತಶ್ಚ ಸ್ವದೋಷಪರದೋಷವಿತ್ ॥
</details>

<details><summary>ಅನುವಾದ</summary>

ಗುರುಹಿರಿಯರಲ್ಲಿ ಅವನಿಗೆ ದೃಢವಾದ ಭಕ್ತಿ ಇತ್ತು. ಅವನು ಸ್ಥಿತಪ್ರಜ್ಞನಾಗಿದ್ದು, ಅಸತ್ ವಸ್ತುಗಳನ್ನು ಎಂದೂ ಸ್ವೀಕರಿಸುತ್ತಿರಲಿಲ್ಲ. ಅವನು ಎಂದಿಗೂ ದುರ್ವಚನವನ್ನು ಆಡುತ್ತಿರಲಿಲ್ಲ. ಅವನು ಆಲಸ್ಯ ರಹಿತನೂ, ಪ್ರಮಾದ ಶೂನ್ಯನೂ, ತನ್ನ ಮತ್ತು ಇತರ ಮನುಷ್ಯರ ದೋಷಗಳನ್ನು ಚೆನ್ನಾಗಿ ತಿಳಿಯುವವನೂ ಆಗಿದ್ದನು.॥24॥
</details>

<details open><summary>ಮೂಲಮ್ - 25</summary>

ಶಾಸ್ತ್ರಜ್ಞಶ್ಚ ಕೃತಜ್ಞಶ್ಚ ಪುರುಷಾಂತರಕೋವಿದಃ ।  
ಯಃ ಪ್ರಗ್ರಹಾನುಗ್ರಹಯೋರ್ಯಥಾನ್ಯಾಯಂ ವಿಚಕ್ಷಣಃ ॥
</details>

<details><summary>ಅನುವಾದ</summary>

ಶ್ರೀರಾಮನು ಸಕಲ ಶಾಸ್ತ್ರಗಳನ್ನು ಬಲ್ಲವನೂ, ಕೃತಜ್ಞನೂ, ಪುರುಷರ ತಾರತಮ್ಯವನ್ನು ಅಥವಾ ಇತರ ಪುರುಷರ ಮನೋಭಾವವನ್ನು ತಿಳಿಯುವುದರಲ್ಲಿ ಕುಶಲನೂ ಆಗಿದ್ದನು. ಯಥಾಯೋಗ್ಯ ನಿಗ್ರಹ ಮತ್ತು ಅನುಗ್ರಹದಲ್ಲಿ ವಿಚಕ್ಷಣನಾಗಿದ್ದನು.॥25॥
</details>

<details open><summary>ಮೂಲಮ್ - 26</summary>

ಸತ್ಸಂಗ್ರಹಾನುಗ್ರಹಣೇ ಸ್ಥಾನವಿನ್ನಿಗ್ರಹಸ್ಯ ಚ ।  
ಆಯಕರ್ಮಣ್ಯುಪಾಯಜ್ಞಃ ಸಂದೃಷ್ಟವ್ಯಯಕರ್ಮವಿತ್ ॥
</details>

<details><summary>ಅನುವಾದ</summary>

ಸತ್ಪುರುಷರ ಸಂಗ್ರಹ ಮತ್ತು ಪಾಲನೆ, ದುಷ್ಟರ ನಿಗ್ರಹ ಇದರ ಸರಿಯಾದ ಜ್ಞಾನ ಅವನಿಗಿತ್ತು. ಧನವನ್ನು ಗಳಿಸುವ ಉಪಾಯಗಳನ್ನು ಚೆನ್ನಾಗಿ ತಿಳಿದಿದ್ದನು. (ಅರ್ಥಾತ್ - ಹೂವುಗಳನ್ನು ನಾಶಮಾಡದೆ ಮಧುವನ್ನು ಸಂಗ್ರಹಿಸುವ ಭ್ರಮರದಂತೆ, ಪ್ರಜೆಗಳಿಗೆ ಕಷ್ಟಕೊಡದೆ ನ್ಯಾಯಯುಕ್ತ ಧನವನ್ನು ಸಂಗ್ರಹಿಸುವುದರಲ್ಲಿ ಕುಶಲನಾಗಿದ್ದನು) ಶಾಸ್ತ್ರವಿಹಿತ ವ್ಯಯ ಕರ್ಮದ ಜ್ಞಾನ ಅವನಿಗೆ ಚೆನ್ನಾಗಿತ್ತು..॥26॥
</details>

<details><summary>ಟಿಪ್ಪನೀ</summary>

* ಶಾಸ್ತ್ರದಲ್ಲಿ ವ್ಯಯದ ವಿಧಾನ ಈ ಪ್ರಕಾರ ನೋಡಲಾಗುತ್ತದೆ -  
ಕಚ್ಚಿದಾಯಸ್ಯ ಚಾರ್ಧೇನ ಚತುರ್ಭಾಗೇನ ವಾ ಪುನಃ ।ಪಾದಭಾಗೈಸ್ತ್ರಿಭಿರ್ವಾಪಿ ವ್ಯಯಃ ಸಂ ಶುಧ್ಯತೇ ತವ ॥(ಮಹಾ.ಸಭಾ.5/7)  
ನಾರದರು ಹೇಳುತ್ತಾರೆ - ಯುಧಿಷ್ಠಿರನೇ! ನೀನು ಆದಾಯದ ನಾಲ್ಕನೆಯ ಒಂದು ಭಾಗ ಅಥವಾ ಅರ್ಧ, ಇಲ್ಲವೇ ನಾಲ್ಕನೆಯ ಮೂರು ಭಾಗದಿಂದ ನಿನ್ನ ಎಲ್ಲ ಖರ್ಚು ನಡೆಸುತ್ತಿರುವೆ ತಾನೇ?
</details>

<details open><summary>ಮೂಲಮ್ - 27</summary>

ಶ್ರೈಷ್ಠ್ಯಂ ಶಾಸ್ತ್ರ ಸಮೂಹೇಷು ಪ್ರಾಪ್ತೋ ವ್ಯಾಮಿಶ್ರಕೇಷು ಚ ।  
ಅರ್ಥ ಧಮೌ ಚ ಸಂಗೃಹ್ಯ ಸುಖತಂತ್ರೋನ ಚಾಲಸಃ ॥
</details>

<details><summary>ಅನುವಾದ</summary>

ಶ್ರೀರಾಮನು ಎಲ್ಲ ವಿಧದ ಅಸ್ತ್ರಸಮೂಹಗಳಲ್ಲಿ ಹಾಗೂ ಸಂಸ್ಕೃತ, ಪ್ರಾಕೃತ ಮೊದಲಾದ ಭಾಷೆಗಳಿಂದ ಮಿಶ್ರಿತ ನಾಟಕಾದಿಗಳ ಜ್ಞಾನದಲ್ಲಿ ನಿಪುಣನಾಗಿದ್ದನು. ಅವನು ಅರ್ಥ ಮತ್ತು ಧರ್ಮವನ್ನು ಪಾಲಿಸುತ್ತಾ ಅದಕ್ಕನುಕೂಲವಾದ ಕಾಮವನ್ನು ಸೇವಿಸುತ್ತಿದ್ದನು ಹಾಗೂ ಆಲಸ್ಯವನ್ನು ಎಂದಿಗೂ ಹತ್ತಿರ ಸುಳಿಯಗೊಡುತ್ತಿರಲಿಲ್ಲ.॥27॥
</details>

<details open><summary>ಮೂಲಮ್ - 28</summary>

ವೈಹಾರಿಕಾಣಾಂ ಶಿಲ್ಪಾನಾಂ ವಿಜ್ಞಾತಾರ್ಥವಿಭಾಗವಿತ್ ।  
ಆರೋಹೇ ವಿನಯೇ ಚೈವ ಯುಕ್ತೋ ವಾರಣವಾಜಿನಾಮ್ ॥
</details>

<details><summary>ಅನುವಾದ</summary>

ವಿಹಾರ (ಕ್ರೀಡೆ ಅಥವಾ ಮನೋರಂಜನೆ)ಕ್ಕೆ ಉಪಯೋಗಿಯಾದ ಸಂಗೀತ, ವಾದ್ಯ ಮತ್ತು ಚಿತ್ರಕಲೆ, ಶಿಲ್ಪಕಲೆ ಮೊದಲಾದವುಗಳಲ್ಲಿಯೂ ಅವನು ವಿಶೇಷಜ್ಞನಾಗಿದ್ದನು. ಅರ್ಥದ ವಿಭಾಜನವನ್ನು ಅವನು ಚೆನ್ನಾಗಿ ತಿಳಿದಿದ್ದನು** ಅವನು ಆನೆ, ಕುದುರೆಗಳ ಸವಾರಿ ಮಾಡುವುದು, ಅವುಗಳ ಬಗೆ ಬಗೆಯ ನಡೆಗಳ ಶಿಕ್ಷಣದಲ್ಲಿ ನಿಪುಣನಾಗಿದ್ದನು.॥28॥
</details>

<details><summary>ಟಿಪ್ಪನೀ</summary>

** ಕೆಳಗೆ ಬರೆದ ಐದು ವಸ್ತುಗಳಿಗೆ ಧನವನ್ನು ವಿಭಾಜನ ಮಾಡುವ ಮನುಷ್ಯನು ಇಹಲೋಕದಲ್ಲಿ ಮತ್ತು ಪರಲೋಕದಲ್ಲಿಯೂ ಸುಖಿಯಾಗುತ್ತಾನೆ. ಆ ವಸ್ತುಗಳು ಹೀಗಿವೆ - ಧರ್ಮ, ಯಶ, ಅರ್ಥ, ಆತ್ಮಾ ಮತ್ತು ಸ್ವಜನ.
</details>

<details><summary>Misc Detail</summary>

ಧರ್ಮಾಯ ಯಶಸೇರ್ಥಾಯ ಕಾಮಾಯ ಸ್ವಜನಾಯ ಚ ।ಪಂಚಧಾ ವಿಭಜನ್ ವಿತ್ತಮಿಹಾಮುತ್ರ ಚ ಮೋದತೇ ॥  
(ಶ್ರೀಮದ್ಭಾಗವತ 8/19/37)
</details>

<details open><summary>ಮೂಲಮ್ - 29</summary>

ಧನುರ್ವೇದವಿದಾಂ ಶ್ರೇಷ್ಠೋ ಲೋಕೇಽತಿರಥಸಂಮತಃ ।  
ಅಭಿಯಾತಾ ಪ್ರಹರ್ತಾ ಚ ಸೇನಾನಯವಿಶಾರದಃ ॥
</details>

<details><summary>ಅನುವಾದ</summary>

ಶ್ರೀರಾಮಚಂದ್ರನು ಈ ಲೋಕದಲ್ಲಿ ಧನುರ್ವೇದದ ಎಲ್ಲ ವಿದ್ವಾಂಸರಲ್ಲಿ ಶ್ರೇಷ್ಠನಾಗಿದ್ದನು. ಅತಿರಥ ವೀರರೂ ಕೂಡ ಅವನನ್ನು ವಿಶೇಷವಾಗಿ ಸಮ್ಮಾನಿಸುತ್ತಿದ್ದರು. ಶತ್ರುಗಳ ಮೇಲೆ ಆಕ್ರಮಣ ಮತ್ತು ಪ್ರಹಾರ ಮಾಡುವುದರಲ್ಲಿಯೂ ಅವನು ಕುಶಲನಾಗಿದ್ದನು. ಸೈನ್ಯಸಂಚಾಲನೆಯ ನೀತಿಯಲ್ಲಿಯೂ ಹೆಚ್ಚು ನಿಪುಣನಾಗಿದ್ದನು.॥29॥
</details>

<details open><summary>ಮೂಲಮ್ - 30</summary>

ಅಪ್ರಧೃಷ್ಯಶ್ಚ ಸಂಗ್ರಾಮೇ ಕ್ರುದ್ಧೈರಪಿ ಸುರಾಸುರೈಃ ।  
ಅನಸೂಯೋ ಜಿತಕ್ರೋಧೋ ನ ದೃಪ್ತೋ ನ ಚ ಮತ್ಸರೀ ॥
</details>

<details><summary>ಅನುವಾದ</summary>

ಸಂಗ್ರಾಮದಲ್ಲಿ ಕುಪಿತರಾದ ಸಮಸ್ತ ದೇವತೆಗಳೂ ಹಾಗೂ ಅಸುರರೂ ಕೂಡ ರಾಮನನ್ನು ಸೋಲಿಸಲಾರರು. ಅವನಲ್ಲಿ ದೋಷದೃಷ್ಟಿಯು ಸರ್ವಥಾ ಅಭಾವವಾಗಿತ್ತು. ಅವನು ಕ್ರೋಧವನ್ನು ಗೆದ್ದಿದ್ದನು. ಅವನಲ್ಲಿ ದರ್ಪ ಮತ್ತು ಈರ್ಷ್ಯೆ ಅತ್ಯಂತ ಅಭಾವವಾಗಿತ್ತು.॥30॥
</details>

<details open><summary>ಮೂಲಮ್ - 31</summary>

ನಾವಜ್ಞೇಯಶ್ಚ ಭೂತಾನಾಂ ನ ಚ ಕಾಲವಶಾನುಗಃ ।  
ಏವಂ ಶ್ರೇಷ್ಠೈರ್ಗುಣೈರ್ಯುಕ್ತಃ ಪ್ರಜಾನಾಂ ಪಾರ್ಥಿವಾತ್ಮಜಃ ॥
</details>

<details open><summary>ಮೂಲಮ್ - 32</summary>

ಸಮ್ಮತಸ್ತ್ರಿಷು ಲೋಕೇಷು ವಸುಧಾಯಾಃ ಕ್ಷಮಾಗುಣೈಃ ।  
ಬುದ್ಧ್ಯಾ ಬೃಹಸ್ಪತೇಸ್ತುಲ್ಯೋ ವೀರ್ಯೇ ಚಾಪಿ ಶಚೀಪತೇಃ ॥
</details>

<details><summary>ಅನುವಾದ</summary>

ಯಾವುದೇ ಪ್ರಾಣಿಯ ಮನಸ್ಸಿನಲ್ಲಿ ರಾಮನ ಕುರಿತು ಅವಹೇಳನಕಾರೀ ಭಾವ ಇರಲಿಲ್ಲ. ಅವನು ಕಾಲಕ್ಕೆ ವಶನಾಗಿ ಅದರ ಹಿಂದೆ-ಹಿಂದೆ ನಡೆಯುವವನಾಗಿರಲಿಲ್ಲ. (ಕಾಲವೇ ಅವನ ಹಿಂದೆ-ಹಿಂದೆ ನಡೆಯುತ್ತಿತ್ತು) ಈ ಪ್ರಕಾರ ಉತ್ತಮ ಗುಣಗಳಿಂದ ಯುಕ್ತನಾದ ಕಾರಣ ರಾಜಕುಮಾರ ಶ್ರೀರಾಮನು ಸಮಸ್ತ ಪ್ರಜೆಗಳಿಗೆ ಮತ್ತು ಮೂರು ಲೋಕದ ಪ್ರಾಣಿಗಳಿಗೆ ಆದರಣೀಯನಾಗಿದ್ದನು. ಅವನು ಪೃಥಿವಿಯಂತೆ ಕ್ಷಮಾಶೀಲನಾಗಿದ್ದನು. ಬುದ್ಧಿಯಲ್ಲಿ ಬೃಹಸ್ಪತಿಗೆ ಹಾಗೂ ಬಲಪರಾಕ್ರಮದಲ್ಲಿ ಶಚೀಪತಿ ಇಂದ್ರನಿಗೆ ಸಮಾನನಾಗಿದ್ದನು.॥31-32॥
</details>

<details open><summary>ಮೂಲಮ್ - 33</summary>

ತಥಾ ಸರ್ವಪ್ರಜಾಕಾಂತೈಃ ಪ್ರೀತಿಸಂಜನನೈಃ ಪಿತುಃ ।  
ಗುಣೈರ್ವಿರುರುಚೇ ರಾಮೋ ದೀಪ್ತಃ ಸೂರ್ಯ ಇವಾಂಶುಭಿಃ ॥
</details>

<details><summary>ಅನುವಾದ</summary>

ಸೂರ್ಯನು ತನ್ನ ಕಿರಣಗಳಿಂದ ಪ್ರಕಾಶಿತನಾಗಿರುವಂತೆಯೇ ಶ್ರೀರಾಮಚಂದ್ರನು ಸಮಸ್ತ ಪ್ರಜಾ ಜನಕ್ಕೆ ಪ್ರಿಯನಾಗಿ, ತಂದೆಯ ಪ್ರೀತಿಯನ್ನು ಹೆಚ್ಚಿಸುವ ಸದ್ಗುಣಗಳಿಂದ ಸುಶೋಭಿತನಾಗಿದ್ದನು.॥33॥
</details>

<details open><summary>ಮೂಲಮ್ - 34</summary>

ತಮೇವಂ ವೃತ್ತಸಂಪನ್ನಮಪ್ರಧೃಷ್ಯಪರಾಕ್ರಮಮ್ ।  
ಲೋಕನಾಥೋಪಮಂ ನಾಥಮಕಾಮಯತ ಮೇದಿನೀ ॥
</details>

<details><summary>ಅನುವಾದ</summary>

ಇಂತಹ ಸದಾಚಾರ ಸಂಪನ್ನ, ಅಜೇಯ ಪರಾಕ್ರಮಿ ಮತ್ತು ಲೋಕಪಾಲಕರಂತೆ ತೇಜಸ್ವಿಯಾದ ಶ್ರೀರಾಮಚಂದ್ರನನ್ನು ಪೃಥಿವಿಯು (ಭೂಮಂಡಲ ಹಾಗೂ ಭೂಮಂಡಲದ ಪ್ರಜೆಗಳು) ತನ್ನ ಸ್ವಾಮಿಯನ್ನಾಗಿಸಲು ಇಚ್ಛಿಸಿದಳು.॥34॥
</details>

<details open><summary>ಮೂಲಮ್ - 35</summary>

ಏತೈಸ್ತು ಬಹುಭಿರ್ಯುಕ್ತಂ ಗುಣೈರನುಪಮೈಃ ಸುತಮ್ ।  
ದೃಷ್ಟ್ವಾ ದಶರಥೋ ರಾಜಾ ಚಕ್ರೇ ಚಿಂತಾಂ ಪರಂತಪಃ ॥
</details>

<details><summary>ಅನುವಾದ</summary>

ಅನೇಕ ಅನುಪಮ ಗುಣಗಳಿಂದ ಯುಕ್ತನಾದ ತನ್ನ ಪುತ್ರ ಶ್ರೀರಾಮನನ್ನು ನೋಡಿ ಪರಂತಪನಾದ ದಶರಥರಾಜನು ಮನಸ್ಸಿನಲ್ಲೇ ಚಿಂತಿಸಲು ತೊಡಗಿದನು.॥35॥
</details>

<details open><summary>ಮೂಲಮ್ - 36</summary>

ಅಥ ರಾಜ್ಞೋ ಬಭೂವೈವಂ ವೃದ್ಧಸ್ಯ ಚಿರಜೀವಿನಃ ।  
ಪ್ರೀತಿರೇಷಾ ಕಥಂ ರಾಮೋ ರಾಜಾ ಸ್ಯಾನ್ಮಯಿ ಜೀವತಿ ॥
</details>

<details><summary>ಅನುವಾದ</summary>

ಆ ಚಿರಂಜೀವಿ ವೃದ್ಧನಾದ ದಶರಥನ ಮನಸ್ಸಿನಲ್ಲಿ - ನಾನು ಜೀವಿಸಿ ಇರುವಾಗಲೇ ಶ್ರೀರಾಮಚಂದ್ರನು ಹೇಗೆ ರಾಜನಾಗಬಲ್ಲನು, ಅವನ ಪಟ್ಟಾಭಿಷೇಕದಿಂದ ದೊರೆಯುವ ಸಂತೋಷ ನನಗೆ ಹೇಗೆ ಪ್ರಾಪ್ತವಾಗಬಹುದು? ಎಂಬ ಚಿಂತೆ ಉಂಟಾಯಿತು.॥36॥
</details>

<details open><summary>ಮೂಲಮ್ - 37</summary>

ಏಷಾ ಹೃಸ್ಯ ಪರಾ ಪ್ರೀತಿರ್ಹೃದಿ ಸಂಪರಿವರ್ತತೇ ।  
ಕದಾ ನಾಮ ಸುತಂ ದ್ರಕ್ಷ್ಯಾಮ್ಯಭಿಷಿಕ್ತಮಹಂ ಪ್ರಿಯಮ್ ॥
</details>

<details><summary>ಅನುವಾದ</summary>

ಅವನ ಮನಸ್ಸಿನಲ್ಲಿ ನನ್ನ ಪ್ರಿಯ ಪುತ್ರ ಶ್ರೀರಾಮನ ಪಟ್ಟಾಭಿಷೇಕವನ್ನು ಎಂದು ನೋಡುವೆನು? ಎಂಬ ಉತ್ತಮ ಅಭಿಲಾಷೆಯು ಪದೇ-ಪದೇ ಸುತ್ತತೊಡಗಿತು.॥37॥
</details>

<details open><summary>ಮೂಲಮ್ - 38</summary>

ವೃದ್ಧಿಕಾಮೋ ಹಿ ಲೋಕಸ್ಯ ಸರ್ವಭೂತಾನುಕಂಪಕಃ ।  
ಮತ್ತಃ ಪ್ರಿಯತರೋ ಲೋಕೇ ಪರ್ಜನ್ಯ ಇವ ವೃಷ್ಟಿಮಾನ್ ॥
</details>

<details><summary>ಅನುವಾದ</summary>

‘ಶ್ರೀರಾಮನು ಎಲ್ಲ ಜನರ ಅಭ್ಯುದಯವನ್ನು ಬಯಸುತ್ತಿರುವನು, ಸಮಸ್ತ ಜೀವಿಗಳ ಮೇಲೆ ದಯೆ ತೋರುವನು. ಅವನು ಲೋಕದಲ್ಲಿ ಮಳೆಗರೆ ಯುವ ಮೇಘದಂತೆ ನನಗಿಂತಲೂ ಮಿಗಿಲಾಗಿ ಪ್ರಿಯನಾಗಿರುವನು’ ಎಂದು ಯೋಚಿಸತೊಡಗಿದನು.॥38॥
</details>

<details open><summary>ಮೂಲಮ್ - 39</summary>

ಯಮಶಕ್ರಸಮೋ ವೀರ್ಯೇ ಬೃಹಸ್ಪತಿಸಮೋ ಮತೌ ।  
ಮಹೀಧರಸಮೋ ಧೃತ್ಯಾಂ ಮತ್ತಶ್ಚ ಗುಣವತ್ತರಃ ॥
</details>

<details><summary>ಅನುವಾದ</summary>

ಶ್ರೀರಾಮನು ಬಲ-ಪರಾಕ್ರಮದಲ್ಲಿ ಯಮ ಮತ್ತು ಇಂದ್ರರಿಗೆ ಸಮಾನನೂ, ಬುದ್ಧಿಯಲ್ಲಿ ಬೃಹಸ್ಪತಿಗೆ ಸಮನೂ, ಧೈರ್ಯದಲ್ಲಿ ಪರ್ವತದಂತೆಯೂ, ಗುಣಗಳಲ್ಲಿ ನನಗಿಂತಲೂ ಸರ್ವಥಾ ಶ್ರೇಷ್ಠನೂ ಆಗಿರುವನು.॥39॥
</details>

<details open><summary>ಮೂಲಮ್ - 40</summary>

ಮಹೀಮಹಮಿಮಾಂ ಕೃತ್ಸ್ನಾಮಧಿತಿಷ್ಠಂತಮಾತ್ಮಜಮ್ ।  
ಅನೇನ ವಯಸಾ ದೃಷ್ಟ್ವಾ ಯಥಾ ಸ್ವರ್ಗಮವಾಪ್ನುಯಾಮ್ ॥
</details>

<details><summary>ಅನುವಾದ</summary>

ನಾನು ಈ ವಯಸ್ಸಿನಲ್ಲಿ ಮಗನಾದ ಶ್ರೀರಾಮನು ಇಡೀ ಪೃಥಿವಿಯ ರಾಜ್ಯವನ್ನು ಆಳುತ್ತಿರುವುದನ್ನು ನೋಡಿ ಯಥಾಕಾಲದಲ್ಲಿ ಸುಖವಾಗಿ ಸ್ವರ್ಗವನ್ನು ಪಡೆದುಕೊಳ್ಳುವುದೇ ನನ್ನ ಜೀವನದ ಸಾರ್ಥಕತೆಯಾಗಿದೆ.॥40॥
</details>

<details open><summary>ಮೂಲಮ್ - 41</summary>

ಇತ್ಯೇವಂ ವಿವಿಧೈಸ್ತೈಸ್ತೈರನ್ಯಪಾರ್ಥಿವದುರ್ಲಭೈಃ ।  
ಶಿಷ್ಟೈರಪರಿಮೇಯೈಶ್ಚ ಲೋಕೇ ಲೋಕೋತ್ತರೈರ್ಗುಣೈಃ ॥
</details>

<details open><summary>ಮೂಲಮ್ - 42</summary>

ತಂ ಸಮೀಕ್ಷ್ಯ ತದಾ ರಾಜಾ ಯುಕ್ತಂ ಸಮುದಿತೈರ್ಗುಣೈಃ ।  
ನಿಶ್ಚಿತ್ಯ ಸಚಿವೈಃ ಸಾರ್ಧಂ ಯೌವರಾಜ್ಯಮಮನ್ಯತ ॥
</details>

<details><summary>ಅನುವಾದ</summary>

ಹೀಗೆ ವಿಚಾರ ಮಾಡಿ ನಾನಾ ಪ್ರಕಾರದ ವಿಲಕ್ಷಣ, ಸಜ್ಜನೋಚಿತ, ಬೇರೆ ರಾಜರಿಗೆ ದುರ್ಲಭವಾದ ಅಸಂಖ್ಯ ಲೋಕೋತ್ತರ ಗುಣಗಳಿಂದ ವಿಭೂಷಿತನಾದ ಶ್ರೀರಾಮನನ್ನು ನೋಡಿ ದಶರಥ ರಾಜನು ಮಂತ್ರಿಗಳಲ್ಲಿ ಸಲಹೆ ಪಡೆದು ಅವನನ್ನು ಯುವರಾಜನನ್ನಾಗಿಸಲು ನಿಶ್ಚಯಿಸಿದನು.॥41-42॥
</details>

<details open><summary>ಮೂಲಮ್ - 43</summary>

ದಿವ್ಯಂತರಿಕ್ಷೇ ಭೂವೌ ಚ ಘೋರಮುತ್ಪಾತಜಂ ಭಯಮ್ ।  
ಸಂಚಚಕ್ಷೇಽಥ ಮೇಧಾವೀ ಶರೀರೇ ಚಾತ್ಮನೋ ಜರಾಮ್ ॥
</details>

<details><summary>ಅನುವಾದ</summary>

ಮೇಧಾವೀ ಮಹಾರಾಜಾ ದಶರಥನು ಮಂತ್ರಿಯ ಬಳಿ ಸ್ವರ್ಗ, ಅಂತರಿಕ್ಷ, ಭೂತಳದಲ್ಲಿ ಕಂಡುಬರುವ ಉತ್ಪಾತಗಳ ಘೋರ ಭಯವನ್ನು ಸೂಚಿಸಿ, ತನ್ನ ಶರೀರದಲ್ಲಿ ವೃದ್ಧಾವಸ್ಥೆಯ ಆಗಮನದ ಮಾತನ್ನು ತಿಳಿಸಿದನು.॥43॥
</details>

<details open><summary>ಮೂಲಮ್ - 44</summary>

ಪೂರ್ಣಚಂದ್ರಾನನಸ್ಯಾಥ ಶೋಕಾಪನುದಮಾತ್ಮನಃ ।  
ಲೋಕೇ ರಾಮಸ್ಯ ಬುಬುಧೇ ಸಂಪ್ರಿಯತ್ವಂ ಮಹಾತ್ಮನಃ ॥
</details>

<details><summary>ಅನುವಾದ</summary>

ಪೂರ್ಣಚಂದ್ರನಂತೆ ಮನೋಹರ ಮುಖವುಳ್ಳ ಮಹಾತ್ಮಾ ಶ್ರೀರಾಮನು ಸಮಸ್ತ ಪ್ರಜೆಗಳಿಗೆ ಪ್ರಿಯನಾಗಿದ್ದನು. ಲೋಕದಲ್ಲಿ ಅವನು ಸರ್ವಪ್ರಿಯನಾದುದು ರಾಜನ ಆಂತರಿಕ ಶೋಕವನ್ನು ದೂರಗೊಳಿಸುವುದಾಗಿತ್ತು, ಇದನ್ನು ರಾಜನು ಚೆನ್ನಾಗಿ ತಿಳಿದಿದ್ದನು.॥44॥
</details>

<details open><summary>ಮೂಲಮ್ - 45</summary>

ಆತ್ಮನಶ್ಚ ಪ್ರಜಾನಾಂ ಚ ಶ್ರೇಯಸೇ ಚ ಪ್ರಿಯೇಣ ಚ ।  
ಪ್ರಾಪ್ತ ಕಾಲೇ ಸ ಧರ್ಮಾತ್ಮಾ ಭಕ್ತ್ಯಾ ತ್ವರಿತವಾನ್ ನೃಪಃ ॥
</details>

<details><summary>ಅನುವಾದ</summary>

ಅನಂತರ ಪಟ್ಟಾಭಿಷೇಕಕ್ಕೆ ಸಕಾಲ ಬಂದಾಗ ಧರ್ಮಾತ್ಮಾ ದಶರಥನು ತನ್ನ ಮತ್ತು ಪ್ರಜೆಯ ಕಲ್ಯಾಣಕ್ಕಾಗಿ ಶ್ರೀರಾಮನ ಪಟ್ಟಾಭಿಷೇಕಕ್ಕಾಗಿ ಶೀಘ್ರವಾಗಿ ಸಿದ್ಧತೆಗಳನ್ನು ಮಾಡಲು ಮಂತ್ರಿಗಳಿಗೆ ಆಜ್ಞಾಪಿಸಿದನು. ಈ ಅವಸರಕ್ಕೆ ಅವನ ಹೃದಯದಲ್ಲಿದ್ದ ಪ್ರೇಮ ಹಾಗೂ ಪ್ರಜೆಯ ಅನುರಾಗವೂ ಕಾರಣವಾಗಿತ್ತು.॥45॥
</details>

<details open><summary>ಮೂಲಮ್ - 46</summary>

ನಾನಾ ನಗರವಾಸ್ತವ್ಯಾನ್ ಪೃಥಗ್ಜಾನಪದಾನಪಿ ।  
ಸಮಾನಿನಾಯ ಮೇದಿನ್ಯಾಂ ಪ್ರಧಾನಾನ್ಪೃಥಿವೀಪತಿಃ ॥
</details>

<details><summary>ಅನುವಾದ</summary>

ದಶರಥನು ಬೇರೆ ಬೇರೆ ನಗರ ನಿವಾಸಿಗಳಾದ ಮುಖ್ಯ-ಮುಖ್ಯ ಪುರುಷರನ್ನು ಹಾಗೂ ಇತರ ಸಾಮಂತ ರಾಜರನ್ನು ಮಂತ್ರಿಗಳ ಮೂಲಕ ಅಯೋಧ್ಯೆಗೆ ಕರೆಸಿಕೊಂಡನು.॥46॥
</details>

<details open><summary>ಮೂಲಮ್ - 47</summary>

ತಾನ್ವೇಶ್ಮನಾನಾಭರಣೈರ್ಯಥಾರ್ಹಂ ಪ್ರತಿಪೂಜಿತಾನ್ ।  
ದದರ್ಶಾಲಂಕೃತೋ ರಾಜಾ ಪ್ರಜಾಪತಿರಿವ ಪ್ರಜಾಃ ॥
</details>

<details><summary>ಅನುವಾದ</summary>

ಅವರೆಲ್ಲರಿಗೂ ಉಳಕೊಳ್ಳಲು ಯೋಗ್ಯ ವಸತಿಗಳನ್ನು ಕಲ್ಪಿಸಿ, ಅನೇಕ ಪ್ರಕಾರದ ಆಭೂಷಣಗಳಿಂದ ಅವರನ್ನು ಯಥಾಯೋಗ್ಯ ಸತ್ಕರಿಸಿದನು. ಅನಂತರ ತಾನೂ ಅಲಂಕೃತನಾಗಿ ದಶರಥನು - ಪ್ರಜಾಪತಿ ಬ್ರಹ್ಮನು ಪ್ರಜಾ ವರ್ಗವನ್ನು ಭೆಟ್ಟಿಯಾಗುವಂತೆ ಸಾಮಂತ ರಾಜರೆಲ್ಲರನ್ನು ಭೆಟ್ಟಿಯಾದನು.॥47॥
</details>

<details open><summary>ಮೂಲಮ್ - 48</summary>

ನ ತು ಕೇಕಯರಾಜಾನಂ ಜನಕಂ ವಾ ನರಾಧಿಪಃ ।  
ತ್ವರಯಾ ಚಾನಯಾಮಾಸ ಪಶ್ಚಾತ್ತೌ ಶ್ರೋಷ್ಯತಃ ಪ್ರಿಯಮ್ ॥
</details>

<details><summary>ಅನುವಾದ</summary>

ಅವಸರದ ಕಾರಣ ದಶರಥನು ಕೇಕೆಯ ರಾಜನನ್ನು ಹಾಗೂ ಮಿಥಿಲಾಪತಿ ಜನಕನನ್ನು ಕರೆಸಲಿಲ್ಲ.* ಅವನು ಅವರಿಬ್ಬರೂ ಸಂಬಂಧಿಗಳಿಗೆ ಈ ಪ್ರಿಯ ಸಮಾಚಾರ ಮತ್ತೆ ತಿಳಿಸಿದರಾಯಿತು ಎಂದು ಯೋಚಿಸಿದನು.॥48॥
</details>

<details><summary>ಟಿಪ್ಪನೀ</summary>

* ಕೇಕೇಯ ನರೇಶನೊಂದಿಗೆ ಭರತ - ಶತ್ರುಘ್ನರೂ ಬರುತ್ತಾರೆ. ಇವರೆಲ್ಲರೊಂದಿಗೆ ಜನಕನು ಇರುವುದರಿಂದ ಶ್ರೀರಾಮನ ಪಟ್ಟಾಭಿಷೇಕ ನೆರವೇರುವುದು ಹಾಗೂ ಅವನಿಗೆ ವನಕ್ಕೆ ಹೋಗಲಾಗುವುದಿಲ್ಲ. ಈ ಭಯದಿಂದ ದೇವತೆಗಳು ದಶರಥನಿಗೆ ಅವರನ್ನು ಕರೆಸುವ ಬುದ್ಧಿ ಕೊಡಲಿಲ್ಲ.
</details>

<details open><summary>ಮೂಲಮ್ - 49</summary>

ಅಥೋಪವಿಷ್ಟೇ ನೃಪತೌ ತಸ್ಮಿನ್ ಪರಪುರಾರ್ದನೇ ।  
ತತಃ ಪ್ರವಿವಿಶುಃ ಶೇಷಾ ರಾಜಾನೋ ಲೋಕಸಮ್ಮತಾಃ ॥
</details>

<details><summary>ಅನುವಾದ</summary>

ಅನಂತರ ಶತ್ರುನಗರವನ್ನು ನಾಶಮಾಡುವ ರಾಜಾ ದಶರಥನ ಸಭಾ ಸ್ಥಾನಕ್ಕೆ ಬಂದು ಕುಳಿತಾಗ (ಕೇಕೆಯರಾಜ ಮತ್ತು ಜನಕನನ್ನು ಬಿಟ್ಟು) ಉಳಿದ ಎಲ್ಲ ಲೋಕಪ್ರಿಯ ಅರಸರು ರಾಜಸಭೆಯನ್ನು ಪ್ರವೇಶಿಸಿದರು.॥49॥
</details>

<details open><summary>ಮೂಲಮ್ - 50</summary>

ಅಥ ರಾಜವಿತೀರ್ಣೇಷು ವಿವಿಧೇಷ್ವಾಸನೇಷು ಚ ।  
ರಾಜಾನವೇವಾಭಿಮುಖಾ ನಿಷೇದುರ್ನಿಯತಾ ನೃಪಾಃ ॥
</details>

<details><summary>ಅನುವಾದ</summary>

ಆ ಎಲ್ಲ ಅರಸರು ರಾಜನು ನೀಡಿದ ನಾನಾ ಪ್ರಕಾರದ ಸಿಂಹಾಸನಗಳಲ್ಲಿ ದಶರಥನಿಗೆ ಅಭಿಮುಖರಾಗಿ ವಿನೀತಭಾವದಿಂದ ಕುಳಿತುಕೊಂಡರು.॥50॥
</details>

<details open><summary>ಮೂಲಮ್ - 51</summary>

ಸ ಲಬ್ಧಮಾನೈರ್ವಿನಯಾನ್ವಿತೈರ್ನೃಪೈಃ  
ಪುರಾಲಯೈರ್ಜಾನಪದೈಶ್ಚ ಮಾನವೈಃ ।  
ಉಪೋಪವಿಷ್ಟೈರ್ನೃಪತಿರ್ವೃತೋ ಬಭೌ  
ಸಹಸ್ರಚಕ್ಷುರ್ಭಗವಾನಿವಾಮರೈಃ ॥
</details>

<details><summary>ಅನುವಾದ</summary>

ರಾಜನಿಂದ ಸಮ್ಮಾನಿತರಾಗಿ ವಿನೀತಭಾವದಿಂದ ದಶರಥನ ಸುತ್ತಲೂ ಕುಳಿತಿರುವ ಸಾಮಂತ ರಾಜರು ಹಾಗೂ ನಗರ ಪ್ರಮುಖ ಜನರಿಂದ ಸುತ್ತುವರಿದು ಆಗ ದೇವತೆಗಳ ನಡುವೆ ವಿರಾಜಿಸುವ ಸಹಸ್ರನೇತ್ರಧಾರೀ ಭಗವಾನ್ ಇಂದ್ರನು ಶೋಭಿಸುವಂತೆ ಅಯೋಧ್ಯಾಧಿಪತಿ ಶೋಭಿಸುತ್ತಿದ್ದನು.॥51॥
</details>

<details><summary>ಅನುವಾದ (ಸಮಾಪ್ತಿಃ)</summary>

ವಾಲ್ಮೀಕಿ ವಿರಚಿತ ಆರ್ಷ ರಾಮಾಯಣ ಆದಿಕಾವ್ಯದ ಅಯೋಧ್ಯಾಕಾಂಡದಲ್ಲಿ ಮೊದಲನೆಯ ಸರ್ಗ ಪೂರ್ಣವಾಯಿತು. ॥1॥
</details>
