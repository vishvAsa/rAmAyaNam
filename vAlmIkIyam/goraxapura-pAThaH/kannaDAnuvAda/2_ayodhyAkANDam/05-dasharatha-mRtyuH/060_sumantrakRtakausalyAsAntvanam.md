+++
title = "०६० सुमन्त्रकृतकौसल्यासान्त्वनम्"
title_english = "060 Sumantra was unable to console Kausalya"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-060-Sumanthra_Krutha_Kousalya_Santvanam.mp3"></div>
</details>



<details><summary>ಭಾಗಸೂಚನಾ</summary>

ಕೌಸಲ್ಯೆಯ ವಿಲಾಪ, ಸುಮಂತ್ರನಿಂದ ಸಮಾಧಾನ
</details>

<details open><summary>ಮೂಲಮ್ - 1</summary>

ತತೋ ಭೂತೋಪಸೃಷ್ಟೇವ ವೇಪಮಾನಾ ಪುನಃ ಪುನಃ ।  
ಧರಣ್ಯಾಂ ಗತಸತ್ತ್ವೇವ ಕೌಸಲ್ಯಾ ಸೂತಮಬ್ರವೀತ್ ॥
</details>

<details><summary>ಅನುವಾದ</summary>

ಕೌಸಲ್ಯೆಯು ಭೂತಸಂಚಾರವಾದವಳಂತೆ ಪದೇ-ಪದೇ ನಡುಗುತ್ತಾ ಮೂರ್ಛಿತಳಂತಾದಳು. ಮತ್ತೆ ಸುಧಾರಿಸಿಕೊಂಡು ಸುಮಂತ್ರನಲ್ಲಿ ಹೇಳಿದಳು.॥1॥
</details>

<details open><summary>ಮೂಲಮ್ - 2</summary>

ನಯ ಮಾಂ ಯತ್ರ ಕಾಕುತ್ಸ್ಥಃ ಸೀತಾ ಯತ್ರ ಚ ಲಕ್ಷ್ಮಣಃ ।  
ತಾನ್ವಿನಾ ಕ್ಷಣಮಪ್ಯದ್ಯ ಜೀವಿತುಂ ನೋತ್ಸಹೇ ಹ್ಯಹಮ್ ॥
</details>

<details><summary>ಅನುವಾದ</summary>

ಸುಮಂತ್ರನೇ! ಸೀತಾ-ರಾಮ-ಲಕ್ಷ್ಮಣರು ಇರುವಲ್ಲಿಗೆ ನನ್ನನ್ನೂ ಕರೆದುಕೊಂಡು ಹೋಗು. ಅವರಿಲ್ಲದೇ ನಾನು ಒಂದು ಕ್ಷಣವೂ ಜೀವಿಸಿ ಇರಲಾರೆನು.॥2॥
</details>

<details open><summary>ಮೂಲಮ್ - 3</summary>

ನಿವರ್ತಯ ರಥಂ ಶೀಘ್ರಂ ದಂಡಕಾನ್ನಯ ಮಾಮಪಿ ।  
ಅಥ ತಾನ್ನಾನುಗಚ್ಛಾಮಿ ಗಮಿಷ್ಯಾಮಿ ಯಮಕ್ಷಯಮ್ ॥
</details>

<details><summary>ಅನುವಾದ</summary>

ಬೇಗನೇ ರಥವನ್ನು ಸಿದ್ಧಗೊಳಿಸು, ನನ್ನನ್ನು ದಂಡಕಾರಣ್ಯಕ್ಕೆ ಕರೆದು ಕೊಂಡು ಹೋಗು. ಅವರ ಬಳಿಗೆ ನಾನು ಹೋಗದಿದ್ದರೆ ಯಮಲೋಕಕ್ಕೆ ತೆರಳುವೆನು.॥3॥
</details>

<details open><summary>ಮೂಲಮ್ - 4</summary>

ಬಾಷ್ಪವೇಗೋಪಹತಯಾ ಸ ವಾಚಾ ಸಜ್ಜಮಾನಯಾ ।  
ಇದಮಾಶ್ವಾಸಯನ್ ದೇವೀಂ ಸೂತಃ ಪ್ರಾಂಜಲಿರಬ್ರವೀತ್ ॥
</details>

<details><summary>ಅನುವಾದ</summary>

ದೇವೀ ಕೌಸಲ್ಯೆಯ ಮಾತನ್ನು ಕೇಳಿದ ಸಾರಥಿ ಸುಮಂತ್ರನು ಕೈಮುಗಿದುಕೊಂಡು ಆಕೆಯನ್ನು ಸಮಾಧಾನಗೊಳಿಸುತ್ತಾ ಕಣ್ಣೀರಿನ ವೇಗದಿಂದ ಗಂಟಲು ಕಟ್ಟಿ ಗದ್ಗದವಾಣಿಯಲ್ಲಿ ಹೇಳಿದನು.॥4॥
</details>

<details open><summary>ಮೂಲಮ್ - 5</summary>

ತ್ಯಜ ಶೋಕಂ ಚ ಮೋಹಂ ಚ ಸಂಭ್ರಮಂ ದುಃಖಜಂ ತಥಾ ।  
ವ್ಯವಧೂಯ ಚ ಸಂತಾಪಂ ವನೇ ವತ್ಸ್ಯತಿ ರಾಘವಃ ॥
</details>

<details><summary>ಅನುವಾದ</summary>

ಮಹಾರಾಣೀ! ಈ ಶೋಕ, ಮೋಹ, ದುಃಖಜನಿತ ವ್ಯಾಕುಲತೆಯನ್ನು ಬಿಡಿರಿ. ಶ್ರೀರಾಮಚಂದ್ರನು ಈಗ ಎಲ್ಲ ಸಂತಾಪ ಮರೆತು ಕಾಡಿನಲ್ಲಿ ವಾಸಿಸುತ್ತಿರುವನು.॥5॥
</details>

<details open><summary>ಮೂಲಮ್ - 6</summary>

ಲಕ್ಷ್ಮಣಶ್ಚಾಪಿ ರಾಮಸ್ಯ ಪಾದೌಪರಿಚರನ್ ವನೇ ।  
ಆರಾಧಯತಿ ಧರ್ಮಜ್ಞಃ ಪರಲೋಕಂ ಜಿತೇಂದ್ರಿಯಃ ॥
</details>

<details><summary>ಅನುವಾದ</summary>

ಧರ್ಮಜ್ಞ ಹಾಗೂ ಜಿತೇಂದ್ರಿಯ ಲಕ್ಷ್ಮಣನೂ ಆ ವನದಲ್ಲಿ ಶ್ರೀರಾಮನ ಚರಣಸೇವೆ ಮಾಡುತ್ತಾ ತನ್ನ ಪರಲೋಕದ ಸಾಧನೆ ಮಾಡುತ್ತಿದ್ದಾನೆ.॥6॥
</details>

<details open><summary>ಮೂಲಮ್ - 7</summary>

ವಿಜನೇಽಪಿ ವನೇ ಸೀತಾ ವಾಸಂ ಪ್ರಾಪ್ಯ ಗೃಹೇಷ್ವಿವ ।  
ವಿಸ್ರಂಭಂ ಲಭತೇಽಭೀತಾ ರಾಮೇವಿನ್ಯಸ್ತಮಾನಸಾ ॥
</details>

<details><summary>ಅನುವಾದ</summary>

ಸೀತೆಯ ಮನಸ್ಸು ಭಗವಾನ್ ಶ್ರೀರಾಮನಲ್ಲೇ ನೆಟ್ಟಿದೆ. ಅದರಿಂದ ನಿರ್ಜನ ವನದಲ್ಲಿ ಇದ್ದರೂ ಮನೆಯಂತೆಯೇ ಪ್ರೇಮ, ಪ್ರಸನ್ನತೆಯನ್ನು ಪಡೆಯುತ್ತಾ ನಿರ್ಭಯಳಾಗಿರುವಳು.॥7॥
</details>

<details open><summary>ಮೂಲಮ್ - 8</summary>

ನಾಸ್ಯಾ ದೈತ್ಯಂ ಕೃತಂ ಕಿಂಚಿತ್ ಸುಸೂಕ್ಷ್ಮಮಪಿ ಲಕ್ಷ್ಯತೇ ।  
ಉಚಿತೇವ ಪ್ರವಾಸಾನಾಂ ವೈದೇಹೀ ಪ್ರತಿಭಾತಿ ಮೇ ॥
</details>

<details><summary>ಅನುವಾದ</summary>

ವನದಲ್ಲಿ ಇರುವ ಕಾರಣ ಆಕೆಯ ಮನಸ್ಸಿನಲ್ಲಿ ಸ್ವಲ್ಪವೂ ದುಃಖ ಕಂಡುಬರುವುದಿಲ್ಲ. ವಿದೇಹಕುಮಾರೀ ಸೀತೆಗೆ ಪರದೇಶದಲ್ಲಿ ಇರುವ ಅಭ್ಯಾಸ ಮೊದಲಿನಿಂದಲೇ ಇರುವಂತೆ ನನಗೆ ಕಾಣುತ್ತದೆ.॥8॥
</details>

<details open><summary>ಮೂಲಮ್ - 9</summary>

ನಗರೋಪವನಂ ಗತ್ವಾ ಯಥಾ ಸ್ಮ ರಮತೇ ಪುರಾ ।  
ತಥೈವ ರಮತೇ ಸೀತಾ ನಿರ್ಜನೇಷು ವನೇಷ್ವಪಿ ॥
</details>

<details><summary>ಅನುವಾದ</summary>

ಇಲ್ಲಿ ನಗರದ ಉಪವನಗಳಲ್ಲಿ ಮೊದಲು ತಿರುಗಾಡುತ್ತಿರುವಂತೆ, ನಿರ್ಜನ ವನದಲ್ಲಿ ಈಗ ಸೀತೆಯು ಆನಂದದಿಂದ ಸಂಚರಿಸುತ್ತಿರುವಳು.॥9॥
</details>

<details open><summary>ಮೂಲಮ್ - 10</summary>

ಬಾಲೇವ ರಮತೇ ಸೀತಾಬಾಲಚಂದ್ರನಿಭಾನನಾ ।  
ರಾಮಾ ರಾಮೇ ಹ್ಯದೀನಾತ್ಮಾ ವಿಜನೇಽಪಿ ವನೇ ಸತೀ ॥
</details>

<details><summary>ಅನುವಾದ</summary>

ಪೂರ್ಣಚಂದ್ರನಂತೆ ಮನೋಹರ ಮುಖವುಳ್ಳ, ಉದಾರ ಹೃದಯೀ ಸತೀ-ಸಾಧ್ವೀ ಸೀತೆಯು ಆ ನಿರ್ಜನ ವನದಲ್ಲಿಯೂ ಶ್ರೀರಾಮನ ಬಳಿ ಬಾಲಿಕೆಯಂತೆ ಆಡುತ್ತಾ ಸಂತೋಷದಿಂದ ಇರುವಳು.॥10॥
</details>

<details open><summary>ಮೂಲಮ್ - 11</summary>

ತದ್ಗತಂ ಹೃದಯಂ ಯಸ್ಯಾಸ್ತದಧೀನಂ ಚ ಜೀವಿತಮ್ ।  
ಅಯೋಧ್ಯಾ ಹಿ ಭವೇದಸ್ಯಾ ರಾಮಹೀನಾ ತಥಾ ವನಮ್ ॥
</details>

<details><summary>ಅನುವಾದ</summary>

ಆಕೆಯ ಹೃದಯ ಶ್ರೀರಾಮನಲ್ಲೇ ತೊಡಗಿದೆ. ಅವಳ ಜೀವನವೂ ಶ್ರೀರಾಮನ ಅಧೀನವಾಗಿದೆ; ಆದ್ದರಿಂದ ರಾಮನಿಲ್ಲದ ಅಯೋಧ್ಯೆಯೂ ಆಕೆಗೆ ಕಾಡಿನಂತೆ ಆಗುವುದು. (ಶ್ರೀರಾಮನೊಂದಿಗೆ ಕಾಡಿನಲ್ಲಿದ್ದರೂ ಅವಳು ಅಯೋಧ್ಯೆಯಲ್ಲಿರುವಂತೆ ಸುಖವನ್ನು ಅನುಭವಿಸುವಳು.॥11॥
</details>

<details open><summary>ಮೂಲಮ್ - 12</summary>

ಪರಿಪೃಚ್ಛತಿ ವೈದೇಹೀ ಗ್ರಾಮಾಂಶ್ಚ ನಗರಾಣಿ ಚ ।  
ಗತಿಂ ದೃಷ್ಟ್ವಾ ನದೀನಾಂ ಚ ಪಾದಪಾನ್ ವಿವಿಧಾನಪಿ ॥
</details>

<details><summary>ಅನುವಾದ</summary>

ವಿದೇಹನಂದಿನೀ ಸೀತೆಯು ದಾರಿಯಲ್ಲಿ ಸಿಗುವ ಊರು, ನಗರ, ನದಿಗಳನ್ನು, ನಾನಾ ಪ್ರಕಾರದ ವೃಕ್ಷಗಳನ್ನು ನೋಡಿ ಅವುಗಳ ಪರಿಚಯ ಕೇಳುತ್ತಾ ಇರುತ್ತಾಳೆ.॥12॥
</details>

<details open><summary>ಮೂಲಮ್ - 13</summary>

ರಾಮಂ ವಾ ಲಕ್ಷ್ಮಣಂ ವಾಪಿ ದೃಷ್ಟ್ವಾ ಜಾನಾತಿ ಜಾನಕೀ ।  
ಅಯೋಧ್ಯಾಕ್ರೋಶಮಾತ್ರೇ ತು ವಿಹಾರಮಿವಸಾಶ್ರಿತಾ ॥
</details>

<details><summary>ಅನುವಾದ</summary>

ಶ್ರೀರಾಮ-ಲಕ್ಷ್ಮಣರನ್ನು ತನ್ನ ಬಳಿಯಲ್ಲಿ ಇರುವುದನ್ನು ನೋಡಿ ಜಾನಕಿಗೆ ನಾನು ಅಯೋಧ್ಯೆಯಿಂದ ಒಂದು ಗಾವುದ ದೂರ ತಿರುಗಾಡಲು ಬಂದಿರುವಂತೆ ಅನಿಸುತ್ತಿದೆ.॥13॥
</details>

<details open><summary>ಮೂಲಮ್ - 14</summary>

ಇದಮೇವ ಸ್ಮರಾಮ್ಯಸ್ಯಾಃ ಸಹಸೈವೋಪಜಲ್ಪಿತಮ್ ।  
ಕೈಕೇಯೀಸಂಶ್ರಿತಂ ಜಲ್ಪಂ ನೇದಾನೀಂ ಪ್ರತಿಭಾತಿಮಾಮ್ ॥
</details>

<details><summary>ಅನುವಾದ</summary>

ಸೀತೆಯ ಕುರಿತು ನನಗೆ ಇಷ್ಟು ಸ್ಮರಣೆ ಇದೆ. ಅವಳು ಕೈಕೇಯಿಯನ್ನು ಗುರಿಯಾಗಿಸಿ ಹೇಳಿದ ಯಾವುದೇ ಮಾತುಗಳು ಈಗ ನನಗೆ ನೆನಪಿಗೆ ಬರುವುದಿಲ್ಲ.॥14॥
</details>

<details open><summary>ಮೂಲಮ್ - 15</summary>

ಧ್ವಂಸಯಿತ್ವಾ ತು ತದ್ವಾಕ್ಯಂ ಪ್ರಮಾದಾತ್ ಪರ್ಯುಪಸ್ಥಿತಮ್ ।  
ಹ್ಲಾದನಂ ವಚನಂ ಸೂತೋ ದೇವ್ಯಾ ಮಧುರಮಬ್ರವೀತ್ ॥
</details>

<details><summary>ಅನುವಾದ</summary>

ಈ ಪ್ರಕಾರ ಮರವೆಯಿಂದ ಹೊರಟ ಕೈಕೇಯಿಯ ವಿಷಯಕ ಆ ಮಾತನ್ನು ಬದಲಾಯಿಸಿ ಸಾರಥಿಯು ಕೌಸಲ್ಯಾದೇವಿಯ ಹೃದಯಕ್ಕೆ ಆಹ್ಲಾದಕೊಡುವಂತಹ ಮಧುರ ಮಾತನ್ನು ಹೇಳಿದನು.॥15॥
</details>

<details open><summary>ಮೂಲಮ್ - 16</summary>

ಅಧ್ವಾನಾ ವಾತವೇಗೇನ ಸಂಭ್ರಮೇಣಾತಪೇನ ಚ ।  
ನ ವಿಗಚ್ಛತಿ ವೈದೇಹ್ಯಾಶ್ಚಂದ್ರಾಂಶುಸದೃಶೀ ಪ್ರಭಾ ॥
</details>

<details><summary>ಅನುವಾದ</summary>

ದಾರಿ ನಡೆಯುವ ಬಳಲಿಕೆ, ವಾಯುವಿನ ವೇಗ, ಭಯಾನಕ ವಸ್ತುಗಳನ್ನು ನೋಡುವುದರಿಂದ ಆಗುವ ಗಾಬರಿ ಯಾವುದೇ ಇಲ್ಲದೆ, ಬಿಸಿಲಿನಿಂದಲೂ ವಿದೇಹ ರಾಜಕುಮಾರಿಯ ಚಂದ್ರಕಿರಣದಂತೆ ಇರುವ ಕಮನೀಯ ಕಾಂತಿಯು ಮಾಸಿಹೋಗಿಲ್ಲ.॥16॥
</details>

<details open><summary>ಮೂಲಮ್ - 17</summary>

ಸದೃಶಂ ಶತಪತ್ರಸ್ಯ ಪೂರ್ಣಚಂದ್ರೋಪಮಪ್ರಭಮ್ ।  
ವದನಂತದ್ವದಾನ್ಯಾಯಾ ವೈದೇಹ್ಯಾ ನ ವಿಕಂಪತೇ ॥
</details>

<details><summary>ಅನುವಾದ</summary>

ಉದಾರ ಹೃದಯೀ ಸೀತೆಯು ಅರಳಿದ ಕಮಲದಂತೆ ಸುಂದರ ಹಾಗೂ ಪೂರ್ಣಚಂದ್ರನಂತೆ ಆನಂದದಾಯಕ ಕಾಂತಿಯಿಂದ ಕೂಡಿದ ಮುಖವು ಎಂದೂ ಮಲಿನವಾಗುವುದಿಲ್ಲ.॥17॥
</details>

<details open><summary>ಮೂಲಮ್ - 18</summary>

ಅಲಕ್ತರಸರಕ್ತಾಭಾವಲಕ್ತರಸವರ್ಜಿತೌ ।  
ಅದ್ಯಾಪಿ ಚರಣೌ ತಸ್ಯಾಃ ಪದ್ಮಕೋಶಸಮಪ್ರಭೌ ॥
</details>

<details><summary>ಅನುವಾದ</summary>

ಪದ್ಮಕೋಶದ ಪ್ರಭೆಗೆ ಸಮಾನವಾದ ಪ್ರಭೆಯಿಂದ ಕೂಡಿದ್ದ ಅವಳ ಕಾಲುಗಳಿಗೆ ಮದರಿಂಗಿ ರಸವನ್ನು ಹಚ್ಚದಿದ್ದರೂ ಅದನ್ನು ಹಚ್ಚಿದಂತೆಯೇ ಕಾಲುಗಳು ಕೆಂಪಾಗಿಯೇ ಕಂಗೊಳಿಸುತ್ತಿವೆ.॥18॥
</details>

<details open><summary>ಮೂಲಮ್ - 19</summary>

ನೂಪುರೋತ್ ಕೃಷ್ಟಲೀಲೇವ ಖೇಲಂ ಗಚ್ಛತಿ ಭಾಮಿನೀ ।  
ಇದಾನೀಮಪಿ ವೈದೇಹೀ ತದ್ರಾಗಾನ್ಯಸ್ತಭೂಷಣಾ ॥
</details>

<details><summary>ಅನುವಾದ</summary>

ಶ್ರೀರಾಮಚಂದ್ರನ ಕುರಿತು ಅನುರಾಗವಿದ್ದ ಕಾರಣ ಅವನ ಪ್ರಸನ್ನತೆಗಾಗಿ ವಿದೇಹಕುಮಾರೀ ಒಡವೆಗಳನ್ನು ತ್ಯಜಿಸಲಿಲ್ಲ. ಭಾಮಿನೀ ಸೀತೆಯು ಈಗಲೂ ನೂಪುರಗಳ ಝಣತ್ಕಾರದಿಂದ ಹಂಸದ ನಡಿಗೆಯನ್ನು ತಿರಸ್ಕರಿಸಿ ಲೀಲಾವಿಲಾಸಯುಕ್ತ ಗತಿಯಿಂದ ನಡೆಯುತ್ತಿರುವಳು.॥19॥
</details>

<details open><summary>ಮೂಲಮ್ - 20</summary>

ಗಜಂ ವಾ ವೀಕ್ಷ್ಯ ಸಿಂಹಂ ವಾ ವ್ಯಾಘ್ರಂ ವಾ ವನಮಾಶ್ರಿತಾ ।  
ನಾಹಾರಯತಿ ಸಂತ್ರಾಸಂ ಬಾಹೂ ರಾಮಸ್ಯ ಸಂಶ್ರಿತಾ ॥
</details>

<details><summary>ಅನುವಾದ</summary>

ಅವಳು ಶ್ರೀರಾಮನ ಬಾಹುಬಲವನ್ನು ಆಶ್ರಯಿಸಿ ಕಾಡಿನಲ್ಲಿ ಇರುವಾಗ ಆನೆ, ಹುಲಿ, ಸಿಂಹಗಳನ್ನು ನೋಡಿದರೂ ಎಂದೂ ಭಯ ಪಡುವುದಿಲ್ಲ.॥20॥
</details>

<details open><summary>ಮೂಲಮ್ - 21</summary>

ನ ಶೋಚ್ಯಾಸ್ತೇ ನ ಚಾತ್ಮಾ ತೇ ಶೋಚ್ಯೋ ನಾಪಿ ಜನಾಧಿಪಃ ।  
ಇದಂ ಹಿ ಚರಿತಂ ಲೋಕೇ ಪ್ರತಿಷ್ಠಾಸ್ಯತಿ ಶಾಶ್ವತಮ್ ॥
</details>

<details><summary>ಅನುವಾದ</summary>

ಆದ್ದರಿಂದ ನೀವು ಶ್ರೀರಾಮ-ಲಕ್ಷ್ಮಣ-ಸೀತೆಯರ ಕುರಿತು ಶೋಕಿಸಬೇಡಿರಿ. ತನ್ನ ಕುರಿತು ಮತ್ತು ಮಹಾರಾಜರ ಕುರಿತೂ ಚಿಂತೆ ಬಿಡಿರಿ. ಶ್ರೀರಾಮಚಂದ್ರನ ಈ ಪಾವನ ಚರಿತ್ರೆ ಜಗತ್ತಿನಲ್ಲಿ ಸದಾ ಸ್ಥಿರವಾಗಿರುವುದು.॥21॥
</details>

<details open><summary>ಮೂಲಮ್ - 22</summary>

ವಿಧೂಯ ಶೋಕಂ ಪರಿಹೃಷ್ಟಮಾನಸಾ  
ಮಹರ್ಷಿಯಾತೇ ಪಥಿ ಸುವ್ಯವಸ್ಥಿತಾಃ ।  
ವನೇ ರತಾ ವನ್ಯಲಾಶನಾಃ ಪಿತುಃ  
ಶುಭಾಂ ಪ್ರತಿಜ್ಞಾಂ ಪರಿಪಾಲಯಂತೀ ತೇ ॥
</details>

<details><summary>ಅನುವಾದ</summary>

ಅವರು ಮೂವರೂ ಶೋಕರಹಿತರಾಗಿ ಪ್ರಸನ್ನಚಿತ್ತದಿಂದ ಮಹರ್ಷಿಗಳ ಮಾರ್ಗದಲ್ಲಿ ದೃಢತೆಯಿಂದ ಸ್ಥಿತರಾಗಿದ್ದಾರೆ. ಕಾಡಿನಲ್ಲಿದ್ದು ಫಲ-ಮೂಲಗಳನ್ನು ಭುಂಜಿಸುತ್ತಾ ತಂದೆಯ ಪ್ರತಿಜ್ಞೆಯನ್ನು ಪಾಲಿಸುತ್ತಿದ್ದಾರೆ.॥22॥
</details>

<details open><summary>ಮೂಲಮ್ - 23</summary>

ತಥಾಪಿ ಸೂತೇನ ಸುಯುಕ್ತವಾದಿನಾ  
ನಿವಾರ್ಯಮಾಣಾ ಸುತಶೋಕಕರ್ಶಿತಾ ।  
ನ ಚೈವ ದೇವೀ ವಿರರಾಮ ಕೂಜಿತಾತ್  
ಪ್ರಿಯೇತಿ ಪುತ್ರೇತಿ ಚ ರಾಘವೇತಿ ಚ ॥
</details>

<details><summary>ಅನುವಾದ</summary>

ಈ ಪ್ರಕಾರ ಯುಕ್ತಿ ಯುಕ್ತ ಮಾತನ್ನು ಹೇಳಿ ಸಾರಥಿ ಸುಮಂತ್ರನು ಪುತ್ರಶೋಕದಿಂದ ಪೀಡಿತಳಾದ ಕೌಸಲ್ಯೆಯ ಚಿಂತೆಯನ್ನು, ಅಳುವನ್ನು ತಡೆದರೂ ಕೌಸಲ್ಯೆಯು ವಿಲಾಪದಿಂದ ವಿರತಳಾಗಲಿಲ್ಲ. ಅವಳು ‘ಹಾ ಪ್ರಿಯಪುತ್ರನೇ! ಹಾ ರಘುನಂದನ’ ಎಂದು ಹೇಳುತ್ತಾ ಕರುಣಾಕ್ರಂದನವನ್ನು ಮಾಡುತ್ತಲೇ ಇದ್ದಳು.॥23॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅಯೋಧ್ಯಾಕಾಂಡದಲ್ಲಿ ಅರವತ್ತನೆಯ ಸರ್ಗ ಪೂರ್ಣವಾಯಿತು ॥60॥
</details>
