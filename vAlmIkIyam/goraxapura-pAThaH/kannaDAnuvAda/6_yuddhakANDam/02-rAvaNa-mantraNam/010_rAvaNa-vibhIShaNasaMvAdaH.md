+++
title = "०१० रावण-विभीषणसंवादः"
title_english = "010 Vibhishana advises Ravana to restore Seetha to Rama"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-010-Vibhishana_advises_Ravana_to_restore_Seetha_to_Rama.mp3"></div>
</details>



<details><summary>ಭಾಗಸೂಚನಾ</summary>

ವಿಭೀಷಣನು ರಾವಣನ ಭವನಕ್ಕೆ ಹೋಗಿ, ಅವನಿಗೆ ಅಪಶಕುನಗಳ ಭಯವನ್ನು ತೋರಿ ಸೀತೆಯನ್ನು ಮರಳಿ ಕೊಡುವಂತೆ ಪ್ರಾರ್ಥಿಸುವುದು, ರಾವಣನು ಅವನ ಮಾತನ್ನು ಮನ್ನಿಸದೆ ಅವನನ್ನು ಅಲ್ಲಿಂದ ಬೀಳ್ಕೊಟ್ಟುದುದು
</details>

<details open><summary>ಮೂಲಮ್ - 1</summary>

ತತಃ ಪ್ರತ್ಯುಷಸಿ ಪ್ರಾಪ್ತೇ ಪ್ರಾಪ್ತಧರ್ಮಾರ್ಥನಿಶ್ಚಯಃ ।  
ರಾಕ್ಷಸಾಧಿಪತೇರ್ವೇಶ್ಮ  ಭೀಮಕರ್ಮಾ ವಿಭೀಷಣಃ ॥
</details>

<details open><summary>ಮೂಲಮ್ - 2</summary>

ಶೈಲಾಗ್ರಚಯಸಂಕಾಶಂ  ಶೈಲಶೃಂಗಮಿವೋನ್ನತಮ್ ।  
ಸುವಿಭಕ್ತಮಹಾಕಕ್ಷಂ ಮಹಾಜನಪರಿಗ್ರಹಮ್ ॥
</details>

<details open><summary>ಮೂಲಮ್ - 3</summary>

ಮತಿಮದ್ಭಿರ್ಮಹಾಮಾತ್ರೈರನುರಕ್ತೈರಧಿಷ್ಠಿತಮ್ ।  
ರಾಕ್ಷಸೈರಾಪ್ತಪರ್ಯಾಪ್ತ್ಯೈಃ ಸರ್ವತಃ ಪರಿರಕ್ಷಿತಮ್ ॥
</details>

<details open><summary>ಮೂಲಮ್ - 4</summary>

ಮತ್ತಮಾತಂಗ ನಿಃಶ್ವಾಸೈರ್ವ್ಯಾಕುಲೀಕೃತಮಾರುತಮ್ ।  
ಶಂಖಘೋಷಮಹಾಘೋಷಂ ತೂರ್ಯಸಂಬಾಧನಾದಿತಮ್ ॥
</details>

<details open><summary>ಮೂಲಮ್ - 5</summary>

ಪ್ರಮದಾಜನಸಂಬಾಧಂ  ಪ್ರಜಪ್ಪಿತಮಹಾಪಥಮ್ ।  
ತಪ್ತಕಾಂಚನನಿರ್ಯೂಹಂ  ಭೂಷಣೋತ್ತಮಭೂಷಿತಮ್ ॥
</details>

<details open><summary>ಮೂಲಮ್ - 6</summary>

ಗಂಧರ್ವಾಣಾಮಿವಾವಾಸಮಾಲಯಂ  ಮರುತಾಮಿವ ।  
ರತ್ನಸಂಚಯಸಂಬಾಧಂ  ಭವನಂ ಭೋಗಿನಾಮಿವ ॥
</details>

<details open><summary>ಮೂಲಮ್ - 7</summary>

ತಂ ಮಹಾಭ್ರಮಿವಾದಿತ್ಯಸ್ತೇಜೋವಿಸ್ತೃತರಶ್ಮಿವಾನ್ ।  
ಅಗ್ರಜಸ್ಯಾಲಯಂ ವೀರಃ ಪ್ರವಿವೇಶ ಮಹಾದ್ಯುತಿಃ ॥
</details>

<details><summary>ಅನುವಾದ</summary>

ಮರುದಿನ ಬೆಳಗಾಗುತ್ತಲೇ ಧರ್ಮ ಮತ್ತು ಅರ್ಥತತ್ತ್ವವನ್ನು ತಿಳಿದ ಭೀಮಕರ್ಮಾ ಮಹಾತೇಜಸ್ವೀ ವೀರ ವಿಭೀಷಣನು ತನ್ನ ಅಣ್ಣ ರಾಕ್ಷಸರಾಜ ರಾವಣನ ಅರಮನೆಗೆ ಹೋದನು. ಆ ಭವನವು ಅನೇಕ ಪ್ರಾಸಾದಗಳಿಂದ ಪರ್ವತ ಶಿಖರಗಳ ಸಮೂಹಗಳಂತೆ ಶೋಭಿಸುತ್ತಿತ್ತು. ಅದರ ಎತ್ತರವು ಬೆಟ್ಟದ ತುದಿಯನ್ನು ನಾಚಿಸುತ್ತಿತ್ತು. ಅದರಲ್ಲಿನ ಬೇರೆ-ಬೇರೆ ಕಕ್ಷೆಗಳನ್ನು ಸುಂದರವಾಗಿ ರಚಿಸಿದ್ದರು. ಅನೇಕ ಶ್ರೇಷ್ಠಪುರುಷರು ಅಲ್ಲಿಗೆ ಬಂದು ಹೋಗುತ್ತಾ ಇದ್ದರು. ರಾಜನ ಕುರಿತು ಅನುರಾಗವುಳ್ಳ ಬಹಳಷ್ಟು ಬುದ್ಧಿವಂತ ಮಹಾಮಂತ್ರಿಗಳು ಅದರಲ್ಲಿ ಕುಳಿತ್ತಿದ್ದರು. ವಿಶ್ವಾಸಿ ಹಿತೈಷಿ ಹಾಗೂ ಕಾರ್ಯ ಕುಶಲ ರಾಕ್ಷಸರು ಬಹುಸಂಖ್ಯೆಯಲ್ಲಿ ಎಲ್ಲೆಡೆಗಳಿಂದ ಆ ಭವನವನ್ನು ರಕ್ಷಿಸುತ್ತಿದ್ದರು. ಅಲ್ಲಿಯ ವಾಯುವು ಮತ್ತ ಗಜಗಳ ನಿಃಶ್ವಾಸದಿಂದ ಮಿಶ್ರಿತವಾಗಿ ಬಿರುಗಾಳಿಯಂತೆ ಅನಿಸುತ್ತಿತ್ತು. ಶಂಖಧ್ವನಿಯಂತೆ ರಾಕ್ಷಸರ ಗಂಭೀರಘೋಷವು ಅಲ್ಲಿ ನಿನಾದಿಸುತ್ತಿತ್ತು. ನಾನಾ ಪ್ರಕಾರದ ವಾದ್ಯಗಳ ಮನೋರಮ ಶಬ್ದವು ಆ ಭವನದಲ್ಲಿ ಪ್ರತಿಧ್ವನಿಸುತ್ತಿತ್ತು. ರೂಪ-ಯೌವನ ಮದದಿಂದ ಉನ್ಮತ್ತರಾದ ಯುವತಿಯರ ಗದ್ದಲವೇ ಅಲ್ಲಿತ್ತು. ಅಲ್ಲಿಯ ದೊಡ್ಡ ದೊಡ್ಡ ರಾಜಬೀದಿಗಳು ಜನರ ವಾರ್ತಾಲಾಪದಿಂದ ತುಂಬಿ ತುಳುಕುತ್ತಿದ್ದವು. ಅದರ ಬಾಗಿಲುಗಳು ಕಾದ ಚಿನ್ನದಿಂದ ರಚಿಸಿದ್ದರೂ ಉತ್ತಮ ಅಲಂಕಾರಿಕ ವಸ್ತುಗಳಿಂದ ಆ ಭವನವನ್ನು ಚೆನ್ನಾಗಿ ಅಣಿಗೊಳಿಸಿದ್ದರು. ಆದ್ದರಿಂದ ಅದು ಗಂಧರ್ವರ ಅವಾಸ ಮತ್ತು ದೇವತೆಗಳ ನಿವಾಸಸ್ಥಾನದಂತೆ ಮನೋಹರವಾಗಿ ಅನಿಸುತ್ತಿತ್ತು. ರತ್ನರಾಶಿಗಳಿಂದ ಪರಿಪೂರ್ಣವಾದ್ದರಿಂದ ಅದು ನಾಗಭವನದಂತೆ ಹೊಳೆಯುತ್ತಿತ್ತು. ವಿಸ್ತೃತ ಕಿರಣಗಳುಳ್ಳ ಸೂರ್ಯನು ಮಹಾಮೇಘರಾಶಿಯಲ್ಲಿ ಪ್ರವೇಶಿಸುವಂತೆ ತೇಜಸ್ವೀ ವಿಭೀಷಣನು ರಾವಣನ ಆ ಭವನದಲ್ಲಿ ಕಾಲಿರಿಸಿದನು.॥1-7॥
</details>

<details open><summary>ಮೂಲಮ್ - 8</summary>

ಪುಣ್ಯಾನ್ ಪುಣ್ಯಾಹಘೋಷಾಂಶ್ಚ ವೇದವಿದ್ಭಿರುದಾಹೃತಾನ್ ।  
ಶುಶ್ರಾವ ಸುಮಹಾತೇಜಾ ಭ್ರಾತುರ್ವಿಜಯ ಸಂಶ್ರಿತಾನ್ ॥
</details>

<details><summary>ಅನುವಾದ</summary>

ಅಲ್ಲಿಗೆ ಹೋಗಿ ಆ ಮಹಾತೇಜಸ್ವೀ ವಿಭೀಷಣನು ತನ್ನ ಅಣ್ಣನ ವಿಜಯದ ಉದ್ದೇಶದಿಂದ ವೇದವೇತ್ತಾ ಬ್ರಾಹ್ಮಣರು ಮಾಡಿದ ಪುಣ್ಯಾಹ ವಾಚನದ ಪವಿತ್ರ ಘೋಷವನ್ನು ಕೇಳಿದನು.॥8॥
</details>

<details open><summary>ಮೂಲಮ್ - 9</summary>

ಪೂಜಿತಾನ್ ದಧಿಪಾತ್ರೈಶ್ಚ ಸರ್ಪಿಭಿಃ ಸುಮನೋಕ್ಷತೈಃ ।  
ಮಂತ್ರವೇದವಿದೋ ವಿಪ್ರಾನ್ ದದರ್ಶ ಸ ಮಹಾಬಲಃ ॥
</details>

<details><summary>ಅನುವಾದ</summary>

ಅನಂತರ ಆ ಮಹಾಬಲೀ ವಿಭೀಷಣನು ವೇದಮಂತ್ರಗಳ ಜ್ಞಾನೀ ಬ್ರಾಹ್ಮಣರನ್ನು ದರ್ಶಿಸಿದನು. ಅವರ ಕೈಗಳಲ್ಲಿ ಮೊಸರು, ತುಪ್ಪದ ಪಾತ್ರೆ ಗಳಿದ್ದವು. ಹೂವುಗಳು ಮತ್ತು ಅಕ್ಷತೆಗಳಿಂದ ಅವರೆಲ್ಲರನ್ನೂ ಪೂಜಿಸಿದ್ದರು.॥9॥
</details>

<details open><summary>ಮೂಲಮ್ - 10</summary>

ಸ ಪೂಜ್ಯಮಾನೋ ರಕ್ಷೋಭಿರ್ದಿಪ್ಯಮಾನಂ ಸ್ವತೇಜಸಾ ।  
ಆಸನಸ್ಥಂ ಮಹಾಬಾಹುರ್ವವಂದೇ  ದನದಾನುಜಮ್ ॥
</details>

<details><summary>ಅನುವಾದ</summary>

ಅಲ್ಲಿಗೆ ಹೋದಾಗ ರಾಕ್ಷಸರು ಅವನನ್ನು ಸ್ವಾಗತ-ಸತ್ಕಾರ ಮಾಡಿದನು. ಮತ್ತೆ ಆ ಮಹಾಬಾಹು ವಿಭೀಷಣನು ತನ್ನ ತೇಜದಿಂದ ದೇದಿಪ್ಯಮಾನವಾದ, ಸಿಂಹಾಸನದಲ್ಲಿ ಕುಳಿತು ಕುಬೇರನ ತಮ್ಮ ರಾವಣನಿಗೆ ವಂದಿಸಿದನು.॥10॥
</details>

<details open><summary>ಮೂಲಮ್ - 11</summary>

ಸ  ರಾಜದೃಷ್ಟಿಸಂಪನ್ನಮಾಸನಂ  ಹೇಮಭೂಷಿತಮ್ ।  
ಜಗಾಮ ಸಮುದಾಚಾರಮ್ ಪ್ರಯುಜ್ಯಾಚಾರಕೋವಿದಃ ॥
</details>

<details><summary>ಅನುವಾದ</summary>

ಬಳಿಕ ಶಿಷ್ಟಾಚಾರವನ್ನು ಬಲ್ಲ ವಿಭೀಷಣನು ‘ವಿಜಯತಾಂ ಮಹಾರಾಜಃ’ (ಮಹಾರಾಜರ ಜಯವಾಗಲಿ) ಮುಂತಾದ ರಾಜನ ಕುರಿತು ಪರಂಪರಾಪ್ರಾಪ್ತ ಶುಭಶಂಸಸೂಚಕ ವಚನಗಳನ್ನು ಪ್ರಯೋಗಿಸಿ, ರಾಜನು ಕಣ್ಸನ್ನೆ ಮಾಡಿದ ಸುವರ್ಣಭೂಷಿತ ಸಿಂಹಾಸನದಲ್ಲಿ ಕುಳಿತನು.॥11॥
</details>

<details open><summary>ಮೂಲಮ್ - 12</summary>

ಸ ರಾವಣಂ ಮಹಾತ್ಮಾನಂ ವಿಜನೇ ಮಂತ್ರಿಸಂನಿಧೌ ।  
ಉವಾಚ  ಹಿತಮತ್ಯರ್ಥಂ ವಚನಂ ಹೇತುನಿಶ್ಚಿತಮ್ ॥
</details>

<details open><summary>ಮೂಲಮ್ - 13</summary>

ಪ್ರಸಾದ್ಯ ಭ್ರಾತರಂ ಜ್ಯೇಷ್ಠಂ ಸಾಂತ್ವೋನೋಪಸ್ಥಿತಕ್ರಮಃ ।  
ದೇಶಕಾಲಾರ್ಥಸಂವಾದಿ  ದೃಷ್ಟಲೋಕ ಪರಾವರಃ ॥
</details>

<details><summary>ಅನುವಾದ</summary>

ವಿಭೀಷಣನು ಜಗತ್ತಿನ ಒಳ್ಳೆಯ - ಕೆಟ್ಟ ಮಾತುಗಳನ್ನು ಚೆನ್ನಾಗಿ ಅರಿತಿದ್ದನು. ಅವನು ನಮಸ್ಕಾರಾದಿ ವ್ಯವಹಾರವನ್ನು ಯಥಾರ್ಥವಾಗಿ ನಿರ್ವಹಿಸಿ ಸಾಂತ್ವನಪೂರ್ಣ ಮಾತುಗಳಿಂದ ತನ್ನ ಅಣ್ಣ ಮಹಾಮನಾ ರಾವಣನನ್ನು ಸಂತೋಷಗೊಳಿಸಿ ಪ್ರಯೋಜನಕ್ಕನುರೂಪ ಯುಕ್ತಿಗಳಿಂದ ನಿಶ್ಚಿತ ಹಾಗೂ ಅತ್ಯಂತ ಹಿತವಾದ ಮಾತನ್ನು ಹೇಳಿದನು .॥12-13॥
</details>

<details open><summary>ಮೂಲಮ್ - 14</summary>

ಯದಾಪ್ರಭೃತಿ ವೈದೇಹೀ ಸಂಪ್ರಾಪ್ತೇಹ ಪರಂತಪ ।  
ತದಾಪ್ರಭೃತಿ ದೃಶ್ಯಂತೇ ನಿಮಿತ್ತಾನ್ಯಶುಭಾನಿ ನಃ ॥
</details>

<details><summary>ಅನುವಾದ</summary>

ಪರಂತಪನೇ! ವಿದೇಹಕುಮಾರಿ ಸೀತೆಯು ಇಲ್ಲಿಗೆ ಬಂದಂದಿನಿಂದ ನಮಗೆ ಅನೇಕ ಪ್ರಕಾರದ ಅಮಂಗಲ ಸೂಚಕ ಅಪಶಕುನಗಳು ಕಂಡುಬರುತ್ತಿವೆ.॥14॥
</details>

<details open><summary>ಮೂಲಮ್ - 15</summary>

ಸಸ್ಫುಲಿಂಗಃ ಸಧೂಮಾರ್ಚಿಃ ಸಧೂಮಕಲುಷೋದಯಃ ।  
ಮಂತ್ರಸಂಧುಕ್ಷಿತೋಽಪ್ಯಗ್ನಿರ್ನ ಸಮ್ಯಗಭಿವರ್ಧತೆ ॥
</details>

<details><summary>ಅನುವಾದ</summary>

ವಿಧಿಪೂರ್ವಕ ಮಂತ್ರಗಳ ಮೂಲಕ ಉರಿಸಿದರೂ ಅಗ್ನಿಯು ಚೆನ್ನಾಗಿ ಉರಿಯುವುದಿಲ್ಲ ಅದರಿಂದ ಕಿಡಿಗಳೇ ಸಿಡಿಯುತ್ತಿವೆ. ಅದರ ಜ್ವಾಲೆಯೊಂದಿಗೆ ಹೊಗೆಯೇ ಏಳುತ್ತದೆ. ಮಂಥನ ಕಾಲದಲ್ಲಿಯೂ ಅದು ಹೊಗೆಯಿಂದ ಮಲಿನವಾಗಿರುತ್ತದೆ.॥15॥
</details>

<details open><summary>ಮೂಲಮ್ - 16</summary>

ಅಗ್ನಿಷ್ಟೇಷ್ವಗ್ನಿಶಾಲಾಸು ತಥಾ ಬ್ರಹ್ಮಸ್ಥಲೀಷು ಚ ।  
ಸರಿಸೃಪಾಣಿ  ದೃಶ್ಯಂತೇ ಹವ್ಯೇಷು ಚ ಪಿಪೀಲಿಕಾಃ ॥
</details>

<details><summary>ಅನುವಾದ</summary>

ಅಡಿಗೆಮನೆಯಲ್ಲಿ, ಯಜ್ಞಶಾಲೆಯಲ್ಲಿ, ವೇದಾಧ್ಯಯನದ ಸ್ಥಳದಲ್ಲಿಯೂ ಹಾವುಗಳು ಕಂಡುಬರುತ್ತವೆ. ಹವನ ಸಾಮಗ್ರಿಗಳಲ್ಲಿ ಇರುವೆಗಳು ತುಂಬಿಕೊಂಡಿರುತ್ತವೆ.॥16॥
</details>

<details open><summary>ಮೂಲಮ್ - 17</summary>

ಗವಾಂ ಪಯಾಂಸಿ ಸ್ಕನ್ನಾನಿ ವಿಮದಾ ವರಕುಂಜರಾಃ ।  
ದೀನಮಶ್ವಾಃ ಪ್ರಹೇಶಂತೇ ನವಗ್ರಾಸಾಭಿನಂದಿನಃ ॥
</details>

<details><summary>ಅನುವಾದ</summary>

ಹಸುಗಳ ಹಾಲು ಇಂಗಿಹೋಗಿದೆ. ದೊಡ್ಡ-ದೊಡ್ಡ ಆನೆಗಳು ಮದರಹಿತವಾಗಿವೆ. ಕುದುರೆಗಳು ಹೊಸ ಹುಲ್ಲು ತಿಂದು ಸಂತುಷ್ಟರಾದರೂ ದೀನಸ್ವರದಲ್ಲಿ ಕೆನೆಯುತ್ತವೆ.॥17॥
</details>

<details open><summary>ಮೂಲಮ್ - 18</summary>

ಖರೋಷ್ಟ್ರಾಶ್ವತರಾ ರಾಜನ್ ಭಿನ್ನರೋಮಾಃ ಸ್ರವಂತಿ ಚ ।  
ನ  ಸ್ವಭಾವೇಽವತಿಷ್ಠಂತೇ ವಿಧಾನೈರಪಿ ಚಿಂತಿತಾಃ ॥
</details>

<details><summary>ಅನುವಾದ</summary>

ರಾಜನೇ! ಕತ್ತೆ, ಒಂಟೆ, ಹೇಸರಗತ್ತೆ ಇವುಗಳ ರೋಮ ನಿಮಿರಿನಿಂತಿವೆ. ಅವುಗಳು ಕಣ್ಣೀರು ಸುರಿಸುತ್ತಿವೆ. ವಿಧಿವತ್ತಾಗಿ ಚಿಕಿತ್ಸೆಮಾಡಿದರೂ ಅವು ಪೂರ್ಣವಾಗಿ ಗುಣಮುಖರಾಗುವುದಿಲ್ಲ.॥18॥
</details>

<details open><summary>ಮೂಲಮ್ - 19</summary>

ವಾಯಾಸಾಃ ಸಂಘಶಃ ಕ್ರೂರಾ ವ್ಯಾಹರಂತಿ ಸಮಂತತಃ ।  
ಸಮವೇತಾಶ್ಚ ದೃಶ್ಯಂತೇ ವಿಮಾನಾಗ್ರೇಷು ಸಂಘಶಃ ॥
</details>

<details><summary>ಅನುವಾದ</summary>

ಕ್ರೂರ ಕಾಗೆಗಳು ಗುಂಪು-ಗುಂಪಾಗಿ ಸೇರಿ ಕರ್ಕಶ ಸ್ವರದಿಂದ ಕೂಗುತ್ತವೆ ಹಾಗೂ ಏಳು ಅಂತಸ್ಥಿನ ಭವನಗಳ ಮೇಲೆ ಅವುಗಳ ಸಮೂಹಗಳೇ ಕಂಡುಬರುತ್ತವೆ.॥19॥
</details>

<details open><summary>ಮೂಲಮ್ - 20</summary>

ಗೃಧ್ರಾಶ್ಚ ಪರಿಲೀಯಂತೇ ಪುರೀಮುಪರಿ ಪಿಂಡಿತಾಃ ।  
ಉಪಪನ್ನಾಶ್ಚ ಸಂಧ್ಯೇ ದ್ವೇ  ವ್ಯಾಹಾರಂತ್ಯಶಿವಂ ಶಿವಾಃ ॥
</details>

<details><summary>ಅನುವಾದ</summary>

ಲಂಕಾಪುರಿಯ ಮೇಲೆ ಹದ್ದುಗಳು ಗುಂಪುಗುಂಪಾಗಿ ಅದನ್ನು ಸ್ಪರ್ಶಿಸುತ್ತಾ ಹಾರಾಡುತ್ತಾ ಇವೆ. ಎರಡೂ ಸಂಧ್ಯೆಗಳಲ್ಲಿ ನರಿಗಳು ನಗರದ ಸಮೀಪ ಬಂದು ಅಮಂಗಲಸೂಚಕ ಶಬ್ದಮಾಡುತ್ತಿವೆ.॥20॥
</details>

<details open><summary>ಮೂಲಮ್ - 21</summary>

ಕ್ರವ್ಯಾದಾನಾಂ ಮೃಗಾಣಾಂ ಚ ಪುರೀದ್ವಾರೇಷು ಸಂಘಶಃ ।  
ಶ್ರೂಯಂತೇ ವಿಪುಲಾ ಘೋಷಾಃ ಸವಿಸ್ಫೂರ್ಜಿತನಿಃಸ್ವನಾಃ ॥
</details>

<details><summary>ಅನುವಾದ</summary>

ನಗರದ ಎಲ್ಲ ಬಾಗಿಲುಗಳ ಮೇಲೆ ತಂಡೋಪತಂಡವಾಗಿ ಮಾಂಸಭಕ್ಷಿ ಪಶುಗಳು ಜೋರಾಗಿ ಕೂಗುವ ಚೀತ್ಕಾರವು ಸಿಡಿಲಿನ ಶಬ್ದದಂತೆ ಕೇಳಿ ಬರುತ್ತಿದೆ.॥21॥
</details>

<details open><summary>ಮೂಲಮ್ - 22</summary>

ತದೇವಂ ಪ್ರಸ್ತುತೇ ಕಾರ್ಯೇ ಪ್ರಾಯಶ್ಚಿತ್ತಮಿದಂ ಕ್ಷಯಮ್ ।  
ರೋಚಯೆ ವೀರ ವೈದೇಹೀ ರಾಘವಾಯ ಪ್ರದೀಯತಾಮ್ ॥
</details>

<details><summary>ಅನುವಾದ</summary>

ವೀರವರನೇ! ಇಂತಹ ಪರಿಸ್ಥಿತಿಯಲ್ಲಿ ವೈದೇಹಿ ಸೀತೆಯನ್ನು ಶ್ರೀರಾಮಚಂದ್ರನಿಗೆ ಮರಳಿಸುವುದೇ ಪ್ರಾಯಶ್ಚಿತ್ತವೆಂದು ನನಗೆ ಅನಿಸುತ್ತದೆ.॥22॥
</details>

<details open><summary>ಮೂಲಮ್ - 23</summary>

ಇದಂ ಚ ಯದೀ ಮೋಹಾಲ್ಲೋಭಾದ್ ವಾ ವ್ಯಾಹೃತಂ ಮಯಾ ।  
ತತ್ರಾಪಿ ಚ ಮಹಾರಾಜ ನ ದೋಷಂ ಕರ್ತುಮರ್ಹಸಿ ॥
</details>

<details><summary>ಅನುವಾದ</summary>

ಮಹಾರಾಜಾ! ಈ ಮಾತು ನಾನು ಮೋಹ ಅಥವಾ ಲೋಭದಿಂದ ಹೇಳಿದ್ದರೂ ನೀವು ನನ್ನಲ್ಲಿ ದೋಷದೃಷ್ಟಿ ಇರಿಸಬಾರದು.॥23॥
</details>

<details open><summary>ಮೂಲಮ್ - 24</summary>

ಅಯಂ ಹಿ ದೋಷಃ ಸರ್ವಸ್ಯ ಜನಸ್ಯಾಸ್ಯೋಪಲಕ್ಷ್ಯತೇ ।  
ರಕ್ಷಸಾಂ ರಾಕ್ಷಸೀನಾಂ ಚ ಪುರಸ್ಯಾಂತಃಪುರಸ್ಯ ಚ ॥
</details>

<details><summary>ಅನುವಾದ</summary>

ಸೀತಾಪಹರಣ ಹಾಗೂ ಅದರಿಂದ ಆಗುತ್ತಿರುವ ಅಪಶಕುನರೂಪೀ ದೋಷಗಳು ಇಲ್ಲಿಯ ಎಲ್ಲ ಜನತೆ, ರಾಕ್ಷಸ-ರಾಕ್ಷಸಿಯರು, ನಗರ ಮತ್ತು ಅಂತಃಪುರ ಎಲ್ಲರಿಗೆ ಕುರಿತಾಗಿ ಇದೆ.॥24॥
</details>

<details open><summary>ಮೂಲಮ್ - 25</summary>

ಪ್ರಾಪಣೇ ಚಾಸ್ಯ ಮಂತ್ರಸ್ಯ ನಿವೃತಾಃ ಸರ್ವಮಂತ್ರಿಣಃ ।  
ಅವಶ್ಯಂ ಚ ಮಯಾ ವಾಚ್ಯಂ ಯದ್ದೃಷ್ಟಮಥವಾ ಶ್ರುತಮ್ ।  
ಸಂಪ್ರಧಾರ್ಯ ಯಥಾನ್ಯಾಯಂ ತದ್ ಭವಾನ್ ಕರ್ತುಮರ್ಹತಿ ॥
</details>

<details><summary>ಅನುವಾದ</summary>

ಈ ಮಾತನ್ನು ನಿಮ್ಮ ಕಿವಿಗೆ ಹಾಕಲು ಪ್ರಾಯಶಃ ಎಲ್ಲ ಮಂತ್ರಿಗಳು ಸಂಕೋಚಪಡುತ್ತಾರೆ. ಆದರೆ ನಾನು ನೋಡಿದ, ಕೇಳಿದ ಸಂಗತಿಯನ್ನು ನಿಮ್ಮ ಮುಂದೆ ನಿವೇದಿಸುವುದು ನನಗೆ ಅವಶ್ಯಕತೆ ಇವೆ. ಆದ್ದರಿಂದ ಇದರ ಕುರಿತು ಯಥೋಚಿತ ವಿಚಾರಮಾಡಿ ನಿಮಗೆ ಉಚಿತವಾಗಿ ಕಂಡಂತೆ ಮಾಡಿರಿ..॥2.॥
</details>

<details open><summary>ಮೂಲಮ್ - 26</summary>

ಇತಿ ಸ್ವಮಂತ್ರಿಣಾಂ ಮಧ್ಯೇ ಭ್ರಾತಾ ಭ್ರಾತರಮೂಚಿವಾನ್ ।  
ರಾವಣಂ ರಾಕ್ಷಸಾಂ ಶ್ರೇಷ್ಠಂ ಪಥ್ಯಮೇತದ್ ವಿಭೀಷಣಃ ॥
</details>

<details><summary>ಅನುವಾದ</summary>

ಈ ಪ್ರಕಾರ ವಿಭೀಷಣನು ಮಂತ್ರಿಗಳ ನಡುವೆ ತನ್ನ ಅಣ್ಣ ರಾಕ್ಷಸರಾಜ ರಾವಣನಲ್ಲಿ ಹೀಗೆ ಹಿತಕರ ಮಾತನ್ನು ಹೇಳಿದನು.॥2.॥
</details>

<details open><summary>ಮೂಲಮ್ - 27</summary>

ಹಿತಂ ಮಹಾರ್ಥಂ ಮೃದು ಹೇತುಸಂಹಿತಂ  
ವ್ಯತೀತಕಾಲಾಯತಿಸಂಪ್ರತಿಕ್ಷಮಮ್ ।  
ನಿಶಮ್ಯ ತದ್ವಾಕ್ಯಮುಪಸ್ಥಿತಜ್ವರಃ  
ಪ್ರಸಂಗವಾನುತ್ತರಮೇತದಬ್ರವೀತ್ ॥
</details>

<details open><summary>ಮೂಲಮ್ - 28</summary>

ಭಯಂ ನ ಪಶ್ಯಾಮಿ ಕುತಶ್ಚಿದಪ್ಯಹಂ  
ನ ರಾಘವಃ ಪ್ರಾಪ್ಸ್ಯತಿ ಜಾತು ಮೈಥಿಲೀಮ್ ।  
ಸುರೈಃ ಸಹೇಂದ್ರೈರಪಿ ಸಂಗರೆ ಕಥಂ  
ಮಮಾಗ್ರತಃ ಸ್ಥಾಸ್ಯತಿ  ಲಕ್ಷ್ಮಣಾಗ್ರಜಃ ॥
</details>

<details><summary>ಅನುವಾದ</summary>

ವಿಭೀಷಣನ ಈ ಹಿತಕರ, ಮಹಾನ್ ಅರ್ಥಸಾಧಕ, ಕೋಮಲ, ಯುಕ್ತಿಸಂಗತ, ಭೂತ-ಭವಿಷ್ಯ ಮತ್ತು ವರ್ತಮಾನ ಗಳಲ್ಲಿಯೂ ಕಾರ್ಯಸಾಧನೆಯಲ್ಲಿ ಸಮರ್ಥವಾದ ಮಾತನ್ನು ಕೇಳಿ ರಾವಣನಿಗೆ ಮೈಬಿಸಿ ಏರಿತು. ಶ್ರೀರಾಮ ನೊಂದಿಗೆ ವೈರ ಬೆಳೆಸುವುದರಲ್ಲೇ ಅವನಿಗೆ ಆಸಕ್ತಿ ಇತ್ತು. ಅದಕ್ಕಾಗಿ ಅವನು ಈ ಪ್ರಕಾರ ಉತ್ತರಿಸಿದನು-ವಿಭೀಷಣನೇ! ನಾನಾದರೋ ಎಲ್ಲಿಯೂ ಭಯ ನೋಡುತ್ತಿಲ್ಲ. ರಾಮನು ಸೀತೆಯನ್ನು ಎಂದಿಗೂ ಪಡೆಯಲಾರನು. ಇಂದ್ರನ ಸಹಿತ ದೇವತೆಗಳ ಸಹಾಯ ಪಡೆದರೂ ಲಕ್ಷ್ಮಣನ ಅಣ್ಣ ರಾಮನು ನನ್ನ ಎದುರಿಗೆ ಸಂಗ್ರಾಮದಲ್ಲಿ ಹೀಗೆ ನಿಲ್ಲಬಲ್ಲನು.॥27-2.॥
</details>

<details open><summary>ಮೂಲಮ್ - 29</summary>

ಇತ್ಯೇವಮುಕ್ತ್ವಾ ಸುರಸೈನ್ಯನಾಶನೋ  
ಮಹಾಬಲಃ ಸಂಯತಿ ಚಂಡವಿಕ್ರಮಃ ।  
ದಶಾನನೋ ಭ್ರಾತರಮಾಪ್ತವಾದಿನಂ  
ವಿಸರ್ಜಯಾಮಾಸ ತದಾ ವಿಭೀಷಣಮ್ ॥
</details>

<details><summary>ಅನುವಾದ</summary>

ಹೀಗೆ ಹೇಳಿ ದೇವ ಸೈನ್ಯದ ನಾಶಕ ಮತ್ತು ಸಮರಾಂಗಣದಲ್ಲಿ ಪ್ರಚಂಡ ಪರಾಕ್ರಮ ಪ್ರಕಟಿಸುವ ಮಹಾಬಲಿ ದಶಾನನನು ಯಥಾರ್ಥವಾದಿ ತಮ್ಮನಾದ ವಿಭೀಷಣನನ್ನು ಕೂಡಲೇ ಬೀಳ್ಕೊಟ್ಟನು.॥2.॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಯುದ್ಧಕಾಂಡದಲ್ಲಿ ಹತ್ತನೆಯ ಸರ್ಗ ಪೂರ್ಣವಾಯಿತು.॥10॥
</details>
