+++
title = "०३० रावणेन शार्दूलप्रेषणम्"
title_english = "030 Ravana dispatches Sardula the demon spy"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-030-Ravana_dispatches_Sardula_the_demon-spy_1.mp3"></div>
</details>



<details><summary>ಭಾಗಸೂಚನಾ</summary>

ರಾವಣನು ಕಳಿಸಿದ ಗುಪ್ತಚರರು ಮತ್ತು ಶಾರ್ದೂಲನು ವಾನರ ಸೈನ್ಯದ ಸಮಾಚಾರ ತಿಳಿಸಿ, ಮುಖ್ಯ-ಮುಖ್ಯ ವೀರರ ಪರಿಚಯ ಮಾಡಿಸಿದುದು
</details>

<details open><summary>ಮೂಲಮ್ - 1</summary>

ತತಸ್ತಮಕ್ಷೋಭ್ಯ ಬಲಂ ಲಂಕಾಧಿಪತಯೇ ಚರಾಃ ।  
ಸುವೇಲೇ ರಾಘವಂ ಶೈಲೇ ನಿವಿಷ್ಟಂ ಪ್ರತ್ಯವೇದಯನ್ ॥
</details>

<details><summary>ಅನುವಾದ</summary>

ಶ್ರೀರಾಮಚಂದ್ರನ ಸೈನ್ಯವು ಸುವೇಲಾ ಪರ್ವತದ ಬಳಿಗೆ ಬಂದು ನಿಂತಿದೆ ಹಾಗೂ ಅದು ಸರ್ವಥಾ ಅಜೇಯ ವಾಗಿದೆ ಎಂದು ಗೂಢಚಾರರು ರಾವಣನಲ್ಲಿ ತಿಳಿಸುತ್ತಿದ್ದಾರೆ.॥1॥
</details>

<details open><summary>ಮೂಲಮ್ - 2</summary>

ಚಾರಾಣಾಂ ರಾವಣಃ ಶ್ರುತ್ವಾ ಪ್ರಾಪ್ತಂ ರಾಮಂ ಮಹಾಬಲಮ್ ।  
ಜಾತೋದ್ವೇಗೋಽಭವತ್ ಕಿಂಚಿಚ್ಛಾರ್ದೂಲಂ ವಾಕ್ಯಮಬ್ರವೀತ್ ॥
</details>

<details><summary>ಅನುವಾದ</summary>

ಮಹಾಬಲಿ ಶ್ರೀರಾಮನು ಬಂದಿರುವನೆಂದು ಕೇಳಿ ರಾವಣನಿಗೆ ಸ್ವಲ್ಪ ಭಯವಾಯಿತು ಹಾಗೂ ಅವನು ಶಾರ್ದೂಲನ ಬಳಿ ಹೇಳಿದನು.॥2॥
</details>

<details open><summary>ಮೂಲಮ್ - 3</summary>

ಅಯಥಾವಚ್ಚತೇ ವರ್ಣೋ ದೀನಶ್ಚಾಸಿ ನಿಶಾಚರ ।  
ನಾಸಿ ಕಚ್ಚಿದಮಿತ್ರಾಣಾಂ ಕ್ರುದ್ಧಾನಾಂ ವಶಮಾಗತಃ ॥
</details>

<details><summary>ಅನುವಾದ</summary>

ನಿಶಾಚರನೇ ! ನಿನ್ನ ಶರೀರದ ಕಾಂತಿಯು ಹಿಂದಿನಂತೆ ಇರದೆ ಮಸಕಾಗಿದೆ. ನೀನು ದೀನನಾಗಿ ಕಂಡು ಬರುವೆ. ಎಲ್ಲಾದರೂ ಶತ್ರುಗಳ ವಶದಲ್ಲಿ ಬಿದ್ದಿಲ್ಲವಲ್ಲ.॥3॥
</details>

<details open><summary>ಮೂಲಮ್ - 4</summary>

ಇತಿ ತೇನಾನುಶಿಷ್ಟಸ್ತು ವಾಚಂ ಮಂದಮುದೀರಯನ್ ।  
ತದಾ ರಾಕ್ಷಸಶಾರ್ದೂಲಂ ಶಾರ್ದೂಲೋಭಯವಿಕ್ಲವಃ ॥
</details>

<details><summary>ಅನುವಾದ</summary>

ರಾವಣನು ಹೀಗೆ ಕೇಳಿದಾಗ ಭಯದಿಂದ ಗಾಬರಿಗೊಂಡ ಶಾರ್ದೂಲನು ರಾಕ್ಷಸಶ್ರೇಷ್ಠ ರಾವಣನಲ್ಲಿ ಮೆಲ್ಲಗೆ ಹೇಳಿದನು.॥4॥
</details>

<details open><summary>ಮೂಲಮ್ - 5</summary>

ನ ತೇ ಚಾರಯಿತುಂ ಶಕ್ಯಾ ರಾಜನ್ವಾನರಪುಂಗವಾಃ ।  
ವಿಕ್ರಾಂತಾ ಬಲವಂತಶ್ಚ ರಾಘವೇಣ ಚ ರಕ್ಷಿತಾಃ ॥
</details>

<details><summary>ಅನುವಾದ</summary>

ರಾಜನೇ! ಆ ಶ್ರೇಷ್ಠ ವಾನರರ ಗತಿ-ವಿಧಿಗಳನ್ನು ಗುಪ್ತಚರರಿಂದ ತಿಳಿಯಲಾಗುವುದಿಲ್ಲ. ಅವರು ದೊಡ್ಡ ಪರಾಕ್ರಮೀ, ಬಲವಂತರೂ ಹಾಗೂ ಶ್ರೀರಾಮಚಂದ್ರನಿಂದ ಸುರಕ್ಷಿತವಾಗಿದ್ದಾರೆ.॥5॥
</details>

<details open><summary>ಮೂಲಮ್ - 6</summary>

ನಾಪಿ ಸಂಭಾಷಿತುಂ ಶಕ್ಯಾಃ ಸಂಪ್ರಶ್ನೋಽತ್ರ ನ ಲಭ್ಯತೇ ।  
ಸರ್ವತೋ ರಕ್ಷ್ಯತೇ ಪಂಥಾವಾನರೈಃ ಪರ್ವತೋಪಮೈಃ ॥
</details>

<details><summary>ಅನುವಾದ</summary>

ಅವರೊಡನೆ ಮಾತನಾಡುವುದೂ ಅಸಂಭವವಾಗಿದೆ; ಆದ್ದರಿಂದ ‘ನೀವು ಯಾರು? ನಿಮ್ಮ ವಿಚಾರವೇನು?’ ಮುಂತಾದ ಪ್ರಶ್ನೆಗಳಿಗೆ ಅಲ್ಲಿ ಅವಕಾಶವೇ ಇಲ್ಲ. ಪರ್ವತದಂತಹ ವಿಶಾಲಕಾಯ ವಾನರರು ಎಲ್ಲೆಡೆಗಳಿಂದ ರಕ್ಷಿಸುತ್ತಿರುವಾಗ ಅಲ್ಲಿಗೆ ಪ್ರವೇಶಿಸಿವುದೂ ಕಷ್ಟವೇ ಆಗಿದೆ.॥6॥
</details>

<details open><summary>ಮೂಲಮ್ - 7</summary>

ಪ್ರವಿಷ್ಟ ಮಾತ್ರೇ ಜ್ಞಾತೋಽಹಂ ಬಲೇ ತಸ್ಮಿನ್ವಿಚಾರಿತೇ ।  
ಬಲಾದ್ ಗೃಹೀತೋ ರಕ್ಷೋಭಿರ್ಬಹುಧಾಸ್ಮಿ ವಿಚಾರಿತಃ ॥
</details>

<details><summary>ಅನುವಾದ</summary>

ಆ ಸೈನ್ಯದಲ್ಲಿ ಪ್ರವೇಶಿಸಿ ಅವರ ಗತಿ-ವಿಧಿಗಳನ್ನು ಅರಿಯಲು ಪ್ರಾರಂಭಿಸುತ್ತಲೇ ವಿಭೀಷಣನ ಅನುಯಾಯಿಗಳು ನಮ್ಮನ್ನು ಗುರುತಿಸಿ ಬಲವಂತವಾಗಿ ಹಿಡಿದು ಅತ್ತಂದಿತ್ತ ಎಳೆದಾಡಿದರು.॥7॥
</details>

<details open><summary>ಮೂಲಮ್ - 8</summary>

ಜಾನುಭಿರ್ಮುಷ್ಟಿ ಭಿರ್ದಂತೈಸ್ತಲೈಶ್ಚಾಭಿಹತೋ ಭೃಶಮ್ ।  
ಪರಿಣೀತೋಽಸ್ಮಿ ಹರಿಭಿರ್ಬಲಮಧ್ಯೇ ಅಮರ್ಷಣೈಃ ॥
</details>

<details><summary>ಅನುವಾದ</summary>

ಆ ಸೈನ್ಯದಲ್ಲಿ ಕ್ರೋಧ ತುಂಬಿದ ವಾನರರು ನನ್ನನ್ನು ಕಾಲುಗಳಿಂದ, ಮುಷ್ಟಿಗಳಿಂದ, ಕೈಗಳಿಂದ ಬಹಳ ಹೊಡೆದರು ಮತ್ತು ಇಡೀ ಸೈನ್ಯದಲ್ಲಿ ನಾನು ಅಪರಾಧಿ ಎಂದು ಘೋಷಿಸುತ್ತಾ, ಎಲ್ಲೆಡೆ ಸುತ್ತಾಡಿಸಿದರು.॥8॥
</details>

<details open><summary>ಮೂಲಮ್ - 9</summary>

ಪರಿಣೀಯ ಚ ಸರ್ವತ್ರ ನೀತೋಽಹಂ ರಾಮಸಂಸದಿ ।  
ರುಧಿರಸ್ರಾವಿದೀನಾಂಗೋ ವಿಹ್ವಲಶ್ಚಲಿತೇಂದ್ರಿಯಃ ॥
</details>

<details><summary>ಅನುವಾದ</summary>

ಎಲ್ಲೆಡೆ ಎಳೆದಾಡಿ ನನ್ನನ್ನು ಶ್ರೀರಾಮನ ಮುಂದೆ ಕೊಂಡುಹೋದರು. ಆಗ ನನ್ನ ಮೈಯಿಂದ ರಕ್ತಸುರಿಯುತ್ತಿತ್ತು. ಶರೀರದಲ್ಲೆಲ್ಲ ದೀನತೆ ಆವರಿಸಿತ್ತು. ನಾನು ವ್ಯಾಕುಲನಾಗಿ, ನನ್ನ ಇಂದ್ರಿಯಗಳೆಲ್ಲ ವಿಚಲಿತವಾಗಿದ್ದವು.॥9॥
</details>

<details open><summary>ಮೂಲಮ್ - 10</summary>

ಹರಿಭಿರ್ವಧ್ಯಮಾನಶ್ಚ ಯಾಚಮಾನಃ ಕೃತಾಂಜಲಿಃ ।  
ರಾಘವೇಣ ಪರಿತ್ರಾತೋ ಮಾಮೇತಿ ಚ ಯದೃಚ್ಛಯಾ ॥
</details>

<details><summary>ಅನುವಾದ</summary>

ವಾನರರು ಹೊಡೆಯುತ್ತಿದ್ದಾಗ ನಾನು ಅವರ ಬಳಿ ಕೈಮುಗಿದು ರಕ್ಷಿಸಬೇಕೆಂದು ಅಂಗಲಾಚುತ್ತಿದ್ದೆ. ಆ ಸ್ಥಿತಿಯಲ್ಲಿ ಶ್ರೀರಾಮನು ಅಕಸ್ಮಾತ್ತಾಗಿ ಅವನನ್ನು ಹೊಡೆಯಬೇಡಿ, ಹೊಡೆಯಬೇಡಿ ಎಂದು ಹೇಳಿ ರಕ್ಷಿಸಿದನು.॥10॥
</details>

<details open><summary>ಮೂಲಮ್ - 11</summary>

ಏಷ ಶೈಲ ಶಿಲಾಭಿಸ್ತು ಪೂರಯಿತ್ವಾ ಮಹಾರ್ಣವಮ್ ।  
ದ್ವಾರಮಾಶ್ರಿತ್ಯ ಲಂಕಾಯಾ ರಾಮಸ್ತಿಷ್ಠತಿ ಸಾಯುಧಃ ॥
</details>

<details><summary>ಅನುವಾದ</summary>

ಶ್ರೀರಾಮನು ಪರ್ವತದ ಬಂಡೆಗಳಿಂದ ಸಮುದ್ರವನ್ನು ತುಂಬಿ ಲಂಕೆಯ ಬಾಗಿಲಿಗೆ ಬಂದು, ಕೈಯ್ಲಲಿ ಧನುಸ್ಸನ್ನು ಹಿಡಿದು ನಿಂತಿರುವನು.॥11॥
</details>

<details open><summary>ಮೂಲಮ್ - 12</summary>

ಗರುಡವ್ಯೆಹಮಾಸ್ಥಾಯ ಸರ್ವತೋ ಹರಿಭಿರ್ವೃತಃ ।  
ಮಾಂ ವಿಸೃಜ್ಯ ಮಹಾತೇಜಾ ಲಂಕಾಮೇವಾಭಿತಿರ್ತತೇ ॥
</details>

<details><summary>ಅನುವಾದ</summary>

ಆ ಮಹಾತೇಜಸ್ವೀ ರಘುನಾಥನು ಗರುಡವ್ಯೂಹವನ್ನು ಆಶ್ರಯಿಸಿ ವಾನರರ ನಡುವೆ ವಿರಾಜಿಸುತ್ತಿರುವನು. ನನ್ನನ್ನು ಬೀಳ್ಕೊಟ್ಟು ಲಂಕೆಯ ಮೇಲೆ ಆಕ್ರಮಣ ಮಾಡಲು ಬರುತ್ತಿದ್ದಾನೆ.॥12॥
</details>

<details open><summary>ಮೂಲಮ್ - 13</summary>

ಪುರಾ ಪ್ರಾಕಾರಮಾಯಾತಿ  ಕ್ಷಿಪ್ರಮೇಕತರಂ ಕುರು ।  
ಸೀತಾಂ ವಾಪಿ ಪ್ರಯಚ್ಛಾಶು ಯುದ್ಧಂ ವಾಪಿ ಪ್ರದೀಯತಾಮ್ ॥
</details>

<details><summary>ಅನುವಾದ</summary>

ಅವನು ಲಂಕೆಯ ಪ್ರಾಕಾರದ ಬಳಿಗೆ ಬರುವ ಮೊದಲೇ ನೀವು ಬೇಗನೇ ಒಂದೋ ಸೀತೆಯನ್ನು ಹಿಂದಿರುಗಿಸಿರಿ, ಇಲ್ಲವೇ ರಣರಂಗದಲ್ಲಿ ನಿಂತು ಅವನನ್ನು ಎದುರಿಸಿರಿ.॥13॥
</details>

<details open><summary>ಮೂಲಮ್ - 14</summary>

ಮನಸಾ ತತ್ ತದಾ ಪ್ರೇಕ್ಷ್ಯ ತಚ್ಛ್ರುತ್ವಾ ರಾಕ್ಷಸಾಧಿಪಃ ।  
ಶಾರ್ದೂಲಂ ಸುಮಹದ್ವಾಕ್ಯಮಥೋವಾಚ ಸ ರಾವಣಃ ॥
</details>

<details><summary>ಅನುವಾದ</summary>

ಶಾರ್ದೂಲನ ಮಾತನ್ನು ಕೇಳಿ ಮನಸ್ಸಿನಲ್ಲೆ ಅದರ ಕುರಿತು ವಿಚಾರಮಾಡಿ ರಾವಣನು ಅವನಲ್ಲಿ ಹೀಗೆ ಮಹತ್ವ ಪೂರ್ಣ ಮಾತನ್ನು ಹೇಳಿದನು.॥14॥
</details>

<details open><summary>ಮೂಲಮ್ - 15</summary>

ಯದಿ ಮಾಂ ಪ್ರತಿಯುಧ್ಯಂತೇ ದೇವಗಂಧರ್ವ ದಾನವಾಃ ।  
ನೈವ ಸೀತಾಂ ಪ್ರದಾಸ್ಯಾಮಿ ಸರ್ವಲೋಕ ಭಯಾದಪಿ ॥
</details>

<details><summary>ಅನುವಾದ</summary>

ದೇವತೆಗಳು, ಗಂಧರ್ವರು, ದಾನವರು ನನ್ನೊಂದಿಗೆ ಯುದ್ಧ ಮಾಡಿದರೂ, ಸಮಸ್ತ ಜಗತ್ತು ನನ್ನನ್ನು ಹೆದರಿಸಿದರೂ ನಾನು ಸೀತೆಯಲ್ಲಿ ಮರಳಿಸಲಾರೆ.॥15॥
</details>

<details open><summary>ಮೂಲಮ್ - 16</summary>

ಏವಮುಕ್ತ್ವಾ ಮಹಾತೇಜಾ ರಾವಣಃ ಪುನರಬ್ರವೀತ್ ।  
ಚರಿತಾ ಭವತಾ ಸೇನಾ ಕೇಽತ್ರ ಶೂರಾಃ ಪ್ಲವಂಗಮಾಃ ॥
</details>

<details><summary>ಅನುವಾದ</summary>

ಹೀಗೆ ಹೇಳಿ ಮಹಾತೇಜಸ್ವೀ ರಾವಣನು ಪುನಃ ಹೇಳಿದನು - ನೀನಾದರೋ ವಾನರ ಸೈನ್ಯದಲ್ಲಿ ತಿರುಗಾಡಿಬಿಟ್ಟಿರುವೆ. ಅವರಲ್ಲಿ ಯಾವ ಯಾವ ವಾನರರು ಹೆಚ್ಚು ಶೂರರಾಗಿದ್ದಾರೆ.॥16॥
</details>

<details open><summary>ಮೂಲಮ್ - 17</summary>

ಕಿಂ ಪ್ರಭಾಃ ಕೀದೃಶಾಃ ಸೌಮ್ಯ ವಾನರಾ ಯೇ ದುರಾಸದಾಃ ।  
ಕಸ್ಯ ಪುತ್ರಾಶ್ಚ ಪೌತ್ರಾಶ್ಚ ತತ್ತ್ವಮಾಖ್ಯಾಹಿ ರಾಕ್ಷಸ ॥
</details>

<details><summary>ಅನುವಾದ</summary>

ಸೌಮ್ಯನೇ! ಈ ದುರ್ಜಯ ವಾನರರು ಯಾರಾಗಿದ್ದಾರೆ? ಅವರ ಪ್ರಭಾವ ಎಂತಹುದು? ಅವರು ಯಾರ ಪುತ್ರರಾಗಿದ್ದಾರೆ? ರಾಕ್ಷಸನೇ! ಇದೆಲ್ಲವನ್ನು ಸರಿಯಾಗಿ ತಿಳಿಸು.॥17॥
</details>

<details open><summary>ಮೂಲಮ್ - 18</summary>

ತಥಾತ್ರ ಪ್ರತಿಪತ್ಸ್ಯಾಮಿ ಜ್ಞಾತ್ವಾ ತೇಷಾಂ ಬಲಾಬಲಮ್ ।  
ಅವಶ್ಯಂ ಖಲು ಸಂಖ್ಯಾನಂ ಕರ್ತವ್ಯಂ ಯುದ್ಧಮಿಚ್ಛತಾ ॥
</details>

<details><summary>ಅನುವಾದ</summary>

ಆ ವಾನರರ ಬಲಾ ಬಲಗಳನ್ನು ತಿಳಿದು ಅದಕ್ಕನುಸಾರವಾಗಿ ಕರ್ತವ್ಯವನ್ನು ನಿಶ್ಚಯಿಸುವೆನು. ಯುದ್ಧದ ಇಚ್ಛೆಯುಳ್ಳ ಪುರುಷನು ತನ್ನ ಮತ್ತು ಶತ್ರುಪಕ್ಷದ ಸೈನ್ಯದ ಗಣನೆ-ಅವರ ವಿಷಯದ ಆವಶ್ಯಕ ಅರಿವು ಇರುವುದು ಅಗತ್ಯವಾಗಿದೆ.॥18॥
</details>

<details open><summary>ಮೂಲಮ್ - 19</summary>

ಅಥೈವಮುಕ್ತಃ ಶಾರ್ದೂಲೋ ರಾವಣೇನೋತ್ತಮಶ್ಚರಃ ।  
ಇದಂ ವಚನಮಾರೇಭೇ ವಕ್ತಂ ರಾವಣಸಂನಿಧೌ ॥
</details>

<details><summary>ಅನುವಾದ</summary>

ರಾವಣನು ಹೀಗೆ ಕೇಳಿದಾಗ ಶ್ರೇಷ್ಠಗುಪ್ತಚರ ಶಾರ್ದೂಲನು ಹೀಗೆ ಹೇಳಲು ಪ್ರಾರಂಭಿಸಿದನು.॥19॥
</details>

<details open><summary>ಮೂಲಮ್ - 20</summary>

ಅಥರ್ಕ್ಷರಜಸಃ ಪುತ್ರೋ ಯುಧಿ ರಾಜನ್ ಸುದುರ್ಜಯಃ ।  
ಗದ್ಗದಸ್ಯಾಥ ಪುತ್ರೋಽತ್ರ ಜಾಂಬವಾನಿತಿ ವಿಶ್ರುತಃ ॥
</details>

<details><summary>ಅನುವಾದ</summary>

ರಾಜನೇ ! ಆ ವಾನರ ಸೈನ್ಯದಲ್ಲಿ ಜಾಂಬವಂತ ಎಂಬ ಪ್ರಸಿದ್ಧ ವೀರನಿದ್ದನೆ. ಅವನನ್ನು ಯುದ್ಧದಲ್ಲಿ ಸೋಲಿಸುವುದು ಬಹಳ ಕಠಿಣವಾಗಿದೆ. ಅವನು ಋಕ್ಷರಾಜ ಹಾಗೂ ಗದ್ಗದನ ಪುತ್ರನಾಗಿದ್ದಾನೆ.॥20॥
</details>

<details open><summary>ಮೂಲಮ್ - 21</summary>

ಗದ್ಗದಸ್ಯಾಥ ಪುತ್ರೋಽನ್ಯೋ ಗುರುಪುತ್ರಃ ಶತಕ್ರತೋಃ ।  
ಕದನಂ ಯಸ್ಯ ಪುತ್ರೇಣ ಕೃತಮೇಕೇನ ರಕ್ಷಸಾಮ್ ॥
</details>

<details><summary>ಅನುವಾದ</summary>

ಗದ್ಗದನ ಇನ್ನೊಬ್ಬ ಧೂಮ್ರನೆಂಬ ಪುತ್ರನೂ ಇದ್ದಾನೆ. ಇಂದ್ರನ ಗುರು ಬೃಹಸ್ಪತಿಯ ಪುತ್ರ ಕೇಸರಿಯಾಗಿದ್ದಾನೆ, ಅವನ ಪುತ್ರ ಹನುಮಂತನು ಒಬ್ಬಂಟಿಗನಾಗಿ ಇಲ್ಲಿಗೆ ಬಂದು ಬಹಳಷ್ಟು ರಾಕ್ಷಸರನ್ನು ಸಂಹರಿಸಿರುವನು.॥21॥
</details>

<details open><summary>ಮೂಲಮ್ - 22</summary>

ಸುಷೇಣಶ್ಚಾತ್ರ ಧರ್ಮಾತ್ಮಾ ಪುತ್ರೋ ಧರ್ಮಸ್ಯ ವೀರ್ಯವಾನ್ ।  
ಸೌಮ್ಯಃ ಸೋಮಾತ್ಮಜಶ್ಚಾತ್ರ ರಾಜನ್ ದಧಿಮುಖಃ ಕಪಿಃ ॥
</details>

<details><summary>ಅನುವಾದ</summary>

ಧರ್ಮಾತ್ಮಾ, ಪರಾಕ್ರಮಿ ಸುಷೇಣನು ಧರ್ಮನ ಪುತ್ರನಾಗಿದ್ದಾನೆ. ರಾಜನೇ! ದಧಿಮುಖನೆಂಬ ಸೌಮ್ಯ ವಾನರನು ಚಂದ್ರನ ಮಗನಾಗಿದ್ದಾನೆ.॥22॥
</details>

<details open><summary>ಮೂಲಮ್ - 23</summary>

ಸುಮುಖೋ ದುರ್ಮುಖಶ್ಚಾತ್ರ ವೇಗದರ್ಶೀ ಚ ವಾನರಃ ।  
ಮೃತ್ಯುರ್ವಾನರ ರೂಪೇಣ ನೂನಂ ಸೃಷ್ಟಃ ಸ್ವಯಂಭುವಾ ॥
</details>

<details><summary>ಅನುವಾದ</summary>

ಸುಮುಖ, ದುರ್ಮುಖ ಮತ್ತು ವೇಗದರ್ಶಿ ಎಂಬ ವಾನರರು ಮೃತ್ಯುವಿನ ಪುತ್ರರಾಗಿದ್ದಾರೆ. ಸ್ವಯಂಭೂ ಬ್ರಹ್ಮದೇವರು ಖಂಡಿತವಾಗಿ ಮೃತ್ಯುರೂಪದಲ್ಲೇ ಈ ವಾನರರನ್ನು ಸೃಷ್ಟಿಸಿರುವರು.॥23॥
</details>

<details open><summary>ಮೂಲಮ್ - 24</summary>

ಪುತ್ರೊ ಹುತವಹಸ್ಯಾಥ ನೀಲಃ ಸೇನಾಪತಿಃ ಸ್ವಯಮ್ ।  
ಅನಿಲಸ್ಯ ತು ಪುತ್ರೋಽತ್ರ ಹನೂಮಾನಿತಿ ವಿಶ್ರುತಃ ॥
</details>

<details><summary>ಅನುವಾದ</summary>

ಸ್ವಯಂ ಸೇನಾಪತಿ ನೀಲನು ಅಗ್ನಿಯ ಪುತ್ರನು. ವಿಖ್ಯಾತ ವೀರ ಹನುಮಂತನು ವಾಯುಪುತ್ರನಾಗಿದ್ದಾನೆ.॥24॥
</details>

<details open><summary>ಮೂಲಮ್ - 25</summary>

ನಪ್ತಾ ಶಕ್ರಸ್ಯ ದುರ್ಧರ್ಘೋ ಬಲವಾನಂಗದೋ ಯುವಾ ।  
ಮೈಂದಶ್ಚ ದ್ವಿವಿದಶ್ಚೋಭೌ ಬಲಿನಾವಶ್ವಿಸಂಭವೌ ॥
</details>

<details><summary>ಅನುವಾದ</summary>

ಬಲವಂತ ಹಾಗೂ ದುರ್ಜಯವೀರ ಅಂಗದನು ಇಂದ್ರನ ಮೊಮ್ಮಗನಾಗಿದ್ದಾನೆ. ಅವನು ಇನ್ನೂ ತರುಣನಾಗಿದ್ದಾನೆ. ಬಲಿಷ್ಠರಾದ ಮೈಂದ-ದ್ವಿವಿದರು ಅಶ್ವಿನೀ ಕುಮಾರರ ಪುತ್ರರಾಗಿದ್ದಾರೆ.॥25॥
</details>

<details open><summary>ಮೂಲಮ್ - 26</summary>

ಪುತ್ರಾ ವೈವಸ್ವತಸ್ಯಾಥ ಪಂಚ ಕಾಲಾಂತಕೋಪಮಾಃ ।  
ಗಜೋ ಗವಾಕ್ಷೋ ಗವಯಃ ಶರಭೋ ಗಂಧಮಾದನಃ ॥
</details>

<details><summary>ಅನುವಾದ</summary>

ಗಜ, ಗವಾಕ್ಷ, ಗವಯ, ಶರಭ ಮತ್ತು ಗಂಧಮಾದನ ಇವರು ಯಮನ ಪುತ್ರರಾಗಿದ್ದು, ಕಾಲಾಂತಕನಂತೆ ಪರಾಕ್ರಮಿಗಳಾಗಿದ್ದಾರೆ.॥26॥
</details>

<details open><summary>ಮೂಲಮ್ - 27</summary>

ದಶ ವಾನರಕೋಟ್ಯಶ್ಚ ಶೂರಾಣಾಂ ಯುದ್ಧ ಕಾಂಕ್ಷಿಣಾಮ್ ।  
ಶ್ರೀಮತಾಂ ದೇವಪುತ್ರಾಣಾಂ ಶೇಷಂ ನಾಖ್ಯಾತುಮುತ್ಸಹೇ ॥
</details>

<details><summary>ಅನುವಾದ</summary>

ಈ ಪ್ರಕಾರ ದೇವತೆಗಳಿಂದ ಉತ್ಪನ್ನರಾದ ತೇಜಸ್ವೀ ಶೂರವೀರ ವಾನರರ ಸಂಖ್ಯೆ ಹತ್ತುಕೋಟಿಯಾಗಿದೆ. ಇವರೆಲ್ಲರೂ ಯುದ್ಧದ ಇಚ್ಛೆಯುಳ್ಳವರಾಗಿದ್ದಾರೆ. ಇವರಲ್ಲದೆ ಉಳಿದ ವಾನರರ ವಿಷಯದಲ್ಲಿ ನಾನೇನೂ ಹೇಳಲಾರೆ, ಏಕೆಂದರೆ ಅವರ ಗಣನೆಯೇ ಅಸಂಭವವಾಗಿದೆ.॥27॥
</details>

<details open><summary>ಮೂಲಮ್ - 28</summary>

ಪುತ್ರೋ ದಶರಥಸ್ಯೈಷ ಸಿಂಹಸಂಹನನೋ ಯುವಾ ।  
ದೂಷಣೋ ನಿಹತೋ ಯೇನ ಖರಶ್ಚ ತ್ರಿಶಿರಾಸ್ತಥಾ ॥
</details>

<details><summary>ಅನುವಾದ</summary>

ದಶರಥನಂದನ ಶ್ರೀರಾಮನ ಶ್ರೀವಿಗ್ರಹವು ಸಿಂಹದಂತೆ ಮೈಕಟ್ಟು ಇದ್ದು ತರುಣವಾಗಿದೆ. ಇವನೊಬ್ಬನೇ ಖರ-ದೂಷಣ-ತ್ರಿಶಿರರನ್ನು ಸಂಹರಿಸಿರುವನು.॥28॥
</details>

<details open><summary>ಮೂಲಮ್ - 29</summary>

ನಾಸ್ತಿ ರಾಮಸ್ಯ ಸದೃಶೇ ವಿಕ್ರಮೇ ಭುವಿ ಕಶ್ಚನ ।  
ವಿರಾಧೋ ನಿಹತೋ ಯೇನ ಕಬಂಧಶ್ಚಾಂತಕೋಪಮಃ ॥
</details>

<details><summary>ಅನುವಾದ</summary>

ವಿರಾಧ ಮತ್ತು ಕಾಲನಂತಿದ್ದ ವಿಕರಾಳ ಕಬಂಧನನ್ನು ವಧಿಸಿದ ಶ್ರೀರಾಮಚಂದ್ರನಂತೆ ಪರಾಕ್ರಮಿ ಈ ಭೂಮಂಡಲದಲ್ಲಿ ಯಾರೂ ಇಲ್ಲ.॥29॥
</details>

<details open><summary>ಮೂಲಮ್ - 30</summary>

ವಕ್ತುಂ ನ ಶಕ್ತೋ ರಾಮಸ್ಯ ಗುಣಾನ್ಕಶ್ಚಿನ್ನರಃ ಕ್ಷಿತೌ ।  
ಜನಸ್ಥಾನಗತಾ ಯೇನ ಯಾವಂತೋ ರಾಕ್ಷಸಾ ಹತಾಃ ॥
</details>

<details><summary>ಅನುವಾದ</summary>

ಶ್ರೀರಾಮನ ಗುಣಗಳನ್ನು ಪೂರ್ಣವಾಗಿ ವರ್ಣಿಸಬಲ್ಲ ಮನುಷ್ಯನು ಈ ಭೂಮಂಡಲದಲ್ಲಿ ಯಾರೂ ಇಲ್ಲ. ಜನಸ್ಥಾನದಲ್ಲಿ ಶ್ರೀರಾಮನೇ ಹದಿನಾಲ್ಕು ಸಾವಿರ ರಾಕ್ಷಸರನ್ನು ಸಂಹರಿಸಿರುವನು.॥30॥
</details>

<details open><summary>ಮೂಲಮ್ - 31</summary>

ಲಕ್ಷ್ಮಣಶ್ಚಾತ್ರ ಧರ್ಮಾತ್ಮಾ ಮಾತಂಗಾನಾಮಿವರ್ಷಭಃ ।  
ಯಸ್ಯ ಬಾಣಪಥಂ ಪ್ರಾಪ್ಯ ನ ಜೀವೇದಪಿ ವಾಸವಃ ॥
</details>

<details><summary>ಅನುವಾದ</summary>

ಧರ್ಮಾತ್ಮಾ ಲಕ್ಷ್ಮಣನೂ ಶ್ರೇಷ್ಠ ಗಜರಾಜನಂತೆ ಪರಾಕ್ರಮಿಯಾಗಿದ್ದು, ಅವನು ಬಾಣದ ಗುರಿಯಿಟ್ಟರೆ ದೇವರಾಜ ಇಂದ್ರನೂ ಬದುಕಿರಲಾರನು.॥31॥
</details>

<details open><summary>ಮೂಲಮ್ - 32</summary>

ಶ್ವೇತೋ ಜ್ಯೋತಿರ್ಮುಖಶ್ಚಾತ್ರ ಭಾಸ್ಕರಸ್ಯಾತ್ಮಸಂಭವೌ ।  
ವರುಣಸ್ಯಾಥ ಪುತ್ರೋಽಥ ಹೇಮಕೂಟಃ ಪ್ಲವಂಗಮಃ ॥
</details>

<details><summary>ಅನುವಾದ</summary>

ಇವರಲ್ಲದೇ ಆ ಸೈನ್ಯದಲ್ಲಿ ಶ್ವೇತ ಮತ್ತು ಜೋತಿರ್ಮುಖರೆಂಬ ಇಬ್ಬರು ವಾನರು ಸೂರ್ಯನ ಪುತ್ರರಾಗಿದ್ದಾರೆ. ಹೇಮಕೂಟನೆಂಬ ವಾನರರು ವರುಣನ ಮಗನಾಗಿದ್ದಾನೆ.॥32॥
</details>

<details open><summary>ಮೂಲಮ್ - 33</summary>

ವಿಶ್ವಕರ್ಮಸುತೋ ವೀರೋ ನಲಃ ಪ್ಲವಗಸತ್ತಮಃ ।  
ವಿಕ್ರಾಂತೋ ವೇಗವಾನತ್ರ ವಸುಪುತ್ರಃ ಸ ದುರ್ಧರಃ ॥
</details>

<details><summary>ಅನುವಾದ</summary>

ವಾನರಪ್ರವರ ವೀರನಳನು ವಿಶ್ವಕರ್ಮನ ಪುತ್ರನಾಗಿದ್ದಾನೆ. ವೇಗಶಾಲಿ ಮತ್ತು ಪರಾಕ್ರಮಿ ದುರ್ಧರನು ವಸುದೇವತೆಯ ಪುತ್ರನಾಗಿದ್ದಾನೆ.॥33॥
</details>

<details open><summary>ಮೂಲಮ್ - 34</summary>

ರಾಕ್ಷಸಾನಾಂ ವರಿಷ್ಠಶ್ಚ ತವ ಭ್ರಾತಾ ವಿಭೀಷಣಃ ।  
ಪರಿಗೃಹ್ಯ ಪುರೀಂ ಲಂಕಾಂ ರಾಘವಸ್ಯ ಹಿತೇ ರತಃ ॥
</details>

<details><summary>ಅನುವಾದ</summary>

ನಿಮ್ಮ ತಮ್ಮ ವಿಭೀಷಣನೂ ಕೂಡ ಲಂಕೆಯ ರಾಜ್ಯವನ್ನು ಪಡೆದು ಶ್ರೀರಘುನಾಥನ ಹಿತಸಾಧನೆಯಲ್ಲೇ ತತ್ಪರನಾಗಿರುವನು.॥34॥
</details>

<details open><summary>ಮೂಲಮ್ - 35</summary>

ಇತಿ ಸರ್ವಂ ಸಮಾಖ್ಯಾತಂ ತಥಾ ವೈ ವಾನರಂ ಬಲಮ್ ।  
ಸುವೇಲೇಽಧಿಷ್ಠಿತಂ ಶೈಲೇ ಶೇಷಕಾರ್ಯೇ ಭವಾನ್ಗತಿಃ ॥
</details>

<details><summary>ಅನುವಾದ</summary>

ಹೀಗೆ ಸುವೇಲ ಪರ್ವತದಲ್ಲಿ ಬೀಡುಬಿಟ್ಟ ವಾನರ ಸೈನ್ಯದ ಪೂರ್ಣ ಪರಿಚಯವನ್ನು ನಾನು ಮಾಡಿಸಿರುವೆನು. ಇನ್ನು ಉಳಿದಿರುವ ಕಾರ್ಯ ನಿಮ್ಮ ಕೈಯಲ್ಲೇ ಇದೆ.॥35॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಯುದ್ಧಕಾಂಡದಲ್ಲಿ ಮೂವತ್ತನೆಯ ಸರ್ಗವು ಪೂರ್ಣವಾಯಿತು.॥30॥
</details>
