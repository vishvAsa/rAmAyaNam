+++
title = "०१९ विभीषणस्य रामपादशरणगमनम्"
title_english = "019 Vibhishana seeks refuge at the feet of Rama"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-019-Vibhishana_seeks_refuge_at_the_feet_of_Rama.mp3"></div>
</details>



<details><summary>ಭಾಗಸೂಚನಾ</summary>

ವಿಭೀಷಣನು ಆಕಾಶದಿಂದ ಇಳಿದು ಭಗವಾನ್ ಶ್ರೀರಾಮನ ಚರಣಗಳಲ್ಲಿ ಶರಣಾಗುವುದು, ಅವನಲ್ಲಿ ಕೇಳಿದಾಗ ರಾವಣನ ಶಕ್ತಿಯ ಪರಿಚಯ ಕೊಡುವುದು ಮತ್ತೆ ಶ್ರೀರಾಮನು ರಾವಣನನ್ನು ವಧಿಸುವುದಾಗಿ ಪ್ರತಿಜ್ಞೆ ಮಾಡಿ ವಿಭೀಷಣನಿಗೆ ಲಂಕೆಯ ರಾಜ್ಯಕ್ಕೆ ಪಟ್ಟಕಟ್ಟುವುದು, ಅವನ ಸಮ್ಮತಿಯಂತೆ ಸಮುದ್ರತೀರದಲ್ಲಿ ಧರಣಿ ಕುಳಿತುಕೊಳ್ಳುವುದು
</details>

<details open><summary>ಮೂಲಮ್ - 1</summary>

ರಾಘವೇಣಾಭಯೇ ದತ್ತೇ ಸಂನತೋ ರಾವಣಾನುಜಃ ।  
ವಿಭೀಷಣೋ ಮಹಾಪ್ರಾಜ್ಞೋ ಭೂಮಿಂ ಸಮವಲೋಕಯತ್ ॥
</details>

<details><summary>ಅನುವಾದ</summary>

ಹೀಗೆ ರಘುನಾಥನು ಅಭಯಕೊಟ್ಟಾಗ ವಿನಯಶೀಲ ಮಹಾಬುದ್ಧಿವಂತ ವಿಭೀಷಣನು ಕೆಳಗೆ ಇಳಿದು ಭೂಮಿಯ ಕಡೆಗೆ ನೋಡಿದನು.॥1॥
</details>

<details open><summary>ಮೂಲಮ್ - 2½</summary>

ಖಾತ್ ಪಪಾತಾವನೀಂ ಹೃಷ್ಟೋ ಭಕ್ತೈರನುಚರಃ ಸಹ ।  
ಸ ತು ರಾಮಸ್ಯ ಧರ್ಮಾತ್ಮಾ ನಿಪಪಾತ ವಿಭೀಷಣಃ ॥  
ಪಾದಯೋರ್ನಿಪಪಾತಾಥ  ಚತುರ್ಭಿಃ ಸಹ ರಾಕ್ಷಸೈಃ ।
</details>

<details><summary>ಅನುವಾದ</summary>

ಅವನು ತನ್ನ ಭಕ್ತ ಸೇವಕರೊಂದಿಗೆ ಹರ್ಷಗೊಂಡು ಆಕಾಶದಿಂದ ಇಳಿದು ಭೂಮಿಗೆ ಬಂದನು. ಇಳಿದು ನಾಲ್ಕು ರಾಕ್ಷಸರೊಂದಿಗೆ ಧರ್ಮಾತ್ಮಾ ವಿಭೀಷಣನು ಶ್ರೀರಾಮಚಂದ್ರನ ಚರಣದಲ್ಲಿ ಕುಸಿದುಬಿದ್ದನು.॥2½॥
</details>

<details open><summary>ಮೂಲಮ್ - 3½</summary>

ಅಬ್ರವೀಚ್ಚ ತದಾ ವಾಕ್ಯಂ ರಾಮಂ ಪ್ರತಿ ವಿಭೀಷಣಃ ॥  
ಧರ್ಮಯುಕ್ತಂ ಚ ಯುಕ್ತಂ ಚ ಸಾಂಪ್ರತಂ ಸಂಪ್ರಹರ್ಷಣಮ್ ।
</details>

<details><summary>ಅನುವಾದ</summary>

ಆಗ ವಿಭೀಷಣನು ಶ್ರೀರಾಮನಲ್ಲಿ ಧರ್ಮಾನುಕೂಲ, ಯುಕ್ತಿಯುಕ್ತ, ಸಮಯೋಚಿತ ಮತ್ತು ಹರ್ಷವರ್ಧಕ ಮಾತನ್ನು ಹೇಳಿದನು.॥3½॥
</details>

<details open><summary>ಮೂಲಮ್ - 4½</summary>

ಅನುಜೋ ರಾವಣಸ್ಯಾಹಂ ತೇನ ಚಾಸ್ಮ್ಯವಮಾನಿತಃ ॥  
ಭವಂತಂ ಸರ್ವಭೂತಾನಾಂ ಶರಣ್ಯಂ ಶರಣಂ ಗತಃ ।
</details>

<details><summary>ಅನುವಾದ</summary>

ಭಗವಂತಾ! ನಾನು ರಾವಣನ ತಮ್ಮನಾಗಿದ್ದೇನೆ. ರಾವಣನು ನನಗೆ ಅಪಮಾನ ಮಾಡಿರುವನು. ನೀನು ಸಮಸ್ತ ಪ್ರಾಣಿಗಳಿಗೆ ಶರಣ್ಯನಾಗಿರುವೆ. ಅದಕ್ಕಾಗಿ ನಾನು ನಿನಗೆ ಶರಣಾಗಿದ್ದೇನೆ.॥4½॥
</details>

<details open><summary>ಮೂಲಮ್ - 5½</summary>

ಪರಿತ್ಯಕ್ತಾ ಮಯಾ ಲಂಕಾ ಮಿತ್ರಾಣಿ ಚ ಧನಾನಿ ಚ ॥  
ಭವದ್ಗತಂ ಹಿ ಮೇ ರಾಜ್ಯಂ ಜೀವಿತಂ ಚ ಸುಖಾನಿ ಚ ।
</details>

<details><summary>ಅನುವಾದ</summary>

ಎಲ್ಲ ಮಿತ್ರರನ್ನು ಐಶ್ವರ್ಯ ಮತ್ತು ಲಂಕಾಪುರಿಯನ್ನು ಬಿಟ್ಟು ಬಂದಿರುವೆನು. ಈಗ ನನ್ನ ರಾಜ್ಯ, ಜೀವನ, ಸುಖ ಎಲ್ಲವೂ ನಿನ್ನ ಅಧೀನವೇ ಆಗಿದೆ.॥5½॥
</details>

<details open><summary>ಮೂಲಮ್ - 6½</summary>

ತಸ್ಯ ತದ್ವಚನಂ ಶ್ರುತ್ವಾ ರಾಮೋ ವಚನಮಬ್ರವೀತ್ ॥  
ವಚಸಾ ಸಾಂತ್ವಯಿತ್ವೈನಂ ಲೋಚನಾಭ್ಯಾಂ ಪಿಬನ್ನಿವ ।
</details>

<details><summary>ಅನುವಾದ</summary>

ವಿಭೀಷಣನ ಈ ಮಾತನ್ನು ಕೇಳಿ ಶ್ರೀರಾಮನು ಮಧುರವಾಣಿಯಿಂದ ಅವನನ್ನು ಸಾಂತ್ವನಗೊಳಿಸಿ, ಕಣ್ಣು ಗಳಿಂದಲೇ ಅವನನ್ನು ಕುಡಿದುಬಿಡುವಂತೆ ಪ್ರೇಮಪೂರ್ವಕ ಅವನ ಕಡೆಗೆ ನೋಡುತ್ತಾ ಹೇಳಿದನು.॥6½॥
</details>

<details open><summary>ಮೂಲಮ್ - 7</summary>

ಆಖ್ಯಾಹಿ ಮಮ ತತ್ವೇನ ರಾಕ್ಷಸಾನಾಂ ಬಲಾಬಲಮ್ ॥
</details>

<details open><summary>ಮೂಲಮ್ - 8</summary>

ಏವಮುಕ್ತಂ ತದಾ ರಕ್ಷೋ ರಾಮೇಣಾಕ್ಲಿಷ್ಟಕರ್ಮಣಾ ।  
ರಾವಣ್ಯಸ್ಯ ಬಲಂ ಸರ್ವಮಾಖ್ಯಾತುಮುಪಚಕ್ರಮೇ ॥
</details>

<details><summary>ಅನುವಾದ</summary>

ವಿಭೀಷಣನೇ! ನೀನು ನನಗೆ ಸರಿಯಾಗಿ ರಾಕ್ಷಸರ ಬಲಾಬಲಗಳನ್ನು ತಿಳಿಸು. ಆಯಾಸವಿಲ್ಲದೆ ಮಹತ್ಕಾರ್ಯವನ್ನು ಮಾಡುವ ಶ್ರೀರಾಮನು ಹೀಗೆ ಹೇಳಿದಾಗ ವಿಭೀಷಣನು ರಾವಣನ ಸಂಪೂರ್ಣ ಬಲದ ಪರಿಚಯ ಹೇಳಲುತೊಡಗಿದನು.॥7-8॥
</details>

<details open><summary>ಮೂಲಮ್ - 9</summary>

ಅವಧ್ಯಃ ಸರ್ವಭೂತಾನಾಂ ಗಂಧರ್ವೋರಗಪಕ್ಷಿಣಾಮ್ ।  
ರಾಜಪುತ್ರ  ದಶಗ್ರೀವೋ ವರದಾನಾತ್ಸ್ವಯಂಭುವಃ ॥
</details>

<details><summary>ಅನುವಾದ</summary>

ರಾಜಕುಮಾರ ! ಬ್ರಹ್ಮದೇವರ ವರಬಲದಿಂದ ದಶಮುಖ ರಾವಣನು (ಕೇವಲ ಮನುಷ್ಯರನ್ನು ಬಿಟ್ಟು) ಗಂಧರ್ವ, ನಾಗ, ಪಕ್ಷಿ ಮೊದಲಾದ ಎಲ್ಲ ಪ್ರಾಣಿಗಳಿಂದ ಅವಧ್ಯನಾಗದ್ದಾನೆ.॥9॥
</details>

<details open><summary>ಮೂಲಮ್ - 10</summary>

ರಾವಣಾನಂತರೋ ಭ್ರಾತಾ ಮಮ ಜ್ಯೇಷ್ಠಶ್ಚ ವೀರ್ಯವಾನ್ ।  
ಕುಂಭಕರ್ಣೋ ಮಹಾತೇಜಾಃ ಶಕ್ರಪ್ರತಿಬಲೋ ಯುಧಿ ॥
</details>

<details><summary>ಅನುವಾದ</summary>

ರಾವಣನಿಗೆ ತಮ್ಮ ಮತ್ತು ನನಗೆ ಅಣ್ಣನಾದ ಕುಂಭಕರ್ಣನು ಮಹಾತೇಜಸ್ವೀ ಮತ್ತು ಪರಾಕ್ರಮಿಯಾಗಿದ್ದಾನೆ. ಯುದ್ಧದಲ್ಲಿ ಅವನು ಇಂದ್ರನಂತೆ ಬಲಶಾಲಿಯಾಗಿದ್ದಾನೆ.॥10॥
</details>

<details open><summary>ಮೂಲಮ್ - 11</summary>

ರಾಮ ಸೇನಾಪತಿಸ್ತಸ್ಯ ಪ್ರಹಸ್ತೋ ಯದಿ ತೇ ಶ್ರುತಃ ।  
ಕೈಲಾಸೇ ಯೇನ ಸಮರೇ ಮಣಿಭದ್ರಃ ಪರಾಜಿತಃ ॥
</details>

<details><summary>ಅನುವಾದ</summary>

ಶ್ರೀರಾಮಾ! ರಾವಣನ ಸೇನಾಪತಿ ಪ್ರಹಸ್ತನ ಹೆಸರು ನೀನೂ ಕೇಳಿರಬಹುದು. ಅವನು ಕೈಲಾಸದಲ್ಲಿ ಘಟಿಸಿದ ಯುದ್ಧದಲ್ಲಿ ಕುಬೇರನ ಸೇನಾಪತಿ ಮಣಿಭದ್ರನನ್ನು ಪರಾಜಿತಗೊಳಿಸಿದ್ದನು.॥11॥
</details>

<details open><summary>ಮೂಲಮ್ - 12</summary>

ಬದ್ಧಗೋಧಾಂಗುಲಿತ್ರಾಣಸ್ತ್ವವಧ್ಯಕವಚೋ ಯುಧಿ ।  
ಧನುರಾದಾಯ ತಿಷ್ಠನ್ನದೃಶ್ಯೋ ಭವತೀಂದ್ರಜಿತ್ ॥
</details>

<details><summary>ಅನುವಾದ</summary>

ರಾವಣನ ಪುತ್ರ ಇಂದ್ರಜಿತನು ಉಡದ ಚರ್ಮವನ್ನು ಬೆರಳುಗಳಿಗೆ ಸುತ್ತಿ ಅಭೇದ್ಯ ಕವಚವನ್ನು ಧರಿಸಿ, ಕೈಯಲ್ಲಿ ಧನುಷ್ಯ ಹಿಡಿದು ಯುದ್ಧದಲ್ಲಿ ನಿಂತಿರುವಾಗ ಅದೃಶ್ಯನಾಗಿ ಬಿಡುವನು.॥12॥
</details>

<details open><summary>ಮೂಲಮ್ - 13</summary>

ಸಂಗ್ರಾಮೇ ಸು ಮಹಾವ್ಯೂಹೇ ತರ್ಪಯಿತ್ವಾ ಹುತಾಶನಮ್ ।  
ಅಂತರ್ಧಾನಗತಃ ಶ್ರೀಮಾನಿಂದ್ರಜಿದ್ಧಂತಿ ರಾಘವ ॥
</details>

<details><summary>ಅನುವಾದ</summary>

ರಘುನಂದನ! ಶ್ರೀಮಾನ್ ಇಂದ್ರಜಿತನು ಯಜ್ಞೇಶ್ವರನನ್ನು ಮೆಚ್ಚಿಸಿ ವಿಶಾಲ ವ್ಯೂಹದಿಂದ ಕೂಡಿದ ಸಂಗ್ರಾಮದಲ್ಲಿ ಅದೃಶ್ಯನಾಗಿ ಶತ್ರುಗಳ ಮೇಲೆ ಪ್ರಹಾರ ಮಾಡುವ ಶಕ್ತಿಯನ್ನು ಪಡೆದುಕೊಂಡಿರುವನು.॥13॥
</details>

<details open><summary>ಮೂಲಮ್ - 14</summary>

ಮಹೋದರ ಮಹಾಪಾರ್ಶ್ವೌ ರಾಕ್ಷಸಶ್ಚಾಪ್ಯಕಂಪನಃ ।  
ಅನೀಕಪಾಸ್ತು ತಸ್ಯೈತೇ ಲೋಕಪಾಲಸಮಾ ಯುಧಿ ॥
</details>

<details><summary>ಅನುವಾದ</summary>

ಮಹೋದರ, ಮಹಾಪಾರ್ಶ್ವ, ಅಕಂಪನ-ಈ ಮೂವರು ರಾಕ್ಷಸರು ರಾವಣನ ಸೇನಾಪತಿಯಾಗಿದ್ದಾರೆ. ಯುದ್ಧದಲ್ಲಿ ಲೋಕಪಾಲಕರಂತೆ ಪರಾಕ್ರಮ ಪ್ರಕಟಪಡಿಸುವವರಾಗಿದ್ದಾರೆ.॥14॥
</details>

<details open><summary>ಮೂಲಮ್ - 15</summary>

ದಶಕೋಟಿ ಸಹಸ್ರಾಣಿ ರಕ್ಷಸಾಂ ಕಾಮರೂಪಿಣಾಮ್ ।  
ಮಾಂಸಶೋಣಿತಭಕ್ಷಾಣಾಂ ಲಂಕಾಪುರನಿವಾಸಿನಾಮ್ ॥
</details>

<details open><summary>ಮೂಲಮ್ - 16</summary>

ಸ ತೈಸ್ತು ಸಹಿತೋ ರಾಜಾ ಲೋಕಪಾಲಾನಯೋಧಯತ್ ।  
ಸಹ ದೇವೈಸ್ತು ತೇ ಭಗ್ನಾ ರಾವಣೇನ ಮಹಾತ್ಮನಾ ॥
</details>

<details><summary>ಅನುವಾದ</summary>

ಲಂಕೆಯಲ್ಲಿ ರಕ್ತ-ಮಾಂಸದ ಭೋಜನ ಮಾಡುವ, ಕಾಮರೂಪಿಗಳಾದ ಹತ್ತುಕೋಟಿ ಸಾವಿರ ರಾಕ್ಷಸರು ವಾಸಿಸುತ್ತಾರೆ. ಅವರನ್ನು ಜೊತೆಗೂಡಿ ರಾವಣನು ಲೋಕಪಾಲಕರೊಂದಿಗೆ ಯುದ್ಧ ಮಾಡಿದ್ದನು. ಆಗ ದೇವತೆಗಳ ಸಹಿತ ಆ ಎಲ್ಲ ಲೋಕ ಪಾಲಕರು ದುರಾತ್ಮಾ ರಾವಣನಿಂದ ಪರಾಜಿತರಾಗಿ ಓಡಿ ಹೋಗಿದ್ದರು.॥15-16॥
</details>

<details open><summary>ಮೂಲಮ್ - 17</summary>

ವಿಭೀಷಣಸ್ಯ ತು ವಚಸ್ತಚ್ಛ್ರುತ್ವಾ ರಘುಸತ್ತಮಃ ।  
ಅನ್ವೀಕ್ಷ್ಯಮನಸಾ ಸರ್ವಮಿದಂ ವಚನಮಬ್ರವೀತ್ ॥
</details>

<details><summary>ಅನುವಾದ</summary>

ವಿಭೀಷಣನ ಈ ಮಾತನ್ನು ಕೇಳಿ ರಘು ಕುಲತಿಲಕ ಶ್ರೀರಾಮನು ಮನಸ್ಸಿನಲ್ಲೇ ಅದೆಲ್ಲದರ ಕುರಿತು ಪದೇ ಪದೇ ವಿಚಾರಮಾಡಿ ಈ ಪ್ರಕಾರ ಹೇಳಿದನು.॥17॥
</details>

<details open><summary>ಮೂಲಮ್ - 18</summary>

ಯಾನಿ ಕರ್ಮಾಪದಾನಾನಿ ರಾವಣಸ್ಯ ವಿಭೀಷಣ ।  
ಆಖ್ಯಾತಾನಿ ಚ ತತ್ತ್ವೇನ ಹ್ಯವಗಚ್ಛಾಮಿ ತಾನ್ಯಹಮ್ ॥
</details>

<details><summary>ಅನುವಾದ</summary>

ವಿಭೀಷಣನೇ! ರಾವಣನ ಯುದ್ಧವಿಷಯದಲ್ಲಿ ನೀನು ವರ್ಣಿಸಿದ ಪರಾಕ್ರಮವನ್ನು ನಾನು ಚೆನ್ನಾಗಿ ತಿಳಿಯುತ್ತೇನೆ.॥18॥
</details>

<details open><summary>ಮೂಲಮ್ - 19</summary>

ಅಹಂ ಹತ್ವಾ ದಶಗ್ರೀವಂ ಸಪ್ರಹಸ್ತಂ ಸಹಾತ್ಮಜಮ್ ।  
ರಾಜಾನಂ ತ್ವಾಂ ಕರಿಷ್ಯಾಮಿ ಸತ್ಯಮೇತಚ್ಛ್ರುಣೋತು ಮೇ ॥
</details>

<details><summary>ಅನುವಾದ</summary>

ಆದರೂ ಕೇಳು, ಪ್ರಹಸ್ತ ಮತ್ತು ಪುತ್ರರ ಸಹಿತ ರಾವಣನನ್ನು ವಧಿಸಿ ಖಂಡಿತವಾಗಿ ನಿನ್ನನ್ನು ಲಂಕೆಯ ರಾಜನಾಗಿಸುವೆನೆಂದು ಹೇಳುತ್ತಿದ್ದೇನೆ.॥19॥
</details>

<details open><summary>ಮೂಲಮ್ - 20</summary>

ರಸಾತಲಂ ವಾ ಪ್ರವಿಶೇ ತ್ಪಾತಾಲಂ ವಾಪಿ ರಾವಣಃ ।  
ಪಿತಾಮಹಸಕಾಶಂ ವಾ ನ ಮೇ ಜೀವನ್ವಿಮೋಕ್ಷ್ಯತೇ ॥
</details>

<details><summary>ಅನುವಾದ</summary>

ರಾವಣನು ರಸಾತಲ ಅಥವಾ ಪಾತಾಳವನ್ನು ಪ್ರವೇಶಿಸಿದರೂ, ಅಥವಾ ಪಿತಾಮಹ ಬ್ರಹ್ಮನ ಬಳಿಗೆ ಹೊರಟುಹೋದರೂ ಅವನು ಇನ್ನು ನನ್ನ ಕೈಯಿಂದ ಜೀವಂತನಾಗಿ ಇರಲಾರನು.॥20॥
</details>

<details open><summary>ಮೂಲಮ್ - 21</summary>

ಅಹತ್ವಾ ರಾವಣಂ ಸಂಖ್ಯೇ  ಸುಪುತ್ರಜನ ಬಾಂಧವಮ್ ।  
ಅಯೋಧ್ಯಾಂ ನ ಪ್ರವೇಕ್ಷ್ಯಾಮಿ ತ್ರಿಭಿಸ್ತೈರ್ಭ್ರಾತೃಭಿಃ ಶಪೇ ॥
</details>

<details><summary>ಅನುವಾದ</summary>

ನಾನು ಮೂವರೂ ತಮ್ಮಂದಿರ ಆಣೆಯಿಟ್ಟು ಹೇಳುತ್ತೇನೆ. ಯುದ್ಧದಲ್ಲಿ, ಭೃತ್ಯರು, ಬಂಧು ಬಾಂಧವರೊಂದಿಗೆ ರಾವಣನನ್ನು ವಧಿಸದೆ ಅಯೋಧ್ಯೆಯನ್ನು ಪ್ರವೇಶಿಸುವುದಿಲ್ಲ.॥21॥
</details>

<details open><summary>ಮೂಲಮ್ - 22</summary>

ಶ್ರುತ್ವಾ ತು ವಚನಂ ತಸ್ಯ ರಾಮಸ್ಯಾಕ್ಲಿಷ್ಟಕರ್ಮಣಃ ।  
ಶಿರಸಾಽಽವಂದ್ಯ ಧರ್ಮಾತ್ಮಾ ವಕ್ತುಮೇವಂ ಪ್ರಚಕ್ರಮೇ ॥
</details>

<details><summary>ಅನುವಾದ</summary>

ಕ್ಲಿಷ್ಟವಾದ ಕಾರ್ಯವನ್ನು ಶ್ರಮವಿಲ್ಲದೆ ಮಾಡುವ ಶ್ರೀರಾಮನ ಈ ಮಾತನ್ನು ಕೇಳಿ ಧರ್ಮಾತ್ಮಾ ವಿಭೀಷಣನು ತಲೆಬಾಗಿ ವಂದಿಸಿ, ಈ ಪ್ರಕಾರ ಹೇಳಲುಪಕ್ರಮಿಸಿದನು .॥22॥
</details>

<details open><summary>ಮೂಲಮ್ - 23</summary>

ರಾಕ್ಷಾಸಾನಾಂ ವಧೇ ಸಾಹ್ಯಂ ಲಂಕಾಯಾಶ್ಚ ಪ್ರಧರ್ಷಣೇ ।  
ಕರಿಷ್ಯಾಮಿ ಯಥಾಪ್ರಾಣಂ ಪ್ರವೇಕ್ಷ್ಯಾಮಿ ಚ ವಾಹಿನೀಮ್ ॥
</details>

<details><summary>ಅನುವಾದ</summary>

ಪ್ರಭೋ! ರಾಕ್ಷಸರ ಸಂಹಾರದಲ್ಲಿ ಮತ್ತು ಲಂಕೆಯ ಮೇಲೆ ಆಕ್ರಮಣ ಮಾಡಿ ಅದನ್ನು ಗೆಲ್ಲಲು ನಾನು ನಿನಗೆ ಯಥಾಶಕ್ತಿ ಸಹಾಯ ಮಾಡುವೆನು. ಪ್ರಾಣಗಳನ್ನು ಪಣಕಿಟ್ಟು ಯುದ್ಧಕ್ಕಾಗಿ ರಾವಣನ ಸೈನ್ಯದಲ್ಲಿಯೂ ಪ್ರವೇಶಿಸುವೆನು.॥23॥
</details>

<details open><summary>ಮೂಲಮ್ - 24</summary>

ಇತಿ ಬ್ರುವಾಣಂ ರಾಮಸ್ತು ಪರಿಷ್ವಜ್ಯ ವಿಭೀಷಣಮ್ ।  
ಅಬ್ರವೀಲ್ಲಕ್ಷ್ಮಣಂ ಪ್ರೀತಃ ಸಮುದ್ರಾಜ್ಜಲಮಾನಯ ॥
</details>

<details open><summary>ಮೂಲಮ್ - 25</summary>

ತೇನ ಚೇಮಂ ಮಹಾಪ್ರಾಜ್ಞಮಭಿಷಿಂಚ ವಿಭೀಷಣಮ್ ।  
ರಾಜಾನ ರಕ್ಷಸಾಂ ಕ್ಷಿಪ್ರಂ ಪ್ರಸನ್ನೇ ಮಯಿ ಮಾನದ ॥
</details>

<details><summary>ಅನುವಾದ</summary>

ವಿಭೀಷಣನು ಹೀಗೆ ಹೇಳಿದಾಗ ಶ್ರೀರಾಮನು ಅವನನ್ನು ಅಪ್ಪಿಕೊಂಡು, ಸಂತೋಷಗೊಂಡು ಲಕ್ಷ್ಮಣನಲ್ಲಿ ಹೇಳಿದನು- ಬೇರೆಯವರಿಗೆ ಮಾನಕೊಡುವ ಸುಮಿತ್ರಾನಂದನನೇ! ನೀನು ಸಮುದ್ರದ ಜಲವನ್ನು ಎತ್ತಿಕೊಂಡು ಬಾ, ಅದರಿಂದ ಈ ಪರಮ ಬುದ್ಧಿವಂತ ರಾಕ್ಷಸರಾಜ ವಿಭೀಷಣನ ಲಂಕೆಯ ಪಟ್ಟಾಭಿಷೇಕ ಮಾಡು. ನಾನು ಪ್ರಸನ್ನನಾದಾಗ ಇವನಿಗೆ ಈ ಲಾಭ ಸಿಗಲೇಬೇಕು.॥24-25॥
</details>

<details open><summary>ಮೂಲಮ್ - 26</summary>

ಏವಮುಕ್ತಸ್ತು  ಸೌಮಿತ್ರಿರಭ್ಯಷಿಂಚಿದ್ ವಿಭೀಷಣಮ್ ।  
ಮಧ್ಯೇ ವಾನರಮುಖ್ಯಾನಾಂ ರಾಜಾನಂ ರಾಜಶಾಸನಾತ್ ॥
</details>

<details><summary>ಅನುವಾದ</summary>

ಶ್ರೀರಾಮನು ಹೀಗೆ ಹೇಳಿದಾಗ ಲಕ್ಷ್ಮಣನು ಪ್ರಧಾನ ವಾನರರ ನಡುವೆ ಮಹಾರಾಜ ರಾಮನ ಆದೇಶದಂತೆ ವಿಭೀಷಣನಿಗೆ ರಾಕ್ಷಸರ ರಾಜ್ಯಕ್ಕೆ ಪಟ್ಟಾಭಿಷೇಕ ಮಾಡಿದನು.॥2.॥
</details>

<details open><summary>ಮೂಲಮ್ - 27</summary>

ತಂ ಪ್ರಸಾದಂ ತು ರಾಮಸ್ಯ ದೃಷ್ಟ್ವಾ ಸದ್ಯಃ ಪ್ಲವಂಗಮಾಃ ।  
ಪ್ರಚುಕ್ರುಶುರ್ಮಹಾತ್ಮಾನಂ ಸಾಧುಸಾಧ್ವಿತಿ ಚಾಬ್ರುವನ್ ॥
</details>

<details><summary>ಅನುವಾದ</summary>

ಭಗವಾನ್ ಶ್ರೀರಾಮನ ಈ ತಾತ್ಕಾಲಿಕ ಪ್ರಸಾದವನ್ನು ನೋಡಿ ವಾನರರು ಹರ್ಷಧ್ವನಿ ಮಾಡಿದರು ಮತ್ತು ಮಹಾತ್ಮಾ ಶ್ರೀರಾಮನಿಗೆ ಧನ್ಯವಾದಗಳನ್ನು ಕೊಡಲು ತೊಡಗಿದರು.॥27॥
</details>

<details open><summary>ಮೂಲಮ್ - 28</summary>

ಅಬ್ರವೀಚ್ಚ ಹನೂಮಾಂಶ್ಚ ಸುಗ್ರೀವಶ್ಚ ವಿಭೀಷಣಮ್ ।  
ಕಥಂ ಸಾಗರಮಕ್ಷೋಭ್ಯಂ ತರಾಮ ವರುಣಾಲಯಮ್ ।  
ಸೈನ್ಯೈಃ ಪರಿವೃತಾಃ ಸರ್ವೇ ವಾನಾರಾಣಾಂ ಮಹೌಜಸಾಮ್ ॥
</details>

<details><summary>ಅನುವಾದ</summary>

ಅನಂತರ ಹನುಮಂತ ಮತ್ತು ಸುಗ್ರೀವರು ವಿಭೀಷಣನಲ್ಲಿ ಕೇಳಿದರು - ರಾಕ್ಷಸರಾಜನೇ! ನಾವೆಲ್ಲರೂ ಈ ಅಕ್ಷೋಭ್ಯ ಸಮುದ್ರವನ್ನು ಮಹಾಬಲಿ ವಾನರರೊಂದಿಗೆ ಹೇಗೆ ದಾಟಬಲ್ಲೆವು.॥28॥
</details>

<details open><summary>ಮೂಲಮ್ - 29</summary>

ಉಪಾಯೈರಭಿಗಚ್ಛಾಮ ಯಥಾ ನದನದೀಪತಿಮ್ ।  
ತರಾಮ ತರಸಾ ಸರ್ವೇ ಸಸೈನ್ಯಾ ವರುಣಾಲಯಮ್ ॥
</details>

<details><summary>ಅನುವಾದ</summary>

ನಾವೆಲ್ಲರೂ ಸೈನ್ಯಸಹಿತ ನದ-ನದಿಗಳ ಸ್ವಾಮಿ ವರುಣಾಲಯ ಸಮುದ್ರವನ್ನು ದಾಟಬಹುದಾದ ಉಪಾಯ ವನ್ನು ತಿಳಿಸು.॥29॥
</details>

<details open><summary>ಮೂಲಮ್ - 30</summary>

ಏವಮುಕ್ತಸ್ತು ಧರ್ಮಾತ್ಮಾ ಪ್ರತ್ಯುವಾಚ ವಿಭೀಷಣಃ ।  
ಸಮುದ್ರಂ ರಾಘವೋ ರಾಜಾ ಶರಣಂ ಗಂತುಮರ್ಹತಿ ॥
</details>

<details><summary>ಅನುವಾದ</summary>

ಅವರು ಹೀಗೆ ಕೇಳಿದಾಗ ಧರ್ಮಾತ್ಮಾ ವಿಭೀಷಣನು - ‘ರಘುವಂಶೀ ರಾಜಾ ಶ್ರೀರಾಮನು ಸಮುದ್ರಕ್ಕೆ ಶರಣಾಗಬೇಕು’ ಎಂದು ಉತ್ತರಿಸಿದನು.॥30॥
</details>

<details open><summary>ಮೂಲಮ್ - 31</summary>

ಖಾನಿತಃ ಸಗರೇಣಾಯಮಪ್ರಮೇಯೋ ಮಹೋದಧಿಃ ।  
ಕರ್ತುಮರ್ಹತಿ ರಾಮಸ್ಯ ಜ್ಞಾತೇಃ ಕಾರ್ಯಂ ಮಹೋದಧಿಃ ॥
</details>

<details><summary>ಅನುವಾದ</summary>

ಈ ಅಪಾರ ಮಹಾಸಾಗರವನ್ನು ಸಗರರಾಜನು ಅಗೆಸಿದ್ದನು. ಶ್ರೀರಾಮನೂ ಸಗರನ ವಂಶಜನೇ ಆಗಿದ್ದಾನೆ. ಅದಕ್ಕಾಗಿ ಸಮುದ್ರವು ಇವನ ಕಾರ್ಯವನ್ನು ಅವಶ್ಯವಾಗಿ ಮಾಡಬೇಕು.॥31॥
</details>

<details open><summary>ಮೂಲಮ್ - 32</summary>

ಏವಂ ವಿಭೀಷಣೇನೋಕ್ತೋ ರಾಕ್ಷಸೇನ ವಿಪಶ್ಚಿತಾ ।  
ಅಜಗಾಮಾಥ ಸುಗ್ರೀವೋ ಯತ್ರ ರಾಮಃ ಸಲಕ್ಷ್ಮಣಃ ॥
</details>

<details><summary>ಅನುವಾದ</summary>

ವಿದ್ವಾನ್ ರಾಕ್ಷಸ ವಿಭೀಷಣನು ಹೀಗೆ ಹೇಳಿದಾಗ ಲಕ್ಷ್ಮಣಸಹಿತ ಶ್ರೀರಾಮನು ಇದ್ದ ಸ್ಥಾನಕ್ಕೆ ಸುಗ್ರೀವನು ಬಂದನು.॥32॥
</details>

<details open><summary>ಮೂಲಮ್ - 33</summary>

ತತಶ್ಚಾಖ್ಯಾತುಮಾರೇಭೇ ವಿಭೀಷಣವಚಃ ಶುಭಮ್ ।  
ಸುಗ್ರೀವೋ ವಿಪುಲಗ್ರೀವಃ ಸಾಗರಸ್ಯೋಪವೇಶನಮ್ ॥
</details>

<details><summary>ಅನುವಾದ</summary>

ಬಳಿಕ ವಿಶಾಲ ಕುತ್ತಿಗೆಯುಳ್ಳ ಸುಗ್ರೀವನು ಸಮುದ್ರದ ಬಳಿಯಲ್ಲಿ ಪ್ರಾಯೋಪವೇಶ ಮಾಡುವ ವಿಷಯ ವಾಗಿ ವಿಭೀಷಣನ ಶುಭಕರವಾದ ಮಾತನ್ನು ಹೇಳಿದನು.॥33॥
</details>

<details open><summary>ಮೂಲಮ್ - 34½</summary>

ಪ್ರಕೃತ್ಯಾ ಧರ್ಮಶೀಲಸ್ಯ ರಾಘಸ್ಯಾಸ್ಯಾಪ್ಯರೋಚತ ।  
ಸ ಲಕ್ಷ್ಮಣಂ ಮಹಾತೇಜಾಃ ಸುಗ್ರಿವಂ ಚ ಹರೀಶ್ವರಮ್ ॥  
ಸತ್ಕ್ರಿಯಾರ್ಥಂ ಕ್ರಿಯಾದಕ್ಷಂ ಸ್ಮಿತಪೂರ್ವಮಭಾಷತ ।
</details>

<details><summary>ಅನುವಾದ</summary>

ಭಗವಾನ್ ಶ್ರೀರಾಮನು ಸ್ವಭಾವದಿಂದಲೇ ಧರ್ಮಶೀಲನಾಗಿದ್ದ. ಆದ್ದರಿಂದ ಅವನಿಗೂ ವಿಭೀಷಣನ ಮಾತು ಸರಿ ಎಂದು ತೋರಿತು. ಮಹಾತೇಜಸ್ವೀ ರಘುನಾಥನು ಲಕ್ಷ್ಮಣ ಸಹಿತ ಕಾರ್ಯದಕ್ಷ ವಾನರರಾಜ ಸುಗ್ರೀವನನ್ನು ಸತ್ಕರಿಸುತ್ತಾ ಲಕ್ಷ್ಮಣನಲ್ಲಿ ಮುಗುಳ್ನಕ್ಕು ಹೇಳಿದನು.॥34½॥
</details>

<details open><summary>ಮೂಲಮ್ - 35</summary>

ವಿಭೀಷಣಸ್ಯ ಮಂತ್ರೋಽಯಂ ಮಮ ಲಕ್ಷ್ಮಣ ರೋಚತೇ ॥
</details>

<details open><summary>ಮೂಲಮ್ - 36</summary>

ಸುಗ್ರೀವಃ ಪಂಡಿತೋ ನಿತ್ಯಂ ಭವಾನ್ಮಂತ್ರವಿಚಕ್ಷಣಃ ।  
ಉಭಾಭ್ಯಾಂ ಸಂಪ್ರಧಾರ್ಯಾರ್ಥಂ ರೋಚತೇ ಯತ್ತದುಚ್ಯತಾಮ್ ॥
</details>

<details><summary>ಅನುವಾದ</summary>

ಲಕ್ಷ್ಮಣಾ! ವಿಭೀಷಣನ ಈ ಸಮ್ಮತಿ ನನಗೆ ಮೆಚ್ಚಿಗೆಯಾಯಿತು, ಆದರೆ ಸುಗ್ರೀವನು ರಾಜನೀತಿಯ ದೊಡ್ಡ ಪಂಡಿತನಾಗಿದ್ದಾನೆ ಮತ್ತು ನೀನೂ ಸಮಯೋಚಿತ ಸಲಹೆ ಕೊಡುವುದರಲ್ಲಿ ಕುಶಲನಾಗಿರುವೆ. ಅದಕ್ಕಾಗಿ ನೀವಿಬ್ಬರೂ ಪ್ರಸ್ತುತ ಕಾರ್ಯದ ಬಗ್ಗೆ ಚೆನ್ನಾಗಿ ವಿಚಾರಮಾಡಿ ಸರಿ ಎಂದು ಎನಿಸಿದನ್ನು ತಿಳಿಸಿರಿ.॥35-36॥
</details>

<details open><summary>ಮೂಲಮ್ - 37</summary>

ಏವಮುಕ್ತೌ ತತೋ ವೀರಾವುಭೌ ಸುಗ್ರೀವಲಕ್ಷ್ಮಣೌ ।  
ಸಮುದ್ರಾಚಾರ ಸಂಯುಕ್ತಮಿದಂ ವಚನಮೂಚತುಃ ॥
</details>

<details><summary>ಅನುವಾದ</summary>

ಭಗವಾನ್ ಶ್ರೀರಾಮನು ಹೀಗೆ ಹೇಳಿದಾಗ ಅವರಿಬ್ಬರೂ ವೀರ ಸುಗ್ರೀವ ಮತ್ತು ಲಕ್ಷ್ಮಣರು ಅವನಲ್ಲಿ ಆದರದಿಂದ ಹೇಳಿದರು.॥37॥
</details>

<details open><summary>ಮೂಲಮ್ - 38</summary>

ಕಿಮರ್ಥಂ ನೌ ನರವ್ಯಾಘ್ರ ನ ರೋಚಿಷ್ಯತಿ ರಾಘವ ।  
ವಿಭೀಷಣೇನ ಯತ್ತೂಕ್ತಮಸ್ಮಿನ್ಕಾಲೇ ಸುಖಾವಹಮ್ ॥
</details>

<details><summary>ಅನುವಾದ</summary>

ಪುರುಷಸಿಂಹ ರಘುನಂದನ! ಈ ಸಮಯದಲ್ಲಿ ವಿಭೀಷಣನು ಹೇಳಿದ ಸುಖದಾಯಕ ಮಾತು ನಮಗಿಬ್ಬರಿಗೆ ಏಕೆ ಒಳ್ಳೆಯದೆನಿಸುವುದಿಲ್ಲ.॥38॥
</details>

<details open><summary>ಮೂಲಮ್ - 39</summary>

ಅಬದ್ಧ್ವಾ ಸಾಗರೇ ಸೇತುಂ ಘೋರೇಽಸ್ಮಿನ್ವರುಣಾಲಯೇ ।  
ಲಂಕಾ ನಾಸಾದಿತುಂ ಶಕ್ಯಾ ಸೇಂದ್ರೈರಪಿ ಸುರಾಸುರೈಃ ॥
</details>

<details><summary>ಅನುವಾದ</summary>

ಈ ಭಯಂಕರ ಸಮುದ್ರಕ್ಕೆ ಸೇತುವೆ ಕಟ್ಟದೆ ಇಂದ್ರನ ಸಹಿತ ದೇವತೆಗಳು, ಅಸುರರೂ ಕೂಡ ಈ ಕಡೆಯಿಂದ ಲಂಕೆಯನ್ನು ತಲುಪಲಾರರು.॥39॥
</details>

<details open><summary>ಮೂಲಮ್ - 40</summary>

ವಿಭೀಷಣಸ್ಯ ಶೂರಸ್ಯ ಯಥಾರ್ಥಂ ಕ್ರಿಯತಾಂ ವಚಃ ।  
ಅಲಂ ಕಾಲಾತ್ಯಯಂ ಕೃತ್ವಾ ಸಾಗರೋಽಯಂ ನಿಯುಜ್ಯತಾಮ್ ।  
ಯಥಾ ಸೈನ್ಯೇನ ಗಚ್ಛಾಮ ಪುರೀಂ ರಾವಣಪಾಲಿತಾಮ್ ॥
</details>

<details><summary>ಅನುವಾದ</summary>

ಅದಕ್ಕಾಗಿ ನೀವು ಶೂರವೀರ ವಿಭೀಷಣನ ಯಥಾರ್ಥ ವಚನಕ್ಕನುಸಾರವೇ ಕಾರ್ಯ ಮಾಡಿರಿ. ಈಗ ಹೆಚ್ಚು ವಿಳಂಬ ಮಾಡುವುದು ಸರಿಯಲ್ಲ. ಈ ಸಮುದ್ರದಲ್ಲಿ ನಮಗೆ ಸಹಾಯಮಾಡುವಂತೆ ಕೇಳಿಕೊಳ್ಳುವುದು, ಇದರಿಂದ ನಾವು ಸೈನ್ಯ ಸಹಿತ ರಾವಣಪಾಲಿತ ಲಂಕೆಯನ್ನು ತಲುಪಬಲ್ಲೆವು.॥40॥
</details>

<details open><summary>ಮೂಲಮ್ - 41</summary>

ಏವಮುಕ್ತಃ ಕುಶಾಸ್ತೀರ್ಣೇ ತೀರೇ ನದನದೀಪತೇಃ ।  
ಸಂವಿವೇಶ ತದಾ ರಾಮೋ ವೇದ್ಯಾಮಿವ ಹುತಾಶನಃ ॥
</details>

<details><summary>ಅನುವಾದ</summary>

ಅವರಿಬ್ಬರೂ ಹೀಗೆ ಹೇಳಿದಾಗ ಶ್ರೀರಾಮಚಂದ್ರನು ಆಗ ಸಮುದ್ರತೀರದಲ್ಲಿ ದರ್ಭೆಗಳನ್ನು ಹಾಸಿ ಅದರ ಮೇಲೆ ವೇದಿಯ ಮೇಲೆ ಅಗ್ನಿ ಪ್ರತಿಷ್ಠಾಪಿತವಾಗುವಂತೆ ಕುಳಿತುಬಿಟ್ಟನು.॥41॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಯುದ್ಧಕಾಂಡದಲ್ಲಿ ಹತ್ತೊಂಭತ್ತನೆಯ ಸರ್ಗ ಪೂರ್ಣವಾಯಿತು.॥19॥
</details>
