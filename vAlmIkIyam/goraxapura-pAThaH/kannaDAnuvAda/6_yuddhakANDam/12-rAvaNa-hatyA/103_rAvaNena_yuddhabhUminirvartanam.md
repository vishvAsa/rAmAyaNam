+++
title = "१०३ रावणेन युद्धभूमिनिर्वर्तनम्"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-103-Ravana_s_charioteer_carries_away_Ravana_in_the_chariot_0.mp3"></div>
</details>



<details><summary>ಭಾಗಸೂಚನಾ</summary>

ಶ್ರೀರಾಮನು ರಾವಣನನ್ನು ನಿಂದಿಸಿದುದು, ಗಾಯಗೊಂಡಿದ್ದ ರಾವಣನನ್ನು ಸಾರಥಿಯು ರಣಭೂಮಿಯಿಂದ ಹೊರಗೆ ಒಯ್ದುದು
</details>

<details open><summary>ಮೂಲಮ್ - 1</summary>

ಸ ತು ತೇನ ತದಾ ಕ್ರೋಧಾತ್ ಕಾಕುತ್ಸ್ಥೇನಾರ್ದಿತೋ ಭೃಶಮ್ ।  
ರಾವಣಃ ಸಮರಶ್ಲಾಘೀ ಮಹಾಕ್ರೋಧಮುಪಾಗಮತ್ ॥
</details>

<details><summary>ಅನುವಾದ</summary>

ಕ್ರೋಧಾಭಿಭೂತನಾಗಿದ್ದ ಶ್ರೀರಾಮನಿಂದ ಅತ್ಯಂತ ಪೀಡಿತನಾದ, ರಣಶ್ಲಾಘಿ ರಾವಣನು ಅತ್ಯಂತ ಕ್ರೋಧಗೊಂಡನು.॥1॥
</details>

<details open><summary>ಮೂಲಮ್ - 2</summary>

ಸ ದೀಪ್ತನಯನೋಽಮರ್ಷಾಚ್ಚಾಪಮುದ್ಯಮ್ಯ ವೀರ್ಯವಾನ್ ।  
ಅಭ್ಯರ್ದಯತ್ಸು ಸಂಕ್ರುದ್ಧೋ ರಾಘವಂ ಪರಮಾಹವೇ ॥
</details>

<details><summary>ಅನುವಾದ</summary>

ಅವನ ಕಣ್ಣುಗಳು ಬೆಂಕಿಯಂತೆ ಉರಿದೆದ್ದವು. ಆ ಪರಾಕ್ರಮಿ ವೀರನು ಅಸಹನೆಯಿಂದ ಧನುಸ್ಸನ್ನೆತ್ತಿ, ಅತ್ಯಂತ ಕುಪಿತನಾಗಿ ಆ ಮಹಾಸಂಗ್ರಾಮದಲ್ಲಿ ಶ್ರೀರಾಮನನ್ನು ನೋಯಿಸತೊಡಗಿದನು.॥2॥
</details>

<details open><summary>ಮೂಲಮ್ - 3</summary>

ಬಾಣಧಾರಾ ಸಹಸ್ರೈಸ್ತೈಃ ಸ ತೋಯದ ಇವಾಂಬರಾತ್ ।  
ರಾಘವಂ ರಾವಣೋ ಬಾಣೈಸ್ತಟಾಕಮಿವ ಪೂರಯನ್ ॥
</details>

<details><summary>ಅನುವಾದ</summary>

ಆಕಾಶದಿಂದ ಮೋಡಗಳು ನೀರು ಸುರಿಸಿ ಕೆರೆಗಳನ್ನು ತುಂಬುವಂತೆ ರಾವಣನು ಸಾವಿರಾರು ಬಾಣಗಳ ವೃಷ್ಟಿಗೈದು ಶ್ರೀರಾಮಚಂದ್ರನನ್ನು ಮುಚ್ಚಿಬಿಟ್ಟನು.॥3॥
</details>

<details open><summary>ಮೂಲಮ್ - 4</summary>

ಪೂರಿತಃ ಶರಜಾಲೇನ ಧನುರ್ಮುಕ್ತೇನ ಸಂಯುಗೇ ।  
ಮಹಾಗಿರಿರಿವಾಕಂಪ್ಯಃ ಕಾಕುತ್ಸ್ಥೋ ನ ಪ್ರಕಂಪತೇ ॥
</details>

<details><summary>ಅನುವಾದ</summary>

ರಣರಂಗದಲ್ಲಿ ರಾವಣನು ಬಿಟ್ಟಿರುವ ಬಾಣಸಮೂಹಗಳಿಂದ ವ್ಯಾಪ್ತನಾಗಿದ್ದನು. ಶ್ರೀರಘುನಾಥನು ಕೊಂಚವೂ ವಿಚಲಿತನಾಗಲಿಲ್ಲ; ಏಕೆಂದರೆ ಅವನು ಮಹಾಪರ್ವತದಂತೆ ಅಚಲನಾಗಿದ್ದನು.॥4॥
</details>

<details open><summary>ಮೂಲಮ್ - 5</summary>

ಸ ಶರೈಃ ಶರಜಾಲಾನಿ ವಾರನ್ಸಮರೇ ಸ್ಥಿತಃ ।  
ಗಭಸ್ತೀನಿವ ಸೂರ್ಯಸ್ಯ ಪ್ರತಿಜಗ್ರಾಹ ವೀರ್ಯವಾನ್ ॥
</details>

<details><summary>ಅನುವಾದ</summary>

ರಾಮನು ತನ್ನ ಬಾಣಗಳಿಂದ ರಾವಣನ ಬಾಣಗಳನ್ನು ನಿವಾರಿಸುತ್ತಾ ಸ್ಥಿರಭಾವದಿಂದ ನಿಂತಿದ್ದನು. ಆ ಪರಾಕ್ರಮಿ ರಘುವೀರನು ಸೂರ್ಯನ ಕಿರಣಗಳಂತೆ ಶತ್ರುವಿನ ಬಾಣಗಳನ್ನು ಸಹಿಸುತ್ತಿದ್ದನು.॥5॥
</details>

<details open><summary>ಮೂಲಮ್ - 6</summary>

ತತಃ ಶರಸಹಸ್ರಾಣಿ ಕ್ಷಿಪ್ರಹಸ್ತೋ ನಿಶಾಚರಃ ।  
ನಿಜಘಾನೋರಸಿ ಕ್ರುದ್ಧೋ ರಾಘವಸ್ಯ ಮಹಾತ್ಮನಃ ॥
</details>

<details><summary>ಅನುವಾದ</summary>

ಅನಂತರ ಶೀಘ್ರವಾಗಿ ಕೈಚಳಕದಿಂದ ರಾವಣನು ಕುಪಿತನಾಗಿ ಮಹಾಮನಾ ರಾಘವೇಂದ್ರನ ಎದೆಯಲ್ಲಿ ಸಾವಿರಾರು ಬಾಣಗಳನ್ನು ಪ್ರಯೋಗಿಸಿದನು.॥6॥
</details>

<details open><summary>ಮೂಲಮ್ - 7</summary>

ಸ ಶೋಣಿತ ಸಮಾದಿಗ್ಧಃ ಸಮರೇ ಲಕ್ಷ್ಮಣಾಗ್ರಜಃ ।  
ದೃಷ್ಟಃ ಫುಲ್ಲ ಇವಾರಣ್ಯೇ ಸುಮಹಾನ್ ಕಿಂಶುಕದ್ರುಮಃ ॥
</details>

<details><summary>ಅನುವಾದ</summary>

ರಣರಂಗದಲ್ಲಿ ಆ ಬಾಣಗಳಿಂದ ಗಾಯಗೊಂಡ ಲಕ್ಷ್ಮಣಾಗ್ರಜ ರಾಮನು ರಕ್ತದಿಂದ ತೊಯ್ದು ಹೋಗಿ ಕಾಡಿನಲ್ಲಿ ಅರಳಿನಿಂತ ಮುತ್ತುಗದ ಮಹಾವೃಕ್ಷದಂತೆ ಕಂಡುಬರುತ್ತಿದ್ದನು.॥7॥
</details>

<details open><summary>ಮೂಲಮ್ - 8</summary>

ಶರಾಭಿಘಾತಸಂರಬ್ಧಃ ಸೋಭಿಜಗ್ರಾಹ ಸಾಯಕಾನ್ ।  
ಕಾಕುತ್ಸ್ಥಃ ಸುಮಹಾತೇಜಾ ಯುಗಾಂತಾದಿತ್ಯ ತೇಜಸಃ ॥
</details>

<details><summary>ಅನುವಾದ</summary>

ಬಾಣಗಳ ಆಘಾತದಿಂದ ಕುಪಿತನಾದ ಮಹಾತೇಜಸ್ವೀ ಶ್ರೀರಾಮನು ಪ್ರಳಯಕಾಲದ ಸೂರ್ಯನಂತಹ ಸಾಯಕಗಳನ್ನು ಕೈಗೆತ್ತಿಕೊಂಡನು.॥8॥
</details>

<details open><summary>ಮೂಲಮ್ - 9</summary>

ತತೋಽನ್ಯೋನ್ಯಂ ಸುಸಂರಬ್ಧೌತಾವುಭೌ ರಾಮರಾವಣೌ ।  
ಶರಾಂಧಕಾರೇ ಸಮರೇ ನೋಪಲಕ್ಷಯತಾಂ ತದಾ ॥
</details>

<details><summary>ಅನುವಾದ</summary>

ಮತ್ತೆ ಅವರಿಬ್ಬರೂ ಪರಸ್ಪರ ರೋಷಾವೇಶದಿಂದ ಕೂಡಿ ಬಾಣ ಪ್ರಯೋಗಿಸತೊಡಗಿದರು. ಸಮಾರಾಂಗಣದಲ್ಲಿ ಬಾಣಗಳಿಂದ ಅಂಧಕಾರ ಆವರಿಸಿತು. ಆಗ ರಾಮ-ರಾವಣರಿಗೆ ಪರಸ್ಪರ ನೋಡಲಾಗುತ್ತಿರಲಿಲ್ಲ.॥9॥
</details>

<details open><summary>ಮೂಲಮ್ - 10</summary>

ತತಃ ಕ್ರೋಧಸಮಾವಿಷ್ಟೋ ರಾಮೋ ದಶರಥಾತ್ಮಜಃ ।  
ಉವಾಚ ರಾವಣಂ ವೀರಃ ಪ್ರಹಸ್ಯ ಪುರುಷಂ ವಚಃ ॥
</details>

<details><summary>ಅನುವಾದ</summary>

ಆಗ ಕ್ರೋಧಗೊಂಡ ವೀರ ದಾಶರಥಿರಾಮನು ನಗುತ್ತಾ ರಾವಣನಲ್ಲಿ ಕಠೋರವಾಗಿ ಇಂತೆಂದನು.॥10॥
</details>

<details open><summary>ಮೂಲಮ್ - 11</summary>

ಮಮ ಭಾರ್ಯಾ ಜನಸ್ಥಾನಾದಜ್ಞಾನಾದ್ರಾಕ್ಷಸಾಧಮ ।  
ಹೃತಾ ತೇ ವಿವಶಾ ಯಸ್ಮಾತ್ತಸ್ಮಾತ್ತ್ವಂ ನಾಸಿ ವೀರ್ಯವಾನ್ ॥
</details>

<details><summary>ಅನುವಾದ</summary>

ನೀಚ ರಾಕ್ಷಸನೇ! ನೀನು ನನಗೆ ತಿಳಿಯದೆ ನನ್ನ ಅಸಹಾಯ ಪತ್ನಿಯನ್ನು ಕದ್ದು ತಂದಿರುವೆ. ಅದರಿಂದ ನೀನು ಬಲವಂತ, ಪರಾಕ್ರಮಿಯಂತೂ ಎಂದಿಗೂ ಅಲ್ಲ.॥11॥
</details>

<details open><summary>ಮೂಲಮ್ - 12</summary>

ಮಯಾ ವಿರಹಿತಾಂ ದೀನಾಂ ವರ್ತಮಾನಾಂ ಮಹಾವನೇ ।  
ವೈದೇಹೀಂ ಪ್ರಸಭಂ ಹೃತ್ವಾ ಶೂರೋಽಹಮಿತಿ ಮನ್ಯಸೇ ॥
</details>

<details><summary>ಅನುವಾದ</summary>

ವಿಶಾಲವನದಲ್ಲಿ ನನ್ನಿಂದ ಅಗಲಿದ ದೀನಸ್ಥಿತಿಯಲ್ಲಿದ್ದ ವಿದೇಹಕುಮಾರಿಯನ್ನು ಬಲವಂತವಾಗಿ ಅಪಹರಿಸಿದ ನೀನು ತನ್ನನ್ನು ಶೂರನೆಂದು ತಿಳಿಯುತ್ತಿರುವೆಯಲ್ಲ.॥12॥
</details>

<details open><summary>ಮೂಲಮ್ - 13</summary>

ಸ್ತ್ರೀಷು ಶೂರ ವಿನಾಥಾಸು ಪರದಾರಾಭಿಮರ್ಶನಮ್ ।  
ಕೃತ್ವಾಕಾಪುರುಷಂ ಕರ್ಮ ಶೂರೋಽಹಮಿತಿ ಮನ್ಯಸೇ ॥
</details>

<details><summary>ಅನುವಾದ</summary>

ಅಸಹಾಯ ಅಬಲೆಯರ ಮೇಲೆ ವೀರತೆಯನ್ನು ತೋರಿಸುವ ನಿಶಾಚರನೇ! ಪರಸ್ತ್ರೀಯನ್ನು ಅಪಹರಣದಂತಹ ಹೇಡಿಗಳ ಕರ್ಮವನ್ನು ಮಾಡಿ ತನ್ನನ್ನು ಶೂರವೀರನೆಂದು ತಿಳಿಯುವೆಯಲ್ಲ.॥13॥
</details>

<details open><summary>ಮೂಲಮ್ - 14</summary>

ಭಿನ್ನಮರ್ಯಾದ ನಿರ್ಲಜ್ಜ ಚಾರಿತ್ರೇಷ್ವನವಸ್ಥಿತ ।  
ದರ್ಪಾನ್ ಮೃತ್ಯುಮುಪಾದಾಯಶೂರೋಽಹಮಿತಿ ಮನ್ಯಸೇ ॥
</details>

<details><summary>ಅನುವಾದ</summary>

ಧರ್ಮ ಮರ್ಯಾದೆಯನ್ನು ಮೀರುವ ಪಾಪಿಯೇ! ನಿರ್ಲಜ್ಜ, ಸದಾಚಾರಶೂನ್ಯ ನಿಶಾಚರನೇ! ನೀನು ಬಲಗರ್ವಿತನಾಗಿ ವೈದೇಹಿಯ ರೂಪದಲ್ಲಿ ನಿನ್ನ ಮೃತ್ಯುವನ್ನು ಆಮಂತ್ರಿಸಿರುವೆ. ಹೀಗಿದ್ದರೂ ತನ್ನನ್ನು ವೀರನೆಂದು ತಿಳಿಯುತ್ತಿಯಲ್ಲ.॥14॥
</details>

<details open><summary>ಮೂಲಮ್ - 15</summary>

ಶೂರೇಣ ಧನದಭ್ರಾತ್ರಾ ಬಲೈಃ ಸಮುದಿತೇನ ಚ ।  
ಶ್ಲಾಘನೀಯಂ ಮಹತ್ಕರ್ಮ ಯಶಸ್ಯಂ ಚ ಕೃತಂ ತ್ವಯಾ ॥
</details>

<details><summary>ಅನುವಾದ</summary>

ನೀನು ದೊಡ್ಡ ಶೂರ, ಬಲಸಂಪನ್ನ ಮತ್ತು ಸಾಕ್ಷಾತ್ ಕುಬೇರನ ತಮ್ಮನಾಗಿರುವೆ. ಇದರಿಂದ ನೀನು ಈ ಪರಮಪ್ರಶಂಸನೀಯ ಹಾಗೂ ಮಹಾಯಶೋವರ್ಧಕ ಕರ್ಮಮಾಡಿರುವೆ.॥15॥
</details>

<details open><summary>ಮೂಲಮ್ - 16</summary>

ಉತ್ಸೇಕೇನಾಭಿಪನ್ನಸ್ಯ ಗರ್ಹಿತಸ್ಯಾಹಿತಸ್ಯ ಚ ।  
ಕರ್ಮಣಃ ಪ್ರಾಪ್ನುಹೀದಾನೀಂ ತಸ್ಯಾದ್ಯ ಸುಮಹತ್ಫಲಮ್ ॥
</details>

<details><summary>ಅನುವಾದ</summary>

ದುರಭಿಮಾನದಿಂದ ಮಾಡಿದ ನಿಂದಿತ ಹಾಗೂ ಅಹಿತಕರ ಪಾಪಕರ್ಮದ ಫಲವನ್ನು ನೀನು ಇಂದೇ ಪಡೆಯುವೆ.॥16॥
</details>

<details open><summary>ಮೂಲಮ್ - 17</summary>

ಶೂರೋಽಹಮಿತಿ ಚಾತ್ಮಾನಮವಗಚ್ಛಸಿ ದುರ್ಮತೇ ।  
ನೈವ ಲಜ್ಜಾಸ್ತಿ ತೇ ಸೀತಾಂ ಚೋರವದ್ವ್ಯಪಕರ್ಷತಃ ॥
</details>

<details><summary>ಅನುವಾದ</summary>

ದುರ್ಮತಿಯೇ! ಶೌರ್ಯಸಂಪನ್ನನೆಂದು ತಿಳಿದಿರುವ ನಿನಗೆ ಸೀತೆಯನ್ನು ಕಳ್ಳನಂತೆ ಕದ್ದು ತರುವಾಗ ಕೊಂಚವೂ ನಾಚಿಕೆಯಾಗಲಿಲ್ಲವೇ.॥17॥
</details>

<details open><summary>ಮೂಲಮ್ - 18</summary>

ಯದಿ ಮತ್ಸನ್ನಿಧೌ ಸೀತಾ ಧರ್ಷಿತಾ ಸ್ತಾತ್ತ್ವಯಾ ಬಲಾತ್ ।  
ಭ್ರಾತರಂ ತು ಖರಂ ಪಶ್ಯೇಸ್ತದಾ ಮತ್ಸಾಯಕೈರ್ಹತಃ ॥
</details>

<details><summary>ಅನುವಾದ</summary>

ನಾನಿರುವಾಗ ನೀನು ಸೀತೆಯನ್ನು ಬಲವಂತವಾಗಿ ಅಪಹರಣ ಮಾಡಿದ್ದರೆ ಇಷ್ಟರೊಳಗೆ ನನ್ನ ಬಾಣಗಳಿಂದ ಸತ್ತು ನಿನ್ನ ತಮ್ಮ ಖರನ ದರ್ಶನ ಪಡೆಯುತ್ತಿದ್ದೆ.॥18॥
</details>

<details open><summary>ಮೂಲಮ್ - 19</summary>

ದಿಷ್ಟ್ಯಾಸಿ ಮಮ ಮಂದಾತ್ಮಂಶ್ಚಕ್ಷುರ್ವಿಷಯಮಾಗತಃ ।  
ಅದ್ಯ ತ್ವಾಂ ಸಾಯಕೈಸ್ತೀಕ್ಷ್ಣೈರ್ನಯಾಮಿ ಯಮಸಾದನಮ್ ॥
</details>

<details><summary>ಅನುವಾದ</summary>

ಮಂದಬುದ್ಧಿಯೇ! ಇಂದು ನೀನು ನನ್ನ ಕಣ್ಣಿಗೆ ಬಿದ್ದಿರುವುದು ಸೌಭಾಗ್ಯದ ಮಾತಾಗಿದೆ. ನಾನು ಈಗಲೇ ನಿನ್ನನ್ನು ಹರಿತವಾದ ಬಾಣಗಳಿಂದ ಯಮಲೋಕಕ್ಕೆ ಅಟ್ಟುವೆನು.॥19॥
</details>

<details open><summary>ಮೂಲಮ್ - 20</summary>

ಅದ್ಯ ತೇ ಮಚ್ಛರೈಶ್ಛಿನ್ನಂ ಶಿರೋ ಜ್ವಲಿತಕುಂಡಲಮ್ ।  
ಕ್ರವ್ಯಾದಾ ವ್ಯಪಕರ್ಷಂತು ವಿಕೀರ್ಣಂ ರಣಪಾಂಸುಷು ॥
</details>

<details><summary>ಅನುವಾದ</summary>

ಇಂದು ನನ್ನ ಬಾಣಗಳಿಂದ ರಣರಂಗದಲ್ಲಿ ಹೊಳೆಯುವ ಕುಂಡಲಗಳಿಂದ ಕೂಡಿದ ನಿನ್ನ ತಲೆಯು ತುಂಡಾಗಿ ಧೂಳಿನಲ್ಲಿ ಬಿದ್ದಾಗ ಮಾಂಸಭಕ್ಷಿ ಜೀವಜಂತುಗಳು ತಿನ್ನಲು ಎಳೆದಾಡುವವು.॥20॥
</details>

<details open><summary>ಮೂಲಮ್ - 21</summary>

ನಿಪತ್ಯೋರಸಿ ಗೃಧ್ರಾಸ್ತೇ ಕ್ಷಿತೌ ಕ್ಷಿಪ್ತಸ್ಯ ರಾವಣ ।  
ಪಿಬಂತು ರುಧಿರಂ ತರ್ಷಾದ್ ಬಾಣಶಲ್ಯಾಂತ ರೋತ್ಥಿತಮ್ ॥
</details>

<details><summary>ಅನುವಾದ</summary>

ರಾವಣನೇ! ನಿನ್ನ ಹೆಣ ನೆಲದಲ್ಲಿ ಬಿದ್ದಿರುವಾಗ ಅದರ ಎದೆಯ ಮೇಲೆ ಹದ್ದುಗಳು ಕುಳಿತು, ಬಾಣಗಳ ಛೇದಗಳಿಂದ ಹರಿಯುವ ನಿನ್ನ ರಕ್ತವನ್ನು ಬಹಳ ಬಾಯಾರಿ ಕುಡಿಯುವವು.॥21॥
</details>

<details open><summary>ಮೂಲಮ್ - 22</summary>

ಅದ್ಯ ಮದ್ಬಾಣಭಿನ್ನಸ್ಯ ಗತಾಸೋಃ ಪತಿತಸ್ಯ ತೇ ।  
ಕರ್ಷನ್ ತ್ವಂತ್ರಾಣಿ ಪತಗಾ ಗರುತ್ಮಂತ ಇವೋರಗಾನ್ ॥
</details>

<details><summary>ಅನುವಾದ</summary>

ಇಂದು ನನ್ನ ಬಾಣಗಳಿಂದ ವಿದೀರ್ಣವಾಗಿ, ಪ್ರಾಣ ಶೂನ್ಯವಾಗಿ ಬಿದ್ದಿರುವ ನಿನ್ನ ಶರೀರದ ಕರುಳುಬಳ್ಳಿಯನ್ನು ಪಕ್ಷಿಗಳು, ಗರುಡನು ಸರ್ಪಗಳನ್ನು ಎಳೆಯುವಂತೆ ಸೆಳೆದು ಹಾಕುವವು.॥22॥
</details>

<details open><summary>ಮೂಲಮ್ - 23</summary>

ಇತ್ಯೇವಂ ಸವದನ್ವೀರೋ ರಾಮಃ ಶತ್ರುನಿಬರ್ಹಣಃ ।  
ರಾಕ್ಷಸೇಂದ್ರಂ ಸಮೀಪಸ್ಥಂ ಶರವರ್ಷೈರವಾಕಿರತ್ ॥
</details>

<details><summary>ಅನುವಾದ</summary>

ಹೀಗೆ ಹೇಳುತ್ತಾ ಶತ್ರುಗಳನ್ನು ನಾಶಮಾಡುವ ವೀರ ಶ್ರೀರಾಮನು ಎದುರಿಗೆ ನಿಂತಿದ್ದ ರಾಕ್ಷಸರಾಜಾರಾವಣನ ಮೇಲೆ ಬಾಣಗಳ ಮಳೆಗರೆಯಲು ಪ್ರಾರಂಭಿಸಿದನು.॥23॥
</details>

<details open><summary>ಮೂಲಮ್ - 24</summary>

ಬಭೂವ ದ್ವಿಗುಣಂ ವೀರ್ಯಂ ಬಲಂ ಹರ್ಷಶ್ಚ ಸಂಯುಗೇ ।  
ರಾಮಸ್ಯಾಸ್ತ್ರ ಬಲಂ ಚೈವ ಶತ್ರೋರ್ನಿಧನಕಾಂಕ್ಷಿಣಃ ॥
</details>

<details><summary>ಅನುವಾದ</summary>

ಆಗ ಯುದ್ಧರಂಗದಲ್ಲಿ ಶತ್ರುವನ್ನು ವಧಿಸಲಿಚ್ಛಿಸುವ ಶ್ರೀರಾಮನ ಬಲ, ಪರಾಕ್ರಮ, ಉತ್ಸಾಹ ಮತ್ತು ಅಸ್ತ್ರಬಲವು ಇಮ್ಮಡಿಯಾಯಿತು.॥24॥
</details>

<details open><summary>ಮೂಲಮ್ - 25</summary>

ಪ್ರಾದುರ್ಬಭೂವುರಸ್ತ್ರಾಣಿ ಸರ್ವಾಣಿ ವಿದಿತಾತ್ಮನಃ ।  
ಪ್ರಹರ್ಷಾಚ್ಚ ಮಹಾತೇಜಾಃ ಶೀಘ್ರಹಸ್ತತರೋಽಭವತ್ ॥
</details>

<details><summary>ಅನುವಾದ</summary>

ಆತ್ಮಜ್ಞಾನಿ ರಘುನಾಥನ ಎದುರಿಗೆ ಎಲ್ಲ ಅಸ್ತ್ರಗಳು ತಾವಾಗಿಯೇ ಪ್ರಕಟವಾದುವು. ಹರ್ಷೋತ್ಸಾಹದಿಂದ ಮಹಾ ತೇಜಸ್ವೀ ಭಗವಾನ್ ಶ್ರೀರಾಮನ ಕೈವೇಗವಾಗಿ ಚಲಿಸತೊಡಗಿತು.॥25॥
</details>

<details open><summary>ಮೂಲಮ್ - 26</summary>

ಶುಭಾನ್ಯೇತಾನಿ ಚಿಹ್ನಾನಿ ವಿಜ್ಞಾಯಾತ್ಮಗತಾನಿ ಸಃ ।  
ಭೂಯ ಏವಾರ್ದಯದ್ರಾಮೋ ರಾವಣಂ ರಾಕ್ಷಸಾಂತಕೃತ್ ॥
</details>

<details><summary>ಅನುವಾದ</summary>

ತನ್ನಲ್ಲಿ ಈ ಶುಭಲಕ್ಷಣಗಳು ಪ್ರಕಟವಾದುದನ್ನು ತಿಳಿದ ರಾಕ್ಷಸಾಂತಕನಾದ ಭಗವಾನ್ ಶ್ರೀರಾಮನು ಪುನಃ ರಾವಣನನ್ನು ನೋಯಿಸತೊಡಗಿದನು.॥26॥
</details>

<details open><summary>ಮೂಲಮ್ - 27</summary>

ಹರೀಣಾಂ ಚಾಶ್ಮನಿಕರೈಃ ಶರವರ್ಷೈಶ್ಚ ರಾಘವಾತ್ ।  
ಹನ್ಯಮಾನೋ ದಶಗ್ರೀವೋ ವಿಘೂರ್ಣಹೃದಯೋಽಭವತ್ ॥
</details>

<details><summary>ಅನುವಾದ</summary>

ವಾನರರು ಎಸೆದಿರುವ ಬಂಡೆಗಳಿಂದ ಮತ್ತು ಶ್ರೀರಾಮಚಂದ್ರನ ಬಾಣವರ್ಷಗಳಿಂದ ಆಹತನಾಗಿ ರಾವಣನ ಹೃದಯವು ವ್ಯಾಕುಲ ಹಾಗೂ ವಿಭ್ರಾಂತವಾಯಿತು.॥27॥
</details>

<details open><summary>ಮೂಲಮ್ - 28</summary>

ಯದಾ ಚ ಶಸ್ತ್ರಂ ನಾರೇಭೇ ನ ಚಕರ್ಷಶರಾಸನಮ್ ।  
ನಾಸ್ಯ ಪ್ರತ್ಯಕರೋದ್ವೀರ್ಯಂ ವಿಕ್ಲವೇನಾಂತರಾತ್ಮನಾ ॥
</details>

<details open><summary>ಮೂಲಮ್ - 29</summary>

ಕ್ಷಿಪ್ತಾಶ್ಚಾಶು ಶರಾಸ್ತೇನ ಶಸ್ತ್ರಾಣಿ ವಿವಿಧಾನಿ ಚ ।  
ಮರಣಾರ್ಥಾಯ ವರ್ತಂತೇ ಮೃತ್ಯುಕಾಲೋಽಭ್ಯವರ್ತತಃ ॥
</details>

<details open><summary>ಮೂಲಮ್ - 30</summary>

ಸೂತಸ್ತು ರಥನೇತಾಸ್ಯ ತದವಸ್ಥಂ ನಿರೀಕ್ಷ್ಯತಮ್ ।  
ಶನೈರ್ಯುದ್ಧಾದ ಸಂಭ್ರಾಂತೋ ರಥಂ ತಸ್ಯಾಪವಾಹಯತ್ ॥
</details>

<details><summary>ಅನುವಾದ</summary>

ಹೃದಯದ ವ್ಯಾಕುಲತೆಯಿಂದಾಗಿ ಅವನಲ್ಲಿ ಶಸ್ತ್ರವನ್ನೆತ್ತಲು, ಧನುಸ್ಸು ಎಳೆಯುವ ಮತ್ತು ಶ್ರೀರಾಮನ ಪರಾಕ್ರಮವನ್ನು ಎದುರಿಸುವ ಕ್ಷಮತೆ ಉಳಿಯದಿದ್ದಾಗ, ಶ್ರೀರಾಮನು ಶೀಘ್ರವಾಗಿ ಪ್ರಯೋಗಿಸಿದ ಬಾಣಗಳು ಮತ್ತು ಬಗೆ ಬಗೆಯ ಶಸ್ತ್ರಗಳು ಅವನ ಮೃತ್ಯುವಿನ ಸಾಧನವಾಗಿ, ಅವನ ಮೃತ್ಯು ಬಳಿಗೆ ಬಂದಾಗ, ಅವನ ಆ ಸ್ಥಿತಿಯನ್ನು ನೋಡಿ ರಥನಡೆಸುತ್ತಿದ್ದ ಸಾರಥಿಯು ಗಾಬರಿಪಡದೆ ರಥವನ್ನು ಯುದ್ಧಭೂಮಿಯಿಂದ ದೂರಕ್ಕೆ ಕೊಂಡು ಹೋದನು.॥28-30॥
</details>

<details open><summary>ಮೂಲಮ್ - 31</summary>

ರಥಂ ಚ ತಸ್ಯಾಥ ಜವೇನ ಸಾರಥಿ-  
ರ್ನಿವಾರ್ಯ ಭೀಮಂ ಜಲದಸ್ವನಂ ತದಾ ।  
ಜಗಾಮ ಭೀತ್ಯಾ ಸಮರಾನ್ಮಹೀಪತಿಂ  
ನಿರಸ್ತವೀರ್ಯಂ ಪತಿತಂ ಸಮೀಕ್ಷ್ಯ ॥
</details>

<details><summary>ಅನುವಾದ</summary>

ತನ್ನ ರಾಜನು ಶಕ್ತಿಹೀನನಾಗಿ ರಥದಲ್ಲಿ ಬಿದ್ದಿರುವುದನ್ನು ನೋಡಿದ ರಾವಣನ ಸಾರಥಿಯು ಮೇಘಗಂಭೀರ ಧ್ವನಿಗೈಯುವ ಅವನ ಭಯಾನಕ ರಥವನ್ನು ಹಿಂದಿರುಗಿಸಿ ಭಯದಿಂದಾಗಿ ಸಮರಭೂಮಿಯಿಂದ ಹೊರಗೆ ತೆಗೆದುಕೊಂಡು ಹೋದನು.॥31॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಯುದ್ಧಕಾಂಡದಲ್ಲಿ ನೂರಮೂರನೆಯ ಸರ್ಗ ಪೂರ್ಣವಾಯಿತು.॥103॥
</details>
