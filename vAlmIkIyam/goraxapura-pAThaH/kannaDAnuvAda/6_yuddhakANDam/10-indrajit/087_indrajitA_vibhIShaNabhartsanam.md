+++
title = "०८७ इन्द्रजिता विभीषणभर्त्सनम्"
title_english = "087 Indrajit s harsh words to Vibhishana"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-087-Indrajit_s_harsh_words_to_Vibhishana_0.mp3"></div>
</details>



<details><summary>ಭಾಗಸೂಚನಾ</summary>

ಇಂದ್ರಜಿತು ಮತ್ತು ವಿಭೀಷಣರ ರೋಷಪೂರ್ಣ ಸಂಭಾಷಣೆ
</details>

<details open><summary>ಮೂಲಮ್ - 1</summary>

ಏವಮುಕ್ತ್ವಾ ತು ಸೌಮಿತ್ರಿಂ ಜಾತಹರ್ಷೋ ವಿಭೀಷಣಃ ।  
ಧನುಷ್ಪಾಣಿಂ ತಮಾದಾಯ ತ್ವರಮಾಣೋ ಜಗಾಮ ಸಃ ॥
</details>

<details><summary>ಅನುವಾದ</summary>

ಹೀಗೆ ಹೇಳಿ ಹರ್ಷಗೊಂಡ ವಿಭೀಷಣನು ಧನುರ್ಧರ ಸೌಮಿತ್ರಿಯನ್ನು ಜೊತೆಗೂಡಿ ಅತ್ಯಂತ ವೇಗವಾಗಿ ಇಂದ್ರಜಿತುವಿದ್ದೆಡೆ ಹೋದನು.॥1॥
</details>

<details open><summary>ಮೂಲಮ್ - 2</summary>

ಅವಿದೂರಂ ತತೋ ಗತ್ವಾ ಪ್ರವಿಶ್ಯ ತು ಮಹದ್ವನಮ್ ।  
ಅದರ್ಶಯತ ತತ್ಕರ್ಮ ಲಕ್ಷ್ಮಣಾಯ ವಿಭೀಷಣಃ ॥
</details>

<details><summary>ಅನುವಾದ</summary>

ಸ್ವಲ್ಪ ದೂರ ಹೋಗಿ ವಿಭೀಷಣನು ಒಂದು ಮಹಾವನವನ್ನು ಪ್ರವೇಶಿಸಿ ಇಂದ್ರಜಿತುವಿನ ಕರ್ಮಾನುಷ್ಠಾನದ ಸ್ಥಾನವನ್ನು ಲಕ್ಷ್ಮಣನಿಗೆ ತೋರಿಸಿದನು.॥2॥
</details>

<details open><summary>ಮೂಲಮ್ - 3</summary>

ನೀಲಜೀಮೂತ ಸಂಕಾಶಂ ನ್ಯಗ್ರೋಧಂ ಭೀಮದರ್ಶನಮ್ ।  
ತೇಜಸ್ವೀ ರಾವಣಭ್ರಾತಾ ಲಕ್ಷ್ಮಣಾಯ ನ್ಯವೇದಯತ್ ॥
</details>

<details><summary>ಅನುವಾದ</summary>

ಅಲ್ಲೊಂದು ದೊಡ್ಡ ಆಲದ ಮರವು ಕಪ್ಪು ಮೋಡದಂತೆ ದಟ್ಟವಾಗಿ ಭಯಂಕರವಾಗಿ ಕಾಣುತ್ತಿತ್ತು. ತೇಜಸ್ವೀ ರಾವಣಾನುಜ ವಿಭೀಷಣನು ಲಕ್ಷ್ಮಣನಿಗೆ ಅಲ್ಲಿಯ ಎಲ್ಲ ವಸ್ತುಗಳನ್ನು ತೋರಿಸಿ ಹೇಳಿದನು.॥3॥
</details>

<details open><summary>ಮೂಲಮ್ - 4</summary>

ಇಹೋಪಹಾರಂ ಭೂತಾನಾಂ ಬಲವಾನ್ರಾವಣಾತ್ಮಜಃ ।  
ಉಪಹೃತ್ಯ ತತಃ ಪಶ್ಚಾತ್ ಸಂಗ್ರಾಮಮಭಿವರ್ತತೇ ॥
</details>

<details><summary>ಅನುವಾದ</summary>

ಸುಮಿತ್ರಾನಂದನ! ಈ ಬಲವಂತ ರಾವಣಕುಮಾರನು ಪ್ರತಿಸಲ ಇಲ್ಲಿಗೆ ಬಂದು ಭೂತಗಳಿಗೆ ಬಲಿಯನ್ನು ಕೊಟ್ಟು ಯುದ್ಧಭೂಮಿಗೆ ಬರುತ್ತಾನೆ.॥4॥
</details>

<details open><summary>ಮೂಲಮ್ - 5</summary>

ಅದೃಶ್ಯಃ ಸರ್ವಭೂತಾನಾಂ ತತೋ ಭವತಿ ರಾಕ್ಷಸಃ ।  
ನಿಹಂತಿ ಸಮರೇ ಶತ್ರೂನ್ ಬಧ್ನಾತಿ ಚ ಶರೋತ್ತಮೈಃ ॥
</details>

<details><summary>ಅನುವಾದ</summary>

ಇದರಿಂದ ರಣರಂಗದಲ್ಲಿ ಈ ರಾಕ್ಷಸನು ಸಮಸ್ತ ಪ್ರಾಣಿಗಳಿಗೆ ಅದೃಶನಾಗಿ, ಉತ್ತಮ ಬಾಣಗಳಿಂದ ಶತ್ರುವನ್ನು ಬಂಧಿಸಿ ಸಂಹರಿಸಿಬಿಡುತ್ತಾನೆ.॥5॥
</details>

<details open><summary>ಮೂಲಮ್ - 6</summary>

ತಮಪ್ರವಿಷ್ಟಂ ನ್ಯಗ್ರೋಧಂ ಬಲಿನಂ ರಾವಣಾತ್ಮಜಮ್ ।  
ವಿಧ್ವಂಸಯ ಶರೈದೀಪ್ತೈಃ ಸರಥಂ ಸಾಶ್ವಸಾರಥಿಮ್ ॥
</details>

<details><summary>ಅನುವಾದ</summary>

ಆದ್ದರಿಂದ ಇಂದ್ರಜಿತು ಈ ವಟವೃಕ್ಷದ ಬಳಿಗೆ ಬರುವುದರೊಳಗೆ ನೀನು ತೇಜಸ್ವೀ ಬಾಣಗಳಿಂದ ಅವನ ರಥಾಶ್ವ ಸಾರಥಿಯೊಂದಿಗೆ ನಾಶ ಮಾಡು.॥6॥
</details>

<details open><summary>ಮೂಲಮ್ - 7</summary>

ತಥೇತ್ಯುಕ್ತ್ವಾಮಹಾತೇಜಾಃ ಸೌಮಿತ್ರಿರ್ಮಿತ್ರನಂದನಃ ।  
ಬಭೂವಾವಸ್ಥಿತಸ್ತತ್ರ ಚಿತ್ರಂ ವಿಸ್ಫಾರಯನ್ಧನುಃ ॥
</details>

<details><summary>ಅನುವಾದ</summary>

‘ಹಾಗೆಯೇ ಆಗಲಿ’ ಎಂದು ಹೇಳಿ ಮಿತ್ರರಿಗೆ ಆನಂದವನ್ನುಂಟುಮಾಡುವ ಮಹಾತೇಜಸ್ವೀ ಸೌಮಿತ್ರಿಯು ತನ್ನ ಚಿತ್ರಿತವಾದ ಧನುಸ್ಸನ್ನು ಟೆಂಕರಿಸಿ ಅಲ್ಲಿ ನಿಂತುಕೊಂಡನು.॥7॥
</details>

<details open><summary>ಮೂಲಮ್ - 8</summary>

ಸ ರಥೇನಾಗ್ನಿವರ್ಣೇನ ಬಲವಾನ್ ರಾವಣಾತ್ಮಜಃ ।  
ಇಂದ್ರಜಿತ್ ಕವಚೀ ಧನ್ವೀ ಸಧ್ವಜಃ ಪ್ರತ್ಯದೃಶ್ಯತ ॥
</details>

<details><summary>ಅನುವಾದ</summary>

ಅಷ್ಟರಲ್ಲಿ ಬಲವಂತ ಇಂದ್ರಜಿತನು ಅಗ್ನಿಯಂತೆ ತೇಜಸ್ವೀ ರಥದಲ್ಲಿ ಕುಳಿತ, ಕವಚ-ಖಡ್ಗ ಮತ್ತು ಧ್ವಜದೊಂದಿಗೆ ಕಾಣಿಸಿಕೊಂಡನು.॥8॥
</details>

<details open><summary>ಮೂಲಮ್ - 9</summary>

ತಮುವಾಚ ಮಹಾತೇಜಾಃ ಪೌಲಸ್ತ್ಯಮಪರಾಜಿತಮ್ ।  
ಸಮಾಹ್ವಯೇ ತ್ವಾಂ ಸಮರೇ ಸಮ್ಯಗ್ಯುದ್ಧಂ ಪ್ರಯಚ್ಛಮೇ ॥
</details>

<details><summary>ಅನುವಾದ</summary>

ಆಗ ಮಹಾತೇಜಸ್ವೀ ಲಕ್ಷ್ಮಣನು ಅಪರಾಜಿತ ಪುಲಸ್ತ್ಯನಂದನ ಇಂದ್ರಜಿತನಲ್ಲಿ ಹೇಳಿದನು - ರಾಕ್ಷಸಕುಮಾರ! ನಾನು ನಿನ್ನನ್ನು ಯುದ್ಧಕ್ಕಾಗಿ ಆಹ್ವಾನಿಸುತ್ತಿದ್ದೇನೆ. ನೀನು ನನ್ನೊಡನೆ ನ್ಯಾಯೋಚಿತ ಯುದ್ಧಮಾಡು.॥9॥
</details>

<details open><summary>ಮೂಲಮ್ - 10</summary>

ಏವಮುಕ್ತೋ ಮಹಾತೇಜಾ ಮನಸ್ವೀ ರಾವಣತ್ಮಜಃ ।  
ಅಬ್ರವೀತ್ಪರುಷಂ ವಾಕ್ಯಂ ತತ್ರ ದೃಷ್ಟ್ವಾ ವಿಭೀಷಣಮ್ ॥
</details>

<details><summary>ಅನುವಾದ</summary>

ಲಕ್ಷ್ಮಣನು ಹೀಗೆ ಹೇಳಿದಾಗ ಮಹಾತೇಜಸ್ವೀ, ಮನಸ್ವೀ ರಾವಣಕುಮಾರನು ಅಲ್ಲಿ ವಿಭೀಷಣನು ಉಪಸ್ಥಿತನಾಗಿರುವುದನ್ನು ನೋಡಿ ಕಠೋರವಾದ ಮಾತುಗಳನ್ನು ಹೇಳಿದನು.॥10॥
</details>

<details open><summary>ಮೂಲಮ್ - 11</summary>

ಇಹ ತ್ವಂ ಜಾತಸಂವೃದ್ಧಃ ಸಾಕ್ಷಾತ್ ಭ್ರಾತಾ ಪಿತುರ್ಮಮ ।  
ಕಥಂ ದ್ರುಹ್ಯಸಿ ಪುತ್ರಸ್ಯ ಪಿತೃವ್ಯೋ ಮಮ ರಾಕ್ಷಸ ॥
</details>

<details><summary>ಅನುವಾದ</summary>

ರಾಕ್ಷಸನೇ! ಈ ಲಂಕೆಯಲ್ಲೇ ನೀನು ಹುಟ್ಟಿ ಬೆಳೆದೆ. ನೀನು ನನ್ನ ತಂದೆಯ ತಮ್ಮನು ಮತ್ತು ನನಗೆ ಚಿಕ್ಕಪ್ಪನಾಗಿರುವೆ. ಹಾಗಿರುವಾಗ ನೀನು ನಿನ್ನ ಮಗನಾದ ನನಗೆ ಹೇಗೆ ದ್ರೋಹ ಮಾಡುವೆ.॥11॥
</details>

<details open><summary>ಮೂಲಮ್ - 12</summary>

ನ ಜ್ಞಾತಿತ್ವಂ ನ ಸೌಹಾರ್ದಂ ನ ಜಾತಿಸ್ತವ ದುರ್ಮತೇ ।  
ಪ್ರಮಾಣಂ ನ ಚ ಸೌಂದರ್ಯಂ ನ ಧರ್ಮೋ ಧರ್ಮದೂಷಣ ॥
</details>

<details><summary>ಅನುವಾದ</summary>

ದುರ್ಮತಿಯೇ! ನಿನ್ನಲ್ಲಿ ಕುಟುಂಬದವರ ಕುರಿತು ಆತ್ಮೀಯತೆಯಾಗಲಿ, ಆತ್ಮೀಯ ಜನರಲ್ಲಿ ಸ್ನೇಹವಾಗಲೀ, ತನ್ನ ಜಾತಿಯ ಅಭಿಮಾನವಾಗಲೀ ಇಲ್ಲ. ನಿನ್ನಲ್ಲಿ ಕರ್ತವ್ಯ-ಅಕರ್ತವ್ಯದ ವಿವೇಚನೆ, ಭ್ರಾತೃಪ್ರೇಮ, ಧರ್ಮ ಏನೂ ಇಲ್ಲ. ನೀನು ರಾಕ್ಷಸ ಧರ್ಮವನ್ನು ಕಲಂಕಿತಗೊಳಿಸುವವನಾಗಿದ್ದೀಯ.॥12॥
</details>

<details open><summary>ಮೂಲಮ್ - 13</summary>

ಶೋಚ್ಯಸ್ತ್ವಮಸಿ ದುರ್ಬುದ್ಧೇ ನಿಂದನೀಯಶ್ಚ ಸಾಧುಭಿಃ ।  
ಯಸ್ತ್ವಂ ಸ್ವಜನಮುತ್ಸೃಜ್ಯ ಪರಭೃತ್ಯತ್ವಮಾಗತಃ ॥
</details>

<details><summary>ಅನುವಾದ</summary>

ದುರ್ಬುದ್ಧೇ! ನೀನು ಸ್ವಜನರನ್ನು ಪರಿತ್ಯಜಿಸಿ, ಇನ್ನೊಬ್ಬರ ದಾಸ್ಯವನ್ನು ಸ್ವೀಕರಿಸಿರುವೆ. ಆದ್ದರಿಂದ ನೀನು ಸತ್ಪುರುಷರ ನಿಂದೆ ಮತ್ತು ಶೋಕಕ್ಕೆ ಯೋಗ್ಯ ನಾಗಿದ್ದೀಯೆ.॥13॥
</details>

<details open><summary>ಮೂಲಮ್ - 14</summary>

ನೈತಚ್ಛಿಥಿಲಯಾ ಬುದ್ಧ್ಯಾ ತ್ವಂ ವೇತ್ಸಿ ಮಹದಂತರಮ್ ।  
ಕ್ವ ಚ ಸ್ವಜನಸಂವಾಸಃ ಕ್ವ ಚ ನೀಚ ಪರಾಶ್ರಯಃ ॥
</details>

<details><summary>ಅನುವಾದ</summary>

ನೀಚನಿಶಾಚರನೇ! ಸ್ವಜನರೊಡನೆ ಬಾಳಿ ಬದುಕುವುದೆಲ್ಲಿ? ನೀಚರಾದ ಇತರರನ್ನು ಆಶ್ರಯಿಸುವುದೆಲ್ಲಿ? ಒಂದಕ್ಕೊಂದು ಸಂಬಂಧವೇ ಇಲ್ಲ. ನಿನ್ನ ಶಿಥಿಲಬುದ್ಧಿಯಿಂದಾಗಿ ಇದರ ತಾರತಮ್ಯವನ್ನು ನೀನು ತಿಳಿದಿಲ್ಲ.॥14॥
</details>

<details open><summary>ಮೂಲಮ್ - 15</summary>

ಗುಣವಾನ್ವಾ ಪರಜನಃ ಸ್ವಜನೋ ನಿರ್ಗುಣೋಽಪಿ ವಾ ।  
ನಿರ್ಗುಣಃ ಸ್ವಜನಃ ಶ್ರೇಯಾನ್ ಯಃ ಪರಃ ಪರ ಏವ ಸಃ ॥
</details>

<details><summary>ಅನುವಾದ</summary>

ಇತರರು ಎಷ್ಟೇ ಗುಣವಂತನಿರಲೇನು? ಸ್ವಜನರು ಗುಣಹೀನರಾಗಿದ್ದರೂ ಗುಣದಿಂದ ಸ್ವಜನನೇ ಇತರರಿಂದ ಶ್ರೇಷ್ಠನು. ಏಕೆಂದರೆ ಇತರರು ಬೇರೆಯೇ ಆಗಿರುತ್ತಾರೆ, ಅವರು ಎಂದೂ ನಮ್ಮವರಾಗುವುದಿಲ್ಲ.॥15॥
</details>

<details open><summary>ಮೂಲಮ್ - 16</summary>

ಯಃ ಸ್ವಪಕ್ಷಂ ಪರಿತ್ಯಜ್ಯ ಪರಪಕ್ಷಂ ನಿಷೇವತೇ ।  
ಸ ಸ್ವಪಕ್ಷೇ ಕ್ಷಯಂ ಯಾತೇ ಪಶ್ಚಾತ್ ತೈ ರೇವ ಹನ್ಯತೇ ॥
</details>

<details><summary>ಅನುವಾದ</summary>

ತನ್ನ ಪಕ್ಷವನ್ನು ಬಿಟ್ಟು ಶತ್ರುಪಕ್ಷವನ್ನು ಸೇವಿಸುವವನು ತನ್ನ ಪಕ್ಷ ನಾಶವಾದ ಮೇಲೆ ಅವನಿಂದಲೇ ಹತನಾಗುತ್ತಾನೆ.॥16॥
</details>

<details open><summary>ಮೂಲಮ್ - 17</summary>

ನಿರನುಕ್ರೋಶತಾ ಚೇಯಂ ಯಾದೃಶೀ ತೇ ನಿಶಾಚರ ।  
ಸ್ವಜನೇನ ತ್ವಯಾ ಶಕ್ಯಂ ಪೌರುಷಂ ರಾವಣಾನುಜ ॥
</details>

<details><summary>ಅನುವಾದ</summary>

ರಾವಣಾನುಜನೇ! ನೀನು ಲಕ್ಷ್ಮಣನನ್ನು ಇಲ್ಲಿಗೆ ಕರೆತಂದು ನನ್ನ ವಧೆಗಾಗಿ ಪ್ರಯತ್ನಿಸಿದುದು ನಿರ್ದಯತೆಯೇ ಸರಿ. ಇಂತಹ ಕ್ರೂರ ಕಾರ್ಯಮಾಡಲು ಸ್ವಜನನಾದ ನಿನ್ನಂತಹವನಿಂದ ಮಾತ್ರ ಸಾಧ್ಯ.॥17॥
</details>

<details open><summary>ಮೂಲಮ್ - 18</summary>

ಇತ್ಯುಕ್ತೋ ಭ್ರಾತೃಪುತ್ರೇಣ ಪ್ರತ್ಯುವಾಚ ವಿಭೀಷಣಃ ।  
ಅಜಾನನ್ನಿವ ಮಚ್ಛೀಲಂ ಕಿಂ ರಾಕ್ಷಸ ವಿಕತ್ಥಸೇ ॥
</details>

<details><summary>ಅನುವಾದ</summary>

ಅಣ್ಣನ ಮಗನು ಹೇಳಿದ ಮಾತನ್ನು ಕೇಳಿ ವಿಭೀಷಣನು ಉತ್ತರಿಸಿದನು - ನೀನು ಇಂದು ಹೀಗೆ ಹರಟುತ್ತಿರುವೆ? ನಿನಗೆ ನನ್ನ ಸ್ವಭಾವ ತಿಳಿದಿಲ್ಲ ಎಂದೇ ಅನಿಸುತ್ತದೆ.॥18॥
</details>

<details open><summary>ಮೂಲಮ್ - 19</summary>

ರಾಕ್ಷಸೇಂದ್ರ ಸುತಾಸಾಧೋ ಪಾರುಷ್ಯಂ ತ್ಯಜ ಗೌರವಾತ್ ।  
ಕುಲೇ ಯದ್ಯಪ್ಯಹಂ ಜಾತೋ ರಕ್ಷಸಾಂ ಕ್ರೂರಕರ್ಮಣಾಮ್ ।  
ಗುಣೋಯಃ ಪ್ರಥಮೋ ನೄಣಾಂ ತನ್ಮೇ ಶೀಲಮರಾಕ್ಷಸಮ್ ॥
</details>

<details><summary>ಅನುವಾದ</summary>

ಅಧಮನೇ! ರಾಜಕುಮಾರ! ಹಿರಿಯರಲ್ಲಿ ಗೌರವತೋರಿ ನೀನು ಈ ಕಠೋರತೆಯನ್ನು ತ್ಯಜಿಸು. ನನ್ನ ಜನ್ಮ ಕ್ರೂರಕರ್ಮಾ ರಾಕ್ಷಸ ಕುಲದಲ್ಲಿ ಆದರೂ ನನ್ನ ಶೀಲ ಸ್ವಭಾವ ರಾಕ್ಷಸರಂತೆ ಇಲ್ಲ. ಸತ್ಪುರುಷರ ಪ್ರಧಾನವಾದ ಸತ್ವಗುಣವನ್ನೇ ನಾನು ಆಶ್ರಯಿಸಿರುವೆನು.॥19॥
</details>

<details open><summary>ಮೂಲಮ್ - 20</summary>

ನ ರಮೇ ದಾರುಣೇನಾಹಂ ನ ಚಾಧರ್ಮೇಣ ವೈ ರಮೇ ।  
ಭ್ರಾತ್ರಾ ವಿಷಮಶೀಲೋಽಪಿ ಕಥಂ ಭ್ರಾತಾ ನಿರಸ್ಯತೇ ॥
</details>

<details><summary>ಅನುವಾದ</summary>

ಕ್ರೂರ ಕರ್ಮದಲ್ಲಿ ನನ್ನ ಮನಸ್ಸು ಹೋಗುವುದಿಲ್ಲ. ಅಧರ್ಮದಲ್ಲಿ ನನಗೆ ರುಚಿಯಿಲ್ಲ. ತನ್ನ ತಮ್ಮನ ಶೀಲಸ್ವಭಾವ ತನ್ನಿಂದ ವಿಪರೀತವಾಗಿದ್ದರೂ ಅಣ್ಣನಾದವನು ತಮ್ಮನನ್ನು ಹೇಗೆ ಮನೆಯಿಂದ ಹೊರ ಅಟ್ಟುವನು? (ಆದರೆ ನನ್ನನ್ನು ಮನೆಯಿಂದ ಹೊರಹಾಕಲಾಗಿದೆ, ಹಾಗಿರುವಾಗ ನಾನು ಬೇರೆ ಸತ್ಪುರುಷರನ್ನು ಏಕೆ ಆಶ್ರಯಿಸಬಾರದು.॥20॥
</details>

<details open><summary>ಮೂಲಮ್ - 21</summary>

ಧರ್ಮಾತ್ ಪ್ರಚ್ಯುತಶೀಲಂ ಹಿ ಪುರುಷಂ ಪಾಪನಿಶ್ಚಯಮ್ ।  
ತ್ಯಕ್ತ್ವಾ ಸುಖಮವಾಪ್ನೋತಿ ಹಸ್ತಾದಾಶೀವಿಷಂ ಯಥಾ ॥
</details>

<details><summary>ಅನುವಾದ</summary>

ಯಾರ ಶೀಲಸ್ವಭಾವಗಳು ಧರ್ಮದಿಂದ ಭ್ರಷ್ಟನಾಗಿ ಹೋಗಿದೆಯೋ, ಯಾರು ಪಾಪವನ್ನೇ ಮಾಡಲು ದೃಢನಿಶ್ಚಯ ಮಾಡಿರುವನೋ, ಇಂತಹ ಪುರುಷನನ್ನು ತ್ಯಜಿಸಿ ಪ್ರತಿಯೊಂದು ಪ್ರಾಣಿಯು ಕೈಯ್ಯಮೇಲೆ ಕುಳಿತಿರುವ ವಿಷಸರ್ಪವನ್ನು ತ್ಯಜಿಸಿದಂತೆ ಮನುಷ್ಯ ನಿರ್ಭಯನಾದಂತೆ ಸುಖಿಯಾಗುತ್ತಾನೆ.॥21॥
</details>

<details open><summary>ಮೂಲಮ್ - 22</summary>

ಪರಸ್ವಹರಣೇ ಯುಕ್ತಂ  ಪರದಾರಾಭಿಮರ್ಶನಮ್ ।  
ತ್ಯಾಜ್ಯಮಾಹುರ್ದುರಾತ್ಮಾನಂ ವೇಶ್ಮ ಪ್ರಜ್ವಲಿತಂ ಯಥಾ ॥
</details>

<details><summary>ಅನುವಾದ</summary>

ಬೇರೆಯವರ ಧನವನ್ನು ಅಪಹರಿಸುವವನನ್ನು, ಪರಸ್ತ್ರೀಯ ಮೇಲೆ ಕೈಯಿಡುವವನ್ನು ಅಂತಹ ದುರಾತ್ಮನನ್ನು, ಉರಿಯುವ ಮನೆಯನ್ನು ತ್ಯಜಿಸಿದಂತೆ ಬಿಡುವುದೇ ಯೋಗ್ಯವಾಗಿದೆ.॥22॥
</details>

<details open><summary>ಮೂಲಮ್ - 23</summary>

ಪರಸ್ವಾನಾಂಚ ಹರಣಂ ಪರದಾರಾಭಿಮರ್ಶನಮ್ ।  
ಸುಹೃದಾಮತಿಶಂಕಾ ಚ ತ್ರಯೋದೋಷಾಃಕ್ಷಯಾವಹಾಃ ॥
</details>

<details><summary>ಅನುವಾದ</summary>

ಪರಧನ ಅಪಹರಣ, ಪರಸ್ತ್ರೀ ಸಂಸರ್ಗ, ತನ್ನ ಹಿತೈಷಿ ಸುಹೃದರ ಮೇಲೆ ಅವಿಶ್ವಾಸ ಈ ಮೂರು ದೋಷಗಳು ವಿನಾಶಕಾರಿಗಳಾಗಿವೆ.॥23॥
</details>

<details open><summary>ಮೂಲಮ್ - 24</summary>

ಮಹರ್ಷೀಣಾಂ ವಧೋ ಘೋರಃ ಸರ್ವದೇವೈಶ್ಚ ವಿಗ್ರಹಃ ।  
ಅಭಿಮಾನಶ್ಚ ಕೋಪಶ್ಚ ವೈರತ್ವಂ ಪ್ರತಿಕೂಲತಾ ॥
</details>

<details open><summary>ಮೂಲಮ್ - 25</summary>

ಏತೇ ದೋಷಾ ಮಮ ಭ್ರಾತುರ್ಜೀವಿತೈಶ್ವರ್ಯನಾಶನಾಃ ।  
ಗುಣಾನ್ಪ್ರಚ್ಛಾದಯಾಮಾಸುಃ ಪರ್ವತಾನಿವ ತೋಯದಾಃ ॥
</details>

<details><summary>ಅನುವಾದ</summary>

ಮಹರ್ಷಿಗಳ ಭಯಂಕರ ವಧೆ, ಸಮಸ್ತ ದೇವತೆಗಳಲ್ಲಿ ವಿರೋಧ, ಅಭಿಮಾನ, ರೋಷ, ವೈರ, ಧರ್ಮದ ಪ್ರತಿಕೂಲ ನಡೆಯುವುದು, ಈ ಪ್ರಾಣಗಳು ಮತ್ತು ಐಶ್ವರ್ಯಗಳನ್ನೂ ನಾಶ ಮಾಡುವಂತಹ ದೋಷಗಳು ನಮ್ಮ ಅಣ್ಣನಲ್ಲಿ ಇವೆ. ಮೋಡಗಳು ಪರ್ವತವನ್ನು ಆಚ್ಛಾದಿಸು ವಂತೆ ಈ ದೋಷಗಳು ಅಣ್ಣನ ಎಲ್ಲ ಗುಣಗಳನ್ನು ಮುಚ್ಚಿಹಾಕಿವೆ.॥24-25॥
</details>

<details open><summary>ಮೂಲಮ್ - 26</summary>

ದೋಷೈರೇತೈಃ ಪರಿತ್ಯಕ್ತೋ ಮಯಾ ಭ್ರಾತಾ ಪಿತಾ ತವ ।  
ನೇಯಮಸ್ತಿ ಪುರೀ ಲಂಕಾ ನ ಚ ತ್ವಂ ನ ಚ ತೇ ಪಿತಾ ॥
</details>

<details><summary>ಅನುವಾದ</summary>

ಈ ದೋಷಗಳಿಂದಾಗಿಯೇ ನಾನು ನನ್ನ ಅಣ್ಣನನ್ನು ತ್ಯಜಿಸಿದೆ. ಈಗಲಾದರೋ ಈ ಲಂಕೆಯಾಗಲೀ, ನೀನಾಗಲಿ, ನಿನ್ನ ತಂದೆಯಾಗಲೀ ಉಳಿಯಲಾರದು.॥26॥
</details>

<details open><summary>ಮೂಲಮ್ - 27</summary>

ಅತಿಮಾನಶ್ಚ ಬಾಲಶ್ಚ ದುರ್ವಿನೀತಶ್ಚ ರಾಕ್ಷಸ ।  
ಬದ್ಧಸ್ತ್ವಂ ಕಾಲಪಾಶೇನ ಬ್ರೂಹಿ ಮಾಂ ಯದಿಚ್ಛಸಿ ॥
</details>

<details><summary>ಅನುವಾದ</summary>

ರಾಕ್ಷಸನೇ! ನೀನು ಅತ್ಯಂತ ಅಭಿಮಾನಿ, ಉದ್ದಂಡ ಮತ್ತು ಮೂರ್ಖನಾಗಿರುವೆ, ಕಾಲಪಾಶದಿಂದ ಬಂಧಿಸಿರುವೆ; ಆದ್ದರಿಂದ ನೀನೇನು ಬಯಸುವೆಯೋ ಅದನ್ನು ನನಗೆ ಹೇಳು.॥27॥
</details>

<details open><summary>ಮೂಲಮ್ - 28</summary>

ಅದ್ಯೇಹ ವ್ಯಸನಂ ಪ್ರಾಪ್ತಂ ಯನ್ಮಾಂ ಪರುಷಮುಕ್ತವಾನ್ ।  
ಪ್ರವೇಷ್ಟುಂ ನ ತ್ವಯಾ ಶಕ್ಯಂ ನ್ಯಗ್ರೋಧಂ ರಾಕ್ಷಸಾಧಮ ॥
</details>

<details><summary>ಅನುವಾದ</summary>

ನೀಚ ರಾಕ್ಷಸನೇ! ನೀನು ನನಗೆ ಕಠೋರವಾದ ಮಾತುಗಳನ್ನು ಹೇಳಿದ ಫಲವೇ ಇಂದು ನಿನ್ನ ಮೇಲೆ ಘೋರ ಸಂಕಟ ಬಂದೊದಗಿದೆ. ಈಗ ನೀನು ವಟವೃಕ್ಷದವರೆಗೆ ಹೋಗಲಾರೆ.॥28॥
</details>

<details open><summary>ಮೂಲಮ್ - 29</summary>

ಧರ್ಷಯಿತ್ವಾ ಚ ಕಾಕುತ್ಸ್ಥಂ ನ ಶಕ್ಯಂ ಜೀವಿತುಂ ತ್ವಯಾ ।  
ಯುಧ್ಯಸ್ವ ನರದೇವೇನ ಲಕ್ಷ್ಮಣೇನ ರಣೇ ಸಹ ।  
ಹತಸ್ತ್ವಂ ದೇವತಾಕಾರ್ಯಂ ಕರಿಷ್ಯಸಿ ಯಮಕ್ಷಯೇ ॥
</details>

<details><summary>ಅನುವಾದ</summary>

ಕಕುತ್ಸ್ಥ ಕುಲಭೂಷಣ ಲಕ್ಷ್ಮಣನನ್ನು ತಿರಸ್ಕರಿಸಿ ನೀನು ಬದುಕುಳಿಯಲಾರೆ; ಆದ್ದರಿಂದ ಈ ನರದೇವ ಲಕ್ಷ್ಮಣನೊಡನೆ ಯುದ್ಧಮಾಡು. ನೀನು ಇಲ್ಲಿ ಸತ್ತು ಯಮಲೋಕಕ್ಕೆ ಹೋಗಿ ದೇವತೆಗಳನ್ನು ಸಂತೋಷಪಡಿಸುವೆ.॥29॥
</details>

<details open><summary>ಮೂಲಮ್ - 30</summary>

ನಿದರ್ಶಯ ಸ್ವಾತ್ಮಬಲಂ ಸಮುದ್ಯತಂ  
ಕುರುಷ್ವ ಸರ್ವಾಯುಧ ಸಾಯಕವ್ಯಮ್ ।  
ನ ಲಕ್ಷ್ಮಣಸ್ಯೈತ್ಯ ಹಿ ಬಾಣಗೋಚರಂ  
ತ್ವಮದ್ಯ ಜೀವನ್ಸಬಲೋ ಗಮಿಷ್ಯಸಿ ॥
</details>

<details><summary>ಅನುವಾದ</summary>

ಈಗ ನಿನ್ನಲ್ಲಿರುವ ಹೆಚ್ಚಿನ ಬಲವನ್ನು ತೋರು. ಸಮಸ್ತ ಆಯುಧಗಳನ್ನು ಮತ್ತು ಸಾಯಕಗಳನ್ನು ವ್ಯಯಮಾಡು. ಆದರೆ ಲಕ್ಷ್ಮಣನ ಬಾಣಗಳಿಗೆ ಗುರಿಯಾಗಿ ನೀನು ಸೈನ್ಯ ಸಹಿತ ಬದುಕಿ ಹೋಗಲಾರೆ.॥30॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಯುದ್ಧಕಾಂಡದಲ್ಲಿ ಎಂಭತ್ತೇಳನೆಯ ಸರ್ಗ ಪೂರ್ಣವಾಯಿತು.॥87॥
</details>
