+++
title = "०७६ सुग्रीवेण कुम्भवधः"
title_english = "076 Sugreeva kills Kumbha"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-076-Sugreeva_kills_Kumbha_0.mp3"></div>
</details>



<details><summary>ಭಾಗಸೂಚನಾ</summary>

ಅಂಗದನಿಂದ ಕಂಪನ ಮತ್ತು ಪ್ರಜಂಘನ ಸಂಹಾರ, ದ್ವಿವಿದನಿಂದ ಶೋಣಿತಾಕ್ಷನ, ಮೈಂದನಿಂದ ಯೂಪಾಕ್ಷನ ಮತ್ತು ಸುಗ್ರೀವನಿಂದ ಕುಂಭನ ಸಂಹಾರ
</details>

<details open><summary>ಮೂಲಮ್ - 1</summary>

ಪ್ರವೃತ್ತೇ ಸಂಕುಲೇ ತಸ್ಮಿನ್ ಘೋರೇ ವೀರಜನಕ್ಷಯೇ ।  
ಅಂಗದಃ ಕಂಪನಂ ವೀರಮಾಸಸಾದ ರಣೋತ್ಸುಕಃ ॥
</details>

<details><summary>ಅನುವಾದ</summary>

ವೀರಜನರ ವಿನಾಶಕವಾದ ಆ ಘೋರ ಸಂಗ್ರಾಮ ನಡೆಯುತ್ತಿರುವಾಗ ರಣೋತ್ಸಾಹಿಯಾದ ಅಂಗದನು ವೀರ ಕಂಪನನ್ನು ಎದುರಿಸಲು ಬಂದನು.॥1॥
</details>

<details open><summary>ಮೂಲಮ್ - 2</summary>

ಆಹೂಯ ಸೋಂಽಗದಂ ಕೋಪಾತ್ತಾಡಯಾಮಾಸ ವೇಗಿತಃ ।  
ಗದಯಾ ಕಂಪನಃ ಪೂರ್ವಂ ಸ ಚಚಾಲ ಭೃಶಾಹತಃ ॥
</details>

<details><summary>ಅನುವಾದ</summary>

ಕಂಪನನು ಕ್ರೋಧದಿಂದ ಅಂಗದನನ್ನು ಯುದ್ಧಕ್ಕಾಗಿ ಆಹ್ವಾನಿಸಿ ಅತ್ಯಂತ ವೇಗವಾಗಿ ಅವನ ಮೇಲೆ ಗದೆಯಿಂದ ಪ್ರಹರಿಸಿದನು. ಇದರಿಂದ ಅವನಿಗೆ ಭಾರೀ ಏಟು ಬಿದ್ದು, ತತ್ತರಿಸುತ್ತಾ ಮೂರ್ಛಿತನಾದನು.॥2॥
</details>

<details open><summary>ಮೂಲಮ್ - 3</summary>

ಸ ಸಂಜ್ಞಾಂ ಪ್ರಾಪ್ಯ ತೇಜಸ್ವೀ ಚಿಕ್ಷೇಪ ಶಿಖರಂ ಗಿರೇಃ ।  
ಅರ್ದಿತಶ್ಚ ಪ್ರಹಾರೇಣ ಕಂಪನಃ ಪತಿತೋ ಭುವಿ ॥
</details>

<details><summary>ಅನುವಾದ</summary>

ಮತ್ತೆ ಎಚ್ಚರಗೊಂಡ ತೇಜಸ್ವೀ ವೀರ ಅಂಗದನು ಒಂದು ಪರ್ವತ ಶಿಖರವನ್ನೆತ್ತಿ ರಾಕ್ಷನನ್ನು ಪ್ರಹರಿಸಿದನು. ಆ ಪ್ರಹಾರದಿಂದ ಪೀಡಿತನಾದ ಕಂಪನನು ಅಸುನೀಗಿ ಕೆಳಕ್ಕೆ ಬಿದ್ದನು.॥3॥
</details>

<details open><summary>ಮೂಲಮ್ - 4</summary>

ತತಸ್ತು ಕಂಪನಂ ದೃಷ್ಟ್ವಾಶೋಣಿತಾಕ್ಷೋ ಹತಂ ರಣೇ ।  
ರಥೇನಾಭ್ಯಪತತತ್ಕ್ಷಿಪ್ರಂ ತತ್ರಾಂಗದಮಭೀತವತ್ ॥
</details>

<details><summary>ಅನುವಾದ</summary>

ಕಂಪನನು ಯುದ್ಧದಲ್ಲಿ ಹತನಾದುದನ್ನು ನೋಡಿ ಶೋಣಿತಾಕ್ಷನು ರಥಾರೂಢನಾಗಿ ಬಂದು ನಿರ್ಭಯನಾಗಿದ್ದ ಅಂಗದನನ್ನು ಆಕ್ರಮಿಸಿದನು.॥4॥
</details>

<details open><summary>ಮೂಲಮ್ - 5</summary>

ಸೋಂಽಗದಂ ನಿಶಿತೈರ್ಬಾಣೈಸ್ತದಾ ವಿವ್ಯಾಧ ವೇಗಿತಃ ।  
ಶರೀರದಾರಣೈಸ್ತೀಕ್ಷ್ಣೈಃ ಕಾಲಾಗ್ನಿಸಮವಿಗ್ರಹೈಃ ॥
</details>

<details><summary>ಅನುವಾದ</summary>

ಅವನು ಶರೀರವನ್ನು ವಿದೀರ್ಣಗೊಳಿಸುವ, ಕಾಲಾಗ್ನಿಯಂತೆ ಆಕಾರವುಳ್ಳ ತೀಕ್ಷ್ಣ ಬಾಣಗಳಿಂದ ವೇಗವಾಗಿ ಅಂಗದನನ್ನು ಗಾಯಗೊಳಿಸಿದನು.॥5॥
</details>

<details open><summary>ಮೂಲಮ್ - 6</summary>

ಕ್ಷುರಕ್ಷುರಪ್ರನಾರಾಚೈರ್ವತ್ಸದಂತೈಃ ಶಿಲೀಮುಖೈಃ ।  
ಕರ್ಣಿಶಲ್ಯವಿಪಾಠೈಶ್ಚ ಬಹುಭಿರ್ನಿಶಿತೈಃ ಶರೈಃ ॥
</details>

<details open><summary>ಮೂಲಮ್ - 7</summary>

ಅಂಗದಃ ಪ್ರತಿವಿದ್ಧಾಂಗೋ ವಾಲಿಪುತ್ರಃ ಪ್ರತಾಪವಾನ್ ।  
ಧನುರುಗ್ರಂ ರಥಂ ಬಾಣಾನ್ಮಮರ್ದ ತರಸಾ ಬಲೀ ॥
</details>

<details><summary>ಅನುವಾದ</summary>

ಕ್ಷುರ, ಕ್ಷುರಪ್ರ, ನಾರಾಚ, ವತ್ಸದಂತ, ಶಿಲೀಮುಖ, ಕರ್ಣಿ, ಶಲ್ಯ, ವಿಪಾಠ ಮುಂತಾದ ನಾನಾ ಪ್ರಕಾರದ ಬಾಣವಿಶೇಷಗಳಿಂದ ಶೋಣಿತಾಕ್ಷನು ಪ್ರತಾಪೀ ವಾಲಿಪುತ್ರ ಅಂಗದನನ್ನು ಪ್ರಹರಿಸಿ ಗಾಯಗೊಳಿಸಿದನು. ಆಗ ಆ ಬಲವಂತ ವೀರನು ವೇಗದಿಂದ ಆ ರಾಕ್ಷಸನ ಭಯಂಕರ ಧನುಸ್ಸು, ರಥ, ಬಾಣಗಳನ್ನು ಧ್ವಂಸಗೊಳಿಸಿದನು.॥6-7॥
</details>

<details open><summary>ಮೂಲಮ್ - 8</summary>

ಶೋಣಿತಾಕ್ಷಸ್ತತಃ ಕ್ಷಿಪ್ರಮಸಿಚರ್ಮ ಸಮಾದದೇ ।  
ಉತ್ಪಪಾತ ದಿವಂ ಕ್ರುದ್ಧೋ ವೇಗವಾನ ವಿಚಾರಯನ್ ॥
</details>

<details><summary>ಅನುವಾದ</summary>

ಅನಂತರ ವೇಗಶಾಲಿ ನಿಶಾಚರ ಶೋಣಿತಾಕ್ಷನು ಕುಪಿತನಾಗಿ ಕತ್ತಿ-ಗುರಾಣಿ ಹಿಡಿದುಕೊಂಡು ಏನನ್ನೂ ಯೋಚಿಸದೆ ರಥದಿಂದ ಭೂಮಿಗೆ ಹಾರಿದನು.॥8॥
</details>

<details open><summary>ಮೂಲಮ್ - 9</summary>

ತಂ ಕ್ಷಿಪ್ರತರಮಾಪ್ಲುತ್ಯ ಪರಾಮೃಶ್ಯಾಂಗದೋ ಬಲೀ ।  
ಕರೇಣ ತಸ್ಯ ತಂ ಖಡ್ಗಂ ಸಮಾಚ್ಛಿದ್ಯ ನನಾದ ಚ ॥
</details>

<details><summary>ಅನುವಾದ</summary>

ಅಷ್ಟರಲ್ಲಿ ಬಲವಂತ ಅಂಗದನು ಶೀಘ್ರವಾಗಿ ನೆಗೆದು ಅವನನ್ನು ಹಿಡಿದುಕೊಂಡು ಅವನ ಕೈಯಿಂದ ಖಡ್ಗವನ್ನು ಕಿತ್ತುಕೊಂಡು ಜೋರಾಗಿ ಸಿಂಹನಾದ ಮಾಡಿದನು.॥9॥
</details>

<details open><summary>ಮೂಲಮ್ - 10</summary>

ತಸ್ಯಾಂ ಸಫಲಕೇ ಖಡ್ಗಂ ನಿಜಘಾನ ತತೋಂಽಗದಃ ।  
ಯಜ್ಞೋಪವೀತವಚ್ಚೈನಂ ಚಿಚ್ಛೇದ ಕಪಿಕುಂಜರಃ ॥
</details>

<details><summary>ಅನುವಾದ</summary>

ಮತ್ತೆ ಕಪಿಕುಂಜರ ಅಂಗದನು ಅವನ ಹೆಗಲಿನಿಂದ ಹಿಡಿದು ಯಜ್ಯೋಪವೀತ ಹಾಕಿದಂತೆ ಶರೀರವನ್ನು ಸೀಳಿಸಿದನು.॥10॥
</details>

<details open><summary>ಮೂಲಮ್ - 11</summary>

ತಂ ಪ್ರಗೃಹ್ಯಮಹಾಖಡ್ಗಂ ವಿನದ್ಯ ಚ ಪುನಃ ಪುನಃ ।  
ವಾಲಿಪುತ್ರೋಽಭಿದುದ್ರಾವ ರಣಶೀರ್ಷೇ ಪರಾನರೀನ್ ॥
</details>

<details><summary>ಅನುವಾದ</summary>

ಬಳಿಕ ವಾಲಿಪುತ್ರನು ಆ ವಿಶಾಲ ಖಡ್ಗವನ್ನೆತ್ತಿಕೊಂಡು ಪದೇ ಪದೇ ಗರ್ಜಿಸುತ್ತಾ ಯುದ್ಧಕ್ಕಾಗಿ ಇತರ ಶತ್ರುಗಳನ್ನು ಆಕ್ರಮಿಸಿದನು.॥11॥
</details>

<details open><summary>ಮೂಲಮ್ - 12</summary>

ಪ್ರಜಂಘಸಹಿತೋ ವೀರೋ ಯೂಪಾಕ್ಷಸ್ತು ತತೋ ಬಲೀ ।  
ರಥೇನಾಭಿಯಯೌ ಕ್ರುದ್ಧೋ ವಾಲಿಪುತ್ರಂ ಮಹಾಬಲಮ್ ॥
</details>

<details><summary>ಅನುವಾದ</summary>

ಅಷ್ಟರಲ್ಲಿ ಪ್ರಜಂಘನನ್ನು ಜೊತೆಗಿರಿಸಿಕೊಂಡು ವೀರ ಯೂಪಾಕ್ಷನು ಕುಪಿತನಾಗಿ ರಥದಿಂದ ಮಹಾಬಲಿ ವಾಲಿಪುತ್ರನನ್ನು ಆಕ್ರಮಿಸಿದನು.॥12॥
</details>

<details open><summary>ಮೂಲಮ್ - 13</summary>

ಆಯಸೀಂ ತು ಗದಾಂಗೃಹ್ಯ ಸ ವೀರಃ ಕನಕಾಂಗದಃ ।  
ಶೋಣಿತಾಕ್ಷಃ ಸಮಾವಿಧ್ಯ ತಮೇವಾನುಪಪಾತ ಹ ॥
</details>

<details><summary>ಅನುವಾದ</summary>

ಆಗಲೇ ಸ್ವರ್ಣ ಭುಜಕೀರ್ತಿ ತೊಟ್ಟಿರುವ ವೀರ ಶೋಣಿತಾಕ್ಷನು ಸಾವರಿಸಿಕೊಂಡು ಉಕ್ಕಿನ ಗದೆಯನ್ನೆತ್ತಿ ಕೊಂಡು ಅಂಗದನನ್ನು ಹಿಂಬಾಲಿಸಿದನು.॥13॥
</details>

<details open><summary>ಮೂಲಮ್ - 14</summary>

ಪ್ರಜಂಘಸ್ತು ಮಹಾವೀರೋ ಯೂಪಾಕ್ಷಸಹಿತೋ ಬಲೀ ।  
ಗದಯಾಭಿಯಯೌ ಕ್ರುದ್ಧೋ ವಾಲಿಪುತ್ರಂ ಮಹಾಬಲಮ್ ॥
</details>

<details><summary>ಅನುವಾದ</summary>

ಮತ್ತೆ ಯೂಪಾಕ್ಷನ ಸಹಿತ ಬಲವಂತ ಮಹಾವೀರ ಪ್ರಜಂಘನು ಕುಪಿತನಾಗಿ ಮಹಾಬಲಿ ವಾಲಿಪುತ್ರನ ಮೇಲೆ ಗದೆಯನ್ನೆತ್ತಿಕೊಂಡು ಏರಿ ಬಂದನು.॥14॥
</details>

<details open><summary>ಮೂಲಮ್ - 15</summary>

ತಯೋರ್ಮಧ್ಯೇ ಕಪಿಶ್ರೇಷ್ಠಃ ಶೋಣಿತಾಕ್ಷ ಪ್ರಜಂಘಯೋಃ ।  
ವಿಶಾಖಯೋರ್ಮಧ್ಯಗತಃ ಪೂರ್ಣಚಂದ್ರ ಇವಾಬಭೌ ॥
</details>

<details><summary>ಅನುವಾದ</summary>

ಶೋಣಿತಾಕ್ಷ ಮತ್ತು ಪ್ರಜಂಘ ಇಬ್ಬರೂ ರಾಕ್ಷಸರ ನಡುವೆ ಕಪಿಶ್ರೇಷ್ಠ ಅಂಗದನು ಎರಡು ವಿಶಾಖಾ ನಕ್ಷತ್ರಗಳ ನಡುವೆ ಪೂರ್ಣಚಂದ್ರನಿರುವಂತೆ ಶೋಭಿಸಿದನು.॥15॥
</details>

<details open><summary>ಮೂಲಮ್ - 16</summary>

ಅಂಗದಂ ಪರಿರಕ್ಷಂತೌ ಮೈಂದೋ ದ್ವಿವಿದ ಏವ ಚ ।  
ತಸ್ಯ ತಸ್ಥತುರಭ್ಯಾಶೇ ಪರಸ್ಪರದಿದೃಕ್ಷಯಾ ॥
</details>

<details><summary>ಅನುವಾದ</summary>

ಆಗ ಮೈಂದ ಮತ್ತು ದ್ವಿವಿದರು ಅಂಗದನ ರಕ್ಷಣೆಗಾಗಿ ಅವನ ಬಳಿ ಬಂದು ನಿಂತರು. ಅವರಿಬ್ಬರೂ ತಮಗೆ ಯೋಗ್ಯನಾದ ಯೋಧನನ್ನು ಹುಡುಕುತ್ತಿದ್ದರು.॥16॥
</details>

<details open><summary>ಮೂಲಮ್ - 17</summary>

ಅಭಿಪೇತುರ್ಮಹಾಕಾಯಾಃ ಪ್ರತಿಯತ್ತಾ ಮಹಾಬಲಾಃ ।  
ರಾಕ್ಷಸಾ ವಾನರಾನ್  ರೋಷಾದಸಿಬಾಣಗದಾಧರಾಃ ॥
</details>

<details><summary>ಅನುವಾದ</summary>

ಅಷ್ಟರಲ್ಲಿ ಖಡ್ಗ, ಬಾಣ, ಗದೆ ಧರಿಸಿಕೊಂಡು ಅನೇಕ ಮಹಾಬಲಿ ವಿಶಾಲಕಾಯ ರಾಕ್ಷಸರು ರೋಷದಿಂದ ವಾನರರ ಮೇಲೆ ಎರಗಿದರು.॥17॥
</details>

<details open><summary>ಮೂಲಮ್ - 18</summary>

ತ್ರಯಾಣಾಂ ವಾನರೇಂದ್ರಾಣಾಂ ತ್ರಿಭೀ ರಾಕ್ಷಸಪುಂಗವೈಃ ।  
ಸಂಸಕ್ತಾನಾಂ ಮಹದ್ಯುದ್ಧಮಭವದ್ ರೋಮಹರ್ಷಣಮ್ ॥
</details>

<details><summary>ಅನುವಾದ</summary>

ಅಂಗದ, ಮೈಂದ, ದ್ವಿವಿದ ಈ ಮೂವರೂ ಪ್ರಮುಖ ರಾಕ್ಷಸರಾದ ಶೋಣಿತಾಕ್ಷ, ಯೂಪಾಕ್ಷ, ಪ್ರಜಂಘ ಈ ಮೂವರೊಂದಿಗೆ ರೋಮಾಂಚಕರವಾದ ಭಯಂಕರ ಯುದ್ಧ ಪ್ರಾರಂಭವಾಯಿತು.॥18॥
</details>

<details open><summary>ಮೂಲಮ್ - 19</summary>

ತೇ ತು ವೃಕ್ಷಾನ್ ಸಮಾದಾಯ ಸಂಪ್ರಚಿಕ್ಷಿಪುರಾಹವೇ ।  
ಖಡ್ಗೇನ ಪ್ರತಿಚಿಕ್ಷೇಪ ತಾನ್ ಪ್ರಜಂಘೋ ಮಹಾಬಲಃ ॥
</details>

<details><summary>ಅನುವಾದ</summary>

ಈ ಮೂವರೂ ವಾನರರು ರಣರಂಗದಲ್ಲಿ ವೃಕ್ಷಗಳನ್ನೆತ್ತಿ ನಿಶಾಚರರ ಮೇಲೆ ಎಸೆಯುತ್ತಿದ್ದರು, ಆದರೆ ಮಹಾಬಲಿ ಪ್ರಜಂಘನು ತನ್ನ ಖಡ್ಗದಿಂದ ಎಲ್ಲ ವೃಕ್ಷಗಳನ್ನು ಕತ್ತರಿಸಿಬಿಟ್ಟನು.॥19॥
</details>

<details open><summary>ಮೂಲಮ್ - 20</summary>

ರಥಾನಶ್ವಾನ್ ದ್ರುಮಾನ್ಶೈಲಾನ್ ಪ್ರತಿಕ್ಷಿಪುರಾಹವೇ ।  
ಶರೌಘೈಃ ಪ್ರತಿಚಿಚ್ಛೇದ ತಾನ್ಯೂಪಾಕ್ಷೋ ಮಹಾಬಲಃ ॥
</details>

<details><summary>ಅನುವಾದ</summary>

ಅನಂತರ ಅವರು ಯುದ್ಧದಲ್ಲಿ ರಾಕ್ಷಸರ ರಥ, ಕುದುರೆಗಳ ಮೇಲೆ ಪರ್ವತ ಶಿಖರಗಳನ್ನು ಎಸೆದರು. ಆದರೆ ಮಹಾ ಬಲಿ ಯೂಪಾಕ್ಷನು ತನ್ನ ಬಾಣಗಳಿಂದ ಅವನ್ನು ಪುಡಿಪುಡಿ ಮಾಡಿದನು.॥20॥
</details>

<details open><summary>ಮೂಲಮ್ - 21</summary>

ಸೃಷ್ಟಾನ್ ದ್ವಿವಿದಮೈಂದಾಭ್ಯಾಂ ದ್ರುಮಾನುತ್ಪಾಟ್ಯ ವೀರ್ಯವಾನ್ ।  
ಬಭಂಜ ಗದಯಾ ಮಧ್ಯೇ ಶೋಣಿತಾಕ್ಷಃ ಪ್ರತಾಪವಾನ್ ॥
</details>

<details><summary>ಅನುವಾದ</summary>

ಮೈಂದ, ದ್ವಿವಿದರು ವೃಕ್ಷಗಳನ್ನು ಕಿತ್ತು ರಾಕ್ಷಸರ ಮೇಲೆ ಪ್ರಯೋಗಿಸಿದುದನ್ನು ಬಲ ವಿಕ್ರಮಶಾಲಿ, ಪ್ರತಾಪಿ ಶೋಣಿತಾಕ್ಷನು ತನ್ನ ಗದೆಯಿಂದ ನಡುವೆಯೇ ಹೊಡೆದು ಉರುಳಿಸಿದನು.॥21॥
</details>

<details open><summary>ಮೂಲಮ್ - 22</summary>

ಉದ್ಯಮ್ಯ ವಿಪುಲಂ ಖಡ್ಗಂ ಪರಮರ್ಮ ವಿದಾರಣಮ್ ।  
ಪ್ರಜಂಘೋ ವಾಲಿಪುತ್ರಾಯ ಅಭಿದುದ್ರಾವ ವೇಗಿತಃ ॥
</details>

<details><summary>ಅನುವಾದ</summary>

ಅನಂತರ ಪ್ರಜಂಘನು ಶತ್ರುಗಳ ಮರ್ಮಭೇದೀ ಒಂದು ದೊಡ್ಡ ಖಡ್ಗವನ್ನೆತ್ತಿಕೊಂಡು ವಾಲಿಪುತ್ರ ಅಂಗದನ ಮೇಲೆ ಆಕ್ರಮಣ ಮಾಡಿದನು.॥22॥
</details>

<details open><summary>ಮೂಲಮ್ - 23</summary>

ತಮಭ್ಯಾಶಗತಂ ದೃಷ್ಟ್ವಾ ವಾನರೇಂದ್ರೋ ಮಹಾಬಲಃ ।  
ಆಜಘಾನಾಶ್ವಕರ್ಣೇನ  ದ್ರುಮೇಣಾತಿಬಲಸ್ತದಾ ॥
</details>

<details open><summary>ಮೂಲಮ್ - 24</summary>

ಬಾಹುಂ ಚಾಸ್ಯ ಸನಿಸ್ತ್ರಿಂಶಮಾಜಘಾನ ಸ ಮುಷ್ಟಿನಾ ।  
ವಾಲಿಪುತ್ರಸ್ಯ ಘಾತೇನ ಸ ಪಪಾತ ಕ್ಷಿತಾವಸಿಃ ॥
</details>

<details><summary>ಅನುವಾದ</summary>

ಅವನು ಹತ್ತಿರ ಬರುವುದನ್ನು ನೋಡಿ ಅತಿಶಯ ಶಕ್ತಿಶಾಲಿ ಮಹಾಬಲಿ ವಾನರರಾಜ ಅಂಗದನು ಅಶ್ವಕರ್ಣ ಎಂಬ ವೃಕ್ಷದಿಂದ ಹೊಡೆದು, ಖಡ್ಗವನ್ನು ಧರಿಸಿದ ಬಾಹುವಿಗೆ ಒಂದು ಗದ್ದುಹೊಡೆದನು. ವಾಲಿಪುತ್ರನ ಆ ಆಘಾತದಿಂದ ಖಡ್ಗವು ಭೂಮಿಗೆ ಬಿದ್ದುಹೋಯಿತು.॥23-24॥
</details>

<details open><summary>ಮೂಲಮ್ - 25</summary>

ತಂ ದೃಷ್ಟ್ವಾ ಪತಿತಂ ಭೂಮೌ ಖಡ್ಗಂ ಮುಸಲಸಂನಿಭಮ್ ।  
ಮುಷ್ಟಿಂ ಸಂವರ್ತಯಾಮಾಸ ವಜ್ರಕಲ್ಪಂ ಮಹಾಬಲಃ ॥
</details>

<details><summary>ಅನುವಾದ</summary>

ಒನಕೆಯಂತಿದ್ದ ಆ ಖಡ್ಗವು ಬಿದ್ದುಹೋದಾಗ ಮಹಾಬಲಿ ಪ್ರಜಂಘನು ತನ್ನ ವಜ್ರದಂತಹ ಭಯಂಕರ ಮುಷ್ಟಿಯನ್ನು ತಿರುಗಿಸಲು ಪ್ರಾರಂಭಿಸಿದನು.॥25॥
</details>

<details open><summary>ಮೂಲಮ್ - 26</summary>

ಸ ಲಲಾಟೇ ಮಹಾವೀರ್ಯಮಂಗದಂ ವಾನರರ್ಷಭಮ್ ।  
ಆಜಘಾನ ಮಹಾತೇಜಾಃ ಸ ಮುಹೂರ್ತಂ ಚಚಾಲ ಹ ॥
</details>

<details><summary>ಅನುವಾದ</summary>

ಆ ಮಹಾತೇಜಸ್ವೀ ನಿಶಾಚರನು ಮಹಾಪರಾಕ್ರಮಿ ವಾನರ ಶಿರೋಮಣಿ ಅಂಗದನ ಹಣೆಗೆ ಜೋರಾಗಿ ಗುದ್ದಿದನು; ಇದರಿಂದ ಅಂಗದನಿಗೆ ಎರಡು ಘಳಿಗೆ ತಲೆ ಸುತ್ತತೊಡಗಿತು.॥26॥
</details>

<details open><summary>ಮೂಲಮ್ - 27</summary>

ಸ ಸಂಜ್ಞಾಂ ಪ್ರಾಪ್ಯ ತೇಜಸ್ವೀ ವಾಲಿಪುತ್ರಃ ಪ್ರತಾಪವಾನ್ ।  
ಪ್ರಜಂಘಸ್ಯ ಶಿರಃ ಕಾಯಾತ್ಪಾತಯಾಮಾಸ ಮುಷ್ಟಿನಾ ॥
</details>

<details><summary>ಅನುವಾದ</summary>

ಅನಂತರ ಸುಧಾರಿಸಿಕೊಂಡ ತೇಜಸ್ವೀ, ಪ್ರತಾಪಿ, ವಾಲಿಕುಮಾರನು ಪ್ರಜಂಘನಿಗೆ ಬಲವಾಗಿ ಮುಷ್ಟಿಪ್ರಹಾರ ಮಾಡಿ ರುಂಡ-ಮುಂಡ ಬೇರ್ಪಡಿಸಿದನು.॥27॥
</details>

<details open><summary>ಮೂಲಮ್ - 28</summary>

ಸ ಯೂಪಾಕ್ಷೋಽಶ್ರುಪೂರ್ಣಾಕ್ಷಃ ಪಿತೃವ್ಯೇ ನಿಹತೇ ರಣೇ ।  
ಅವರುಹ್ಯ ರಥಾತ್ಕ್ಷಿಪ್ರಂ ಕ್ಷೀಣೇಷುಃ ಖಡ್ಗಮಾದದೇ ॥
</details>

<details><summary>ಅನುವಾದ</summary>

ರಣಭೂಮಿಯಲ್ಲಿ ತನ್ನ ಚಿಕ್ಕಪ್ಪ ಪ್ರಜಂಘನು ಹತನಾದಾಗ ಯೂಪಾಕ್ಷನು ಕಣ್ಣುಗಳಲ್ಲಿ ನೀರೂರಿತು. ಅವನ ಬಾಣಗಳು ನಾಶವಾಗಿದ್ದವು. ಅದಕ್ಕಾಗಿ ಕೂಡಲೇ ರಥದಿಂದ ಕೆಳಗಿಳಿದು ಖಡ್ಗವನ್ನೆತ್ತಿಕೊಂಡನು.॥28॥
</details>

<details open><summary>ಮೂಲಮ್ - 29</summary>

ತಮಾಪತಂತಂ ಸಂಪ್ರೇಕ್ಷ್ಯ ಯೂಪಾಕ್ಷಂ ದ್ವಿವಿದಸ್ತ್ವರನ್ ।  
ಆಜಘಾನೋರಸಿ ಕ್ರುದ್ಧೋ ಜಗ್ರಾಹ ಚ  ಬಲಾದ್ಬಲೀ ॥
</details>

<details><summary>ಅನುವಾದ</summary>

ಯೂಪಾಕ್ಷನು ಆಕ್ರಮಿಸಿದುದನ್ನು ಬಲವಂತ ವೀರ ದ್ವಿವಿದನು ಕುಪಿತನಾಗಿ ವೇಗವಾಗಿ ಅವನ ಎದೆಗೆ ಹೊಡೆದು, ಬಲವಂತವಾಗಿ ಅವನನ್ನು ಹಿಡಿದುಕೊಂಡನು.॥29॥
</details>

<details open><summary>ಮೂಲಮ್ - 30</summary>

ಗೃಹೀತಂ ಭ್ರಾತರಂ ದೃಷ್ಟ್ವಾ ಶೋಣಿತಾಕ್ಷೋ ಮಹಾಬಲಃ ।  
ಆಜಘಾನ ಮಹಾತೇಜಾ ವಕ್ಷಸಿ ದ್ವಿವಿದಂ ತತಃ ॥
</details>

<details><summary>ಅನುವಾದ</summary>

ತಮ್ಮನನ್ನು ಹಿಡಿದುಕೊಂಡಿದ್ದ ದ್ವಿವಿದನ ಎದೆಗೆ ಮಹಾ ತೇಜಸ್ವೀ ಬಲಿಷ್ಠ ಶೋಣಿತಾಕ್ಷನು ಗದೆಯಿಂದ ಪ್ರಹರಿಸಿದನು.॥30॥
</details>

<details open><summary>ಮೂಲಮ್ - 31</summary>

ಸ ತತೋಽಭಿಹತಸ್ತೇನ ಚಚಾಲ ಚ ಮಹಾಬಲಃ ।  
ಉದ್ಯತಾಂ ಚ ಪುನಸ್ತಸ್ಯ ಜಹಾರ ದ್ವಿವಿದೋ ಗದಾಮ್ ॥
</details>

<details><summary>ಅನುವಾದ</summary>

ಶೋಣಿತಾಕ್ಷನ ಏಟಿನಿಂದ ಮಹಾಬಲಿ ದ್ವಿವಿದನು ವಿಚಲಿತನಾದನು. ಬಳಿಕ ಅವನು ಪುನಃ ಗದೆಯನ್ನೆತ್ತಿದಾಗ ದ್ವಿವಿದನು ಅದನ್ನು ಸಟ್ಟನೆ ಕಿತ್ತುಕೊಂಡನು.॥31॥
</details>

<details open><summary>ಮೂಲಮ್ - 32</summary>

ಏತಸ್ಮಿನ್ನಂತರೇ ಮೈಂದೋ ದ್ವಿವಿದಾಭ್ಯಾಶಮಾಗಮತ್ ।  
ಯೂಪಾಕ್ಷಂ ತಾಡಯಾಮಾಸ ತಲೇನೋರಸಿ ವೀರ್ಯವಾನ್ ॥
</details>

<details><summary>ಅನುವಾದ</summary>

ಅಷ್ಟರಲ್ಲಿ ಪರಾಕ್ರಮಿ ಮೈಂದನೂ ದ್ವಿವಿದನ ಬಳಿಗೆ ಬಂದು ಯೂಪಾಕ್ಷನ ಎದೆಗೆ ಅಂಗೈಯಿಂದ ಜೋರಾಗಿ ಥಳಿಸಿದನು.॥32॥
</details>

<details open><summary>ಮೂಲಮ್ - 33</summary>

ತೌ ಶೋಣಿತಾಕ್ಷ ಯೂಪಾಕ್ಷೌ ಪ್ಲವಂಗಾಭ್ಯಾಂ ತರಸ್ವಿನೌ ।  
ಚಕ್ರತುಃ ಸಮರೇ ತೀವ್ರಮಾಕರ್ಷೋತ್ಪಾಟನಂ ಭೃಶಮ್ ॥
</details>

<details><summary>ಅನುವಾದ</summary>

ವೇಗವಂತರಾದ ವೀರ ಶೋಣಿತಾಕ್ಷನ ಮತ್ತು ಯೂಪಾಕ್ಷರಿಬ್ಬರೂ ವಾರನ ಮೈಂದ-ದ್ವಿವಿದರೊಡನೆ ಪರಸ್ಪರ ಎಳೆದಾಡುತ್ತಾ ಸೆಣಸಾಡತೊಡಗಿದರು.॥33॥
</details>

<details open><summary>ಮೂಲಮ್ - 34</summary>

ದ್ವಿವಿದಃ ಶೋಣಿತಾಕ್ಷಂ ತು ವಿದದಾರ ನಖೈರ್ಮುಖೇ ।  
ನಿಷ್ಪಿಪೇಷ ಚ ವೀರ್ಯೇಣ ಕ್ಷಿತಾವಾವಿಧ್ಯ ವೀರ್ಯವಾನ್ ॥
</details>

<details><summary>ಅನುವಾದ</summary>

ಪರಾಕ್ರಮಿ ದ್ವಿವಿದನು ತನ್ನ ಉಗುರುಗಳಿಂದ ಶೋಣಿತಾಕ್ಷನ ಮುಖವನ್ನು ಪರಚಿ, ಅವನನ್ನು ಬಲಪೂರ್ವಕ ನೆಲಕ್ಕೆ ಅಪ್ಪಳಿಸಿ ಜಜ್ಜಿಹಾಕಿದನು.॥34॥
</details>

<details open><summary>ಮೂಲಮ್ - 35</summary>

ಯೂಪಾಕ್ಷಮಭಿಸಂಕ್ರುದ್ಧೋ ಮೈಂದೋ ವಾನರಪುಂಗವಃ ।  
ಪೀಡಯಾಮಾಸ ಬಾಹುಭ್ಯಾಂ ಪಪಾತ ಸ ಹತಃ ಕ್ಷಿತೌ ॥
</details>

<details><summary>ಅನುವಾದ</summary>

ಪರಮಕ್ರುದ್ಧನಾದ ವಾನರಶ್ರೇಷ್ಠ ಮೈಂದನು ಯೂಪಾಕ್ಷನನ್ನು ತನ್ನ ಎರಡು ತೋಳುಗಳಿಂದ ಬಲವಾಗಿ ಅಮುಕಿದಾಗ ಅವನು ಪ್ರಾಣಹೀನನಾಗಿ ನೆಲಕ್ಕುರುಳಿದನು.॥35॥
</details>

<details open><summary>ಮೂಲಮ್ - 36</summary>

ಹತಪ್ರವೀರಾ ವ್ಯಥಿತಾ ರಾಕ್ಷಸೇಂದ್ರ ಚಮೂಸ್ತಥಾ ।  
ಜಗಾಮಾಭಿಮುಖೀ ಸಾ ತು ಕುಂಭಕರ್ಣಾತ್ಮಜೋ ಯತಃ ॥
</details>

<details><summary>ಅನುವಾದ</summary>

ಈ ಪ್ರಮುಖ ವೀರರು ಹತರಾದಾಗ ರಾಕ್ಷಸ ರಾಜನ ಸೈನ್ಯವು ವ್ಯಥಿತವಾಗಿ ಕುಂಭಕರ್ಣನ ಪುತ್ರನು ಯುದ್ಧ ಮಾಡುವಲ್ಲಿಗೆ ಓಡಿಹೋಯಿತು.॥36॥
</details>

<details open><summary>ಮೂಲಮ್ - 37</summary>

ಆಪತಂತೀಂ ಚ ವೇಗೇನ ಕುಂಭಸ್ತಾಂ ಸಾಂತ್ವಯಚ್ಚಮೂಮ್ ।  
ಅಥೋತ್ಕೃಷ್ಟಂ ಮಹಾವೀರ್ಯೈರ್ಲಬ್ಧ ಲಕ್ಷೈಃ ಪ್ಲವಂಗಮೈಃ ॥
</details>

<details><summary>ಅನುವಾದ</summary>

ವೇಗವಾಗಿ ಬರುತ್ತಿದ್ದ ಆ ಸೈನ್ಯಕ್ಕೆ ಸಾಂತ್ವನ ನೀಡಿದನು. ಇನ್ನೊಂದೆಡೆ ಮಹಾಪರಾಕ್ರಮಿ ವಾನರರು ಯುದ್ಧದಲ್ಲಿ ಸಫಲರಾದ್ದರಿಂದ ಜೋರಾಗಿ ಗರ್ಜಿಸುತ್ತಿದ್ದರು.॥37॥
</details>

<details open><summary>ಮೂಲಮ್ - 38</summary>

ನಿಪಾತಿತ ಮಹಾವೀರಾಂ ದೃಷ್ಟ್ವಾ ರಕ್ಷಶ್ಚಮೂಂ ತದಾ ।  
ಕುಂಭಃ ಪ್ರಚಕ್ರೇ ತೇಜಸ್ವೀ ರಣೇ ಕರ್ಮ ಸುದುಷ್ಕರಮ್ ॥
</details>

<details><summary>ಅನುವಾದ</summary>

ರಾಕ್ಷಸ ಸೈನ್ಯದ ದೊಡ್ಡ ದೊಡ್ಡ ವೀರರು ಸತ್ತುಹೋಗಿರುವುದನ್ನು ನೋಡಿ, ತೇಜಸ್ವೀ ಕುಂಭನು ರಣರಂಗದಲ್ಲಿ ಅತ್ಯಂತ ದುಷ್ಕರ ಕರ್ಮ ಮಾಡಲು ಪ್ರಾರಂಭಿಸಿದನು.॥38॥
</details>

<details open><summary>ಮೂಲಮ್ - 39</summary>

ಸ ಧನುರ್ಧನ್ವಿನಾಂ ಶ್ರೇಷ್ಠಃ ಪ್ರಗೃಹ್ಯ ಸುಸಮಾಹಿತಃ ।  
ಮುಮೋಚಾಶೀವಿಷಪ್ರಖ್ಯಾನ್ಶರಾನ್ ದೇಹ ವಿದಾರಣಾನ್ ॥
</details>

<details><summary>ಅನುವಾದ</summary>

ಧನುರ್ಧರರಲ್ಲಿ ಶ್ರೇಷ್ಠನಾದ ಅವನು ಯುದ್ಧದಲ್ಲಿ ಅತ್ಯಂತ ಏಕಾಗ್ರಚಿತ್ತನಾಗಿದ್ದನು. ಅವನು ಧನುಸ್ಸನ್ನೆತ್ತಿ ದೇಹವನ್ನು ವಿದೀರ್ಣಗೊಳಿಸುವಂತಹ ಸರ್ಪದಂತೆ ವಿಷದ ಬಾಣಗಳನ್ನು ಮಳೆಗರೆಯತೊಡಗಿದನು.॥39॥
</details>

<details open><summary>ಮೂಲಮ್ - 40</summary>

ತಸ್ಯ ತಚ್ಛುಶುಭೇ, ಭೂಯಃ ಸಶರಂ ಧನುರುತ್ತಮಮ್ ।  
ವಿದ್ಯುದೈರಾವತಾರ್ಚಿಷ್ಮದ್ ದ್ವಿತೀಯೇಂದ್ರ ಧನುರ್ಯಥಾ ॥
</details>

<details><summary>ಅನುವಾದ</summary>

ಅವನ ಆ ಬಾಣಸಹಿತ ಉತ್ತಮ ಧನುಸ್ಸು ಮಿಂಚಿ ನಂತೆ ಮತ್ತು ಐರಾವತದ ಪ್ರಭೆಯಿಂದ ಕೂಡಿ ಇನ್ನೊಂದು ಇಂದ್ರನ ಧನುಸ್ಸಿನಂತೆ ಶೋಭಿಸುತ್ತಿತ್ತು.॥40॥
</details>

<details open><summary>ಮೂಲಮ್ - 41</summary>

ಆಕರ್ಣಕೃಷ್ಟಮುಕ್ತೇನ ಜಘಾನ ದ್ವಿವಿದಂ ತದಾ ।  
ತೇನ  ಹಾಟಕಪುಂಖೇನ ಪತ್ರಿಣಾ ಪತ್ರವಾಸಸಾ ॥
</details>

<details><summary>ಅನುವಾದ</summary>

ಅವನು ಸ್ವರ್ಣರೆಕ್ಕೆಗಳುಳ್ಳ ಬಾಣವನ್ನು ಆಕರ್ಣಾಂತ ಸೆಳೆದು ಪ್ರಯೋಗಿಸಿ ದ್ವಿವಿದನನ್ನು ಗಾಯಗೊಳಿಸಿದನು.॥41॥
</details>

<details open><summary>ಮೂಲಮ್ - 42</summary>

ಸಹಸಾಭಿಹತಸ್ತೇನ ವಿಪ್ರಮುಕ್ತಪದಃ ಸ್ಫುರನ್ ।  
ನಿಪಪಾತ ತ್ರಿಕೂಟಾಭೋ ವಿಹ್ವಲನ್ ಪ್ಲವಗೋತ್ತಮಃ ॥
</details>

<details><summary>ಅನುವಾದ</summary>

ಅವನ ಬಾಣದಿಂದ ತ್ರಿಕೂಟ ಪರ್ವತದಂತೆ ವಿಶಾಲಕಾಯ ವಾನರಶ್ರೇಷ್ಠ ದ್ವಿವಿದನು ತತ್ತರಿಸುತ್ತಾ ಕೆಕ-ಕಾಲು ಚೆಲ್ಲಿ ಭೂಮಿಯಲ್ಲಿ ಬಿದ್ದುಬಿಟ್ಟನು.॥42॥
</details>

<details open><summary>ಮೂಲಮ್ - 43</summary>

ಮೈಂದಸ್ತು ಭ್ರಾತರಂ ತತ್ರ ಭಗ್ನಂದೃಷ್ಟ್ವಾಮಹಾಹವೇ ।  
ಅಭಿದುದ್ರಾವ ವೇಗೇನ ಪ್ರಗೃಹ್ಯ ವಿಪುಲಾಂ ಶಿಲಾಮ್ ॥
</details>

<details><summary>ಅನುವಾದ</summary>

ಆ ಮಹಾಸಂಗ್ರಾಮದಲ್ಲಿ ತನ್ನ ತಮ್ಮನು ಗಾಯಗೊಂಡು ಬಿದ್ದಿರುವುದನ್ನು ನೋಡಿ ಮೈಂದನು ದೊಡ್ಡದಾದ ಶಿಲಾಖಂಡ ವನ್ನೆತ್ತಿಕೊಂಡು ವೇಗವಾಗಿ ಓಡಿ ಬಂದನು.॥43॥
</details>

<details open><summary>ಮೂಲಮ್ - 44</summary>

ತಾಂ ಶಿಲಾಂ ತು ಪ್ರಚಿಕ್ಷೇಪ ರಾಕ್ಷಸಾಯ ಮಹಾಬಲಃ ।  
ಬಿಭೇದ ತಾಂ ಶಿಲಾಂ ಕುಂಭಃ ಪ್ರಸನ್ನೈಃ ಪಂಚಭಿಃ ಶರೈಃ ॥
</details>

<details><summary>ಅನುವಾದ</summary>

ಮಹಾಬಲಿ ವಾನರವೀರನು ಆ ಶಿಲೆಯನ್ನು ರಾಕ್ಷಸನ ಮೇಲೆ ಎಸೆದನು,  ಆದರೆ ಕುಂಭನು ಐದು ಹೊಳೆಯುತ್ತಿರುವ ಬಾಣಗಳಿಂದ ಆ ಶಿಲೆಯನ್ನು ಪುಡಿ ಪುಡಿ ಮಾಡಿದನು.॥44॥
</details>

<details open><summary>ಮೂಲಮ್ - 45</summary>

ಸಂಧಾಯ ಚಾನ್ಯಂ ಸುಮುಖಂ ಶರಮಾಶೀವಿಷೋಪಮಮ್ ।  
ಆಜಘಾನ ಮಹಾತೇಜಾ ವಕ್ಷಸಿ ದ್ವಿವಿದಾಗ್ರಜಮ್ ॥
</details>

<details><summary>ಅನುವಾದ</summary>

ಮತ್ತೆ ವಿಷಧರ ಸರ್ಪದಂತಹ ಭಯಂಕರ ಮತ್ತು ಸುಂದರವಾದ ತುದಿಯುಳ್ಳ ಇನ್ನೊಂದು ಬಾಣವನ್ನು ಧನುಸ್ಸಿಗೆ ಹೂಡಿ, ಅದರಿಂದ ಮಹಾತೇಜಸ್ವೀ ವೀರ ಮೈಂದನ ಎದೆಯಲ್ಲಿ ಆಳವಾಗಿ ಗಾಯಗೊಳಿಸಿದನು.॥45॥
</details>

<details open><summary>ಮೂಲಮ್ - 46</summary>

ಸ ತು ತೇನ ಪ್ರಹಾರೇಣ ಮೈಂದೋ ವಾನರಯೂಥಪಃ ।  
ಮರ್ಮಣ್ಯಭಿಹತಸ್ತೇನ ಪಪಾತ ಭುವಿ ಮೂರ್ಛಿತಃ ॥
</details>

<details><summary>ಅನುವಾದ</summary>

ಅವನ ಆ ಪ್ರಹಾರದಿಂದ ವಾನರ ದಳಪತಿ ಮೈಂದನ ಮರ್ಮಸ್ಥಾನದಲ್ಲಿ ಭಾರೀ ಆಘಾತವುಂಟಾಗಿ ಅವನು ಮೂರ್ಛಿತನಾಗಿ ಭೂಮಿಗೆ ಬಿದ್ದನು.॥46॥
</details>

<details open><summary>ಮೂಲಮ್ - 47</summary>

ಅಂಗದೋ ಮಾತುಲೌ ದೃಷ್ಟ್ವಾಮಥಿತೌ ತು ಮಹಾಬಲೌ ।  
ಅಭಿದುದ್ರಾವ ವೇಗೇನ ಕುಂಭಮುದ್ಯತ ಕಾರ್ಮುಕಮ್ ॥
</details>

<details><summary>ಅನುವಾದ</summary>

ಮೈಂದ-ದ್ವಿವಿದರು ಅಂಗದನ ಮಾವರಾಗಿದ್ದರು. ಮಹಾಬಲಿಗಳಾದ ಅವರಿಬ್ಬರೂ ವೀರರು ಗಾಯಗೊಂಡಿರುವುದನ್ನು ನೋಡಿ ಅಂಗದನು ಧನುಸ್ಸನ್ನೆತ್ತಿಕೊಂಡು ಎದುರಿಗೆ ನಿಂತಿದ್ದ ಕುಂಭನ ಮೇಲೆ ವೇಗವಾಗಿ ಆಕ್ರಮಣ ಮಾಡಿದನು.॥47॥
</details>

<details open><summary>ಮೂಲಮ್ - 48</summary>

ತಮಾಪತಂತಂ ವಿವ್ಯಾಧ ಕುಂಭಃ ಪಂಚಭಿರಾಯಸೈಃ ।  
ತ್ರಿಭಿಶ್ಚಾನ್ಯೈಃ ಶಿತೈರ್ಬಾಣೈರ್ಮಾತಂಗಮಿವ ತೋಮರೈಃ ।  
ಸೋಂಽಗದಂ ಬಹುಭಿರ್ಬಾಣೈಃ ಕುಂಭೋ ವಿವ್ಯಾಧ ವೀರ್ಯವಾನ್ ॥
</details>

<details><summary>ಅನುವಾದ</summary>

ಅಂಗದನು ಬರುತ್ತಿರುವುದನ್ನು ನೋಡಿ ಕುಂಭನು ಐದು ಬಾಣಗಳಿಂದ ಅವನನ್ನು ಘಾಸಿಗೊಳಿಸಿ ಪುನಃ ಮೂರು ಬಾಣಗಳನ್ನು ಹೊಡೆದನು. ಮಾವುತನ ಅಂಕುಶದಿಂದ ಮತ್ತಗಜವನ್ನು ಚುಚ್ಚುವಂತೆ ಪರಾಕ್ರಮಿ ಕುಂಭನು ಅನೇಕ ಬಾಣಗಳಿಂದ ಅಂಗದನನ್ನು ಗಾಯಗೊಳಿಸಿದನು.॥48॥
</details>

<details open><summary>ಮೂಲಮ್ - 49</summary>

ಅಕುಂಠಧಾರೈರ್ನಿಶಿತೈಸ್ತೀಕ್ಷ್ಣೈಃ ಕನಕಭೂಷಣೈಃ ।  
ಅಂಗದಃ ಪ್ರತಿವಿದ್ಧಾಂಗೋ ವಾಲಿಪುತ್ರೋ ನ ಕಂಪತೇ ॥
</details>

<details><summary>ಅನುವಾದ</summary>

ಮೊಂಡಾಗದ, ಸ್ವರ್ಣಭೂಷಿತ ತೀಕ್ಷ್ಣ ಬಾಣಗಳಿಂದ ವಾಲಿಪುತ್ರ ಅಂಗದನ ಇಡೀ ಶರೀರ ಭಿನ್ನ ಭಿನ್ನವಾಗಿದ್ದರೂ ಅವನು ಕಂಪಿಸಲಿಲ್ಲ.॥49॥
</details>

<details open><summary>ಮೂಲಮ್ - 50½</summary>

ಶಿಲಾಪಾದಪವರ್ಷಾಣಿ ತಸ್ಯ ಮೂರ್ಧ್ನಿ ವವರ್ಷ ಹ ।  
ಸ ಪ್ರಚಿಚ್ಛೇದ ತಾನ್ಸರ್ವಾನ್ ಬಿಭೇದ ಚ ಪುನಃ ಶಿಲಾಃ ॥  
ಕುಂಭಕರ್ಣಾತ್ಮಜಃ ಶ್ರೀಮಾನ್ ವಾಲಿಪುತ್ರಸಮೀರಿತಾನ್ ।
</details>

<details><summary>ಅನುವಾದ</summary>

ಅವನು ಆ ರಾಕ್ಷಸನ ಮಸ್ತಕದ ಮೇಲೆ ಶಿಲೆಗಳ ಮತ್ತು ವೃಕ್ಷಗಳ ಮಳೆಯನ್ನೇ ಗರೆದನು. ಆದರೆ ಕುಂಭಕರ್ಣ ಪುತ್ರ ಕುಂಭನು ವಾಲಿಪುತ್ರನು ಎಸೆದಿರುವ ಎಲ್ಲ ವೃಕ್ಷಗಳನ್ನು ಕತ್ತರಿಸಿ, ಶಿಲೆಗಳನ್ನು ಒಡೆದು ಹಾಕಿದನು.॥50॥
</details>

<details open><summary>ಮೂಲಮ್ - 51½</summary>

ಆಪತಂತಂ ಚ ಸಂಪ್ರೇಕ್ಷ್ಯ ಕುಂಭೋ ವಾನರಯೂಥಪಮ್ ॥  
ಭ್ರುವೌವಿವ್ಯಾಧ ಬಾಣಾಭ್ಯಾಮುಲ್ಕಾಭ್ಯಾಮಿವ ಕುಂಜರಮ್ ।
</details>

<details><summary>ಅನುವಾದ</summary>

ಅನಂತರ ವಾನರ ಯೂಥಪತಿ ಅಂಗದನು ತನ್ನತ್ತ ಬರುತ್ತಿರುವುದನ್ನು ನೋಡಿ, ಎರಡು ಉಲ್ಕೆಗಳಿಂದ ಆನೆಯನ್ನು ಹೊಡೆದಂತೆ, ಎರಡು ಬಾಣಗಳಿಂದ ಅವನ ಹುಬ್ಬುಗಳಿಗೆ ಪ್ರಹರಿಸಿದನು.॥51॥
</details>

<details open><summary>ಮೂಲಮ್ - 52</summary>

ತಸ್ಯ ಸುಸ್ರಾವ ರುಧಿರಂ ಪಿಹಿತೇ ಚಾಸ್ಯಲೋಚನೇ ॥  
ಅಂಗದಃ ಪಾಣಿನಾ ನೇತ್ರೇ ಪಿಧಾಯ ರುಧಿರೋಕ್ಷಿತೇ ।
</details>

<details open><summary>ಮೂಲಮ್ - 53</summary>

ಸಾಲಮಾಸನ್ನಮೇಕೇನ ಪರಿಜಗ್ರಾಹ ಪಾಣಿನಾ ॥
</details>

<details open><summary>ಮೂಲಮ್ - 54</summary>

ಸಂಪೀಡ್ಯಚೋರಸಿ ಸಸ್ಕಂಧಂ ಕರೇಣಾಭಿನಿವೇಶ್ಯ ಚ ।  
ಕಿಂಚಿದಭ್ಯವನಮ್ಯೈನಮುನ್ಮಮಾಥ ಮಹಾರಣೇ ॥
</details>

<details><summary>ಅನುವಾದ</summary>

ಅಂಗದನ ಹುಬ್ಬುಗಳಿಂದ ರಕ್ತಹರಿದು ಕಣ್ಣುಕಾಣದಾಯಿತು. ಆಗ ಅವನು ಒಂದು ಕೈಯಿಂದ ರಕ್ತದಿಂದ ತೊಯ್ದ ತನ್ನ ಕಣ್ಣುಗಳನ್ನು ಮುಚ್ಚಿಕೊಂಡು, ಇನ್ನೊಂದು ಕೈಯಿಂದ ಪಕ್ಕದಲ್ಲೆ ಇದ್ದ ತಾಲವೃಕ್ಷವನ್ನು ಹಿಡಿದು, ಎದೆಯಿಂದ ಒತ್ತಿ ಆ ವೃಕ್ಷವನ್ನು ಬಗ್ಗಿಸಿ ಆ ಸಮರದಲ್ಲಿ ಒಂದೇ ಕೈಯಿಂದ ಕಿತ್ತುಕೊಂಡನು.॥52-54॥
</details>

<details open><summary>ಮೂಲಮ್ - 55</summary>

ತಮಿಂದ್ರ ಕೇತುಪ್ರತಿಮಂ ವೃಕ್ಷಂ ಮಂದರ ಸಂನಿಭಮ್ ।  
ಸಮುತ್ಸೃಜತ ವೇಗೇನ ಮಿಷತಾಂ ಸರ್ವರಕ್ಷಸಾಮ್ ॥
</details>

<details><summary>ಅನುವಾದ</summary>

ಆ ವೃಕ್ಷವು ಇಂದ್ರಧ್ವಜ ಹಾಗೂ ಮಂದರಾಚಲದಂತೆ ಎತ್ತರವಾಗಿತ್ತು. ಅದರಿಂದ ಅಂಗದನು ಎಲ್ಲ ರಾಕ್ಷಸರು ನೋಡುನೋಡುತ್ತಿರುವಂತೆ ವೇಗವಾಗಿ ಕುಂಭನ ಮೇಲೆ ಹೊಡೆದನು.॥55॥
</details>

<details open><summary>ಮೂಲಮ್ - 56</summary>

ಸ ಚಿಚ್ಛೇದ ಶಿತೈರ್ಬಾಣೈಃ ಸಪ್ತಭಿಃ ಕಾಯಭೇದನೈಃ ।  
ಅಂಗದೋ ವಿವ್ಯಥೇಽಭೀಕ್ಷ್ಣಂ ಸ ಪಪಾತ ಮುಮೋಹ ಚ ॥
</details>

<details><summary>ಅನುವಾದ</summary>

ಆದರೆ ಶರೀರವನ್ನು ವಿವೀರ್ಣಗೊಳಿಸುವಂತಹ ಏಳು ಹರಿತವಾದ ಬಾಣಗಳನ್ನು ಹೊಡೆದು ಕುಂಭನು ಆ ತಾಲವೃಕ್ಷವನ್ನು ತುಂಡುತುಂಡಾಸಿದನು. ಇದರಿಂದ ಅಂಗದನಿಗೆ ಬಹಳ ವ್ಯಥೆಯಾಯಿತು. ಅವನು ಮೊದಲೇ ಗಾಯಗೊಂಡಿದ್ದನು. ಆಗ ಮೂರ್ಛಿತನಾದನು.॥56॥
</details>

<details open><summary>ಮೂಲಮ್ - 57</summary>

ಅಂಗದಂ ಪತಿತಂ ದೃಷ್ಟ್ವಾಸೀದಂತಮಿವ ಸಾಗರೇ ।  
ದುರಾಸದಂ ಹರಿಶ್ರೇಷ್ಠಾ ರಾಘವಾಯ ನ್ಯವೇದಯನ್ ॥
</details>

<details><summary>ಅನುವಾದ</summary>

ದುರ್ಜಯ ವೀರ ಅಂಗದನು ಸಮುದ್ರದಲ್ಲಿ ಬೀಳುವಂತೆ ಭೂಮಿಯಲ್ಲಿ ಬಿದ್ದಿರುವುದನ್ನು ನೋಡಿ ಶ್ರೇಷ್ಠ ವಾನರರು ಶ್ರೀರಘುನಾಥನಿಗೆ ಇದನ್ನು ಸೂಚಿಸಿದರು.॥57॥
</details>

<details open><summary>ಮೂಲಮ್ - 58</summary>

ರಾಮಸ್ತು ವ್ಯಥಿತಂ ಶ್ರುತ್ವಾ ವಾಲಿಪುತ್ರಂ ಮಹಾಹವೇ ।  
ವ್ಯಾದಿದೇಶ ಹರಿಶ್ರೇಷ್ಠಾನ್ ಜಾಂಬವತ್ ಪ್ರಮುಖಾಂಸ್ತತಃ ॥
</details>

<details><summary>ಅನುವಾದ</summary>

ವಾಲಿಪುತ್ರ ಅಂಗದನು ಮಹಾಸಮರದಲ್ಲಿ ಮೂರ್ಛಿತನಾಗಿ ಬಿದ್ದಿರುವನೆಂದು ಕೇಳಿದಾಗ ಶ್ರೀರಾಮನು ಜಾಂಬವಂತ ಮೊದಲಾದ ಪ್ರಮುಖ ವಾನರವೀರರಿಗೆ ಯುದ್ಧಕ್ಕೆಹೋಗಲು ಆಜ್ಞಾಪಿಸಿದನು.॥58॥
</details>

<details open><summary>ಮೂಲಮ್ - 59</summary>

ತೇ ತು ವಾನರ ಶಾರ್ದೂಲಾಃ ಶ್ರುತ್ವಾ ರಾಮಸ್ಯ ಶಾಸನಮ್ ।  
ಅಭಿಪೇತುಃ ಸುಸಂಕ್ರುದ್ಧಾಃ ಕುಂಭಮುದ್ಯತ ಕಾರ್ಮುಕಮ್ ॥
</details>

<details><summary>ಅನುವಾದ</summary>

ಶ್ರೀರಾಮಚಂದ್ರನ ಆದೇಶವನ್ನು ಕೇಳಿ ಶ್ರೇಷ್ಠ ವಾನರವೀರರು ಅತ್ಯಂತ ಕುಪಿತರಾಗಿ ಧನುಸ್ಸನ್ನೆತ್ತಿಕೊಂಡು ಕುಂಭನ ಮೇಲೆ ಸುತ್ತಲಿಂದಲೂ ಆಕ್ರಮಿಸಿದರು.॥59॥
</details>

<details open><summary>ಮೂಲಮ್ - 60</summary>

ತತೋ ದ್ರುಮಶಿಲಾಹಸ್ತಾಃ ಕೋಪ ಸಂರಕ್ತಲೋಚನಾಃ ।  
ರಿರಕ್ಷಿಷಂತೋಽಭ್ಯಪತನ್ನಂಗದಂ ವಾನರರ್ಷಭಾಃ ॥
</details>

<details><summary>ಅನುವಾದ</summary>

ಅವರೆಲ್ಲ ಪ್ರಮುಖ ವೀರರು ಅಂಗದನನ್ನು ರಕ್ಷಿಸಲು ಬಯಸುತ್ತಿದ್ದರು. ಆದ್ದರಿಂದ ಕ್ರೋಧದಿಂದ ಕಣ್ಣು ಕೆಂಪಾಗಿಸಿ, ಕೈಗಳಲ್ಲಿ ವೃಕ್ಷ, ಶಿಲೆಗಳನ್ನು ಹಿಡಿದುಕೊಂಡು ರಾಕ್ಷಸನ ಕಡೆಗೆ ಓಡಿದನು.॥60॥
</details>

<details open><summary>ಮೂಲಮ್ - 61</summary>

ಜಾಂಬವಾಂಶ್ಚ ಸುಷೇಣಶ್ಚ ವೇಗದರ್ಶೀ ಚ ವಾನರಃ ।  
ಕುಂಭಕರ್ಣಾತ್ಮಜಂ ವೀರಂ ಕ್ರುದ್ಧಾಃ ಸಮಭಿದುದ್ರುವುಃ ॥
</details>

<details><summary>ಅನುವಾದ</summary>

ಜಾಂಬವಂತರು, ಸುಷೇಣ ಮತ್ತು ವೇಗದರ್ಶಿ ಕುಪಿತರಾಗಿ ವೀರ ಕುಂಭಕರ್ಣನ ಪುತ್ರನ ಮೇಲೆ ಆಕ್ರಮಿಸಿದರು.॥61॥
</details>

<details open><summary>ಮೂಲಮ್ - 62</summary>

ಸಮೀಕ್ಷ್ಯಾಪತತಸ್ತಾಂಸ್ತು  ವಾನರೇಂದ್ರಾನ್ಮಹಾಬಲಾನ್ ।  
ಆವವಾರ ಶರೌಘೇಣ ನಗೇನೇವ ಜಲಾಶಯಮ್ ॥
</details>

<details><summary>ಅನುವಾದ</summary>

ಆ ಮಹಾಬಲಿ ವಾನರ ಯೂಥಪತಿಗಳ ಆಕ್ರಮಣ ಮಾಡುವುದನ್ನು ನೋಡಿ ಕುಂಭನು ತನ್ನ ಬಾಣಗಳಿಂದ ಅವರೆಲ್ಲರನ್ನು ಹರಿದುಬರುವ ಜಲಪ್ರವಾಹವನ್ನು ಪರ್ವತವು ತಡೆಯುವಂತೆ, ತಡೆಹಿಡಿದನು.॥62॥
</details>

<details open><summary>ಮೂಲಮ್ - 63</summary>

ತಸ್ಯ ಬಾಣಪಥಂ ಪ್ರಾಪ್ಯ ನ ಶೇಕುರಪಿ ವೀಕ್ಷಿತುಮ್ ।  
ವಾನರೇಂದ್ರಾ ಮಹಾತ್ಮಾನೋ ವೇಲಾಮಿವ ಮಹೋದಧಿಃ ॥
</details>

<details><summary>ಅನುವಾದ</summary>

ಅವನ ಬಾಣಗಳು ಬರುತ್ತಿರುವಾಗ ಆ ಮಹಾಮನಸ್ವೀ ವಾನರ ಸೇನಾಪತಿಗಳು ಮುಂದೆ ಹೋಗುವುದಿರಲಿ, ಅವನ ಕಡೆಗೆ ಕಣ್ಣೆತ್ತಿಯೂ ನೋಡಲಾಗಲಿಲ್ಲ. ಮಹಾಸಾಗರವು ತನ್ನ ಎಲ್ಲೆಯನ್ನೂ ಮೀರಿ ಮುಂದೆ ಹೋಗದಂತೆ ಅವರೆಲ್ಲರೂ ಅಲ್ಲೇ ನಿಂತುಬಿಟ್ಟರು.॥63॥
</details>

<details open><summary>ಮೂಲಮ್ - 64</summary>

ತಾಂಸ್ತು ದೃಷ್ಟ್ವಾ ಹರಿಗಣಾನ್ ಶರವೃಷ್ಟಿಭಿರರ್ದಿತಾನ್ ।  
ಅಂಗದಂ ಪೃಷ್ಠತಃ ಕೃತ್ವಾ ಭ್ರಾತೃಜಂ ಪ್ಲವಗೇಶ್ವರಃ ॥
</details>

<details open><summary>ಮೂಲಮ್ - 65</summary>

ಅಭಿದುದ್ರಾವ ಸುಗ್ರೀವಃ ಕುಂಭಕರ್ಣಾತ್ಮಜಂ ರಣೇ ।  
ಶೈಲಸಾನುಚರಂ ನಾಗಂ ವೇಗವಾನಿವ ಕೇಸರೀ ॥
</details>

<details><summary>ಅನುವಾದ</summary>

ಆ ವಾನರರೆಲ್ಲರೂ ಕುಂಭನ ಬಾಣದಿಂದ ಪೀಡಿತರಾಗಿರುವುದನ್ನು ನೋಡಿ ವಾನರರಾಜ ಸುಗ್ರೀವನು ತನ್ನ ಅಣ್ಣನ ಮಗನಾದ ಅಂಗದನನ್ನು ಹಿಂದಕ್ಕಿಟ್ಟು ಸ್ವತಃ ಯುದ್ಧದಲ್ಲಿ ಕುಂಭ ಕರ್ಣನ ಮಗನ ಮೇಲೆ ಪರ್ವತ ಶಿಖರದಲ್ಲಿ ವಿಚರಿಸುವ ಆನೆಯ ಮೇಲೆ ಸಿಂಹವೂ ವೇಗವಾಗಿ ಆಕ್ರಮಣ ಮಾಡು ವಂತೆ ಆಕ್ರಮಿಸಿದನು.॥64-65॥
</details>

<details open><summary>ಮೂಲಮ್ - 66</summary>

ಉತ್ಪಾಟ್ಯ ಚ ಮಹಾವೃಕ್ಷಾನಶ್ವಕರ್ಣಾದಿಕಾನ್ ಬಹೂನ್ ।  
ಅನ್ಯಾಂಶ್ಚ ವಿವಿಧಾನ್ ವೃಕ್ಷಾಂ ಶ್ಚಿಕ್ಷೇಪ ಸ ಮಹಾಕಪಿಃ ॥
</details>

<details><summary>ಅನುವಾದ</summary>

ಮಹಾಕಪಿ ಸುಗ್ರೀವನು ಅಶ್ವಕರ್ಣವೇ ಆದಿ ದೊಡ್ಡ ದೊಡ್ಡ ವೃಕ್ಷಗಳನ್ನು ಹಾಗೂ ಇತರ ನಾನಾ ಪ್ರಕಾರದ ವೃಕ್ಷಗಳನ್ನು ಕಿತ್ತು ಆ ರಾಕ್ಷಸನ ಮೇಲೆ ಎಸೆಯತೊಡಗಿದನು.॥66॥
</details>

<details open><summary>ಮೂಲಮ್ - 67</summary>

ತಾಂ ಛಾದಯಂತೀಮಾಕಾಶಂ ವೃಕ್ಷವೃಷ್ಟಿಂ ದುರಾಸದಾಮ್ ।  
ಕುಂಭಕರ್ಣಾತ್ಮಜಃ ಶ್ರೀಮಾಂಶ್ಚಿಚ್ಛೇದ ಸ್ವಶರೈಃ ಶಿತೈಃ ॥
</details>

<details><summary>ಅನುವಾದ</summary>

ನಿವಾರಿಸಲು ಅತ್ಯಂತ ಕಷ್ಟಕರವಾದ ಆ ವೃಕ್ಷಗಳ ವರ್ಷವನ್ನು ಶ್ರೀಮಾನ್ ಕುಂಭನು ತನ್ನ ಹರಿತವಾದ ಬಾಣಗಳಿಂದ ಎಲ್ಲ ಮರಗಳನ್ನು ಕತ್ತರಿಸಿ ಹಾಕಿದನು.॥67॥
</details>

<details open><summary>ಮೂಲಮ್ - 68½</summary>

ಅಭಿಲಕ್ಷ್ಯೇಣ  ತ್ರಿವೇಣ ಕುಂಭೇನ ನಿಶಿತೈಃ ಶರೈಃ ।  
ಆಚಿತಾಸ್ತೇ ದ್ರುಮಾ ರೇಜುರ್ಯಥಾ ಘೋರಾಃ ಶತಘ್ನಯಃ ।  
ದ್ರುಮವರ್ಷಂ ತು ತದ್ಭಿನ್ನಂ ದೃಷ್ಟ್ವಾ ಕುಂಭೇನ ವೀರ್ಯವಾನ್ ।  
ವಾನರಾಧಿಪತಿಃ ಶ್ರೀಮಾನ್ಮಹಾಸತ್ತ್ವೋ ನ ವಿವ್ಯಥೇ ॥
</details>

<details><summary>ಅನುವಾದ</summary>

ಗುರಿಯಲ್ಲಿ ನಿಷ್ಣಾತನಾದ, ತೀವ್ರವೇಗಶಾಲಿ ಕುಂಭನು ತೀಕ್ಷ್ಣಬಾಣಗಳಿಂದ ವ್ಯಾಪ್ತವಾದ ಆ ವೃಕ್ಷಗಳು ಭಯಾನಕ ಶತಘ್ನಿಗಳಂತೆ ಸುಶೋಭಿತವಾಗಿದ್ದವು. ಆ ವೃಕ್ಷವೃಷ್ಟಿಯು ಕುಂಭನಿಂದ ಖಂಡಿತವಾದುದನ್ನು ನೋಡಿ ಮಹಾಶಕ್ತಿಶಾಲಿ ಪರಾಕ್ರಮಿ ವಾನರರಾಜ ಸುಗ್ರೀವನು ವ್ಯಥಿತನಾಗಲಿಲ್ಲ.॥68॥
</details>

<details open><summary>ಮೂಲಮ್ - 69</summary>

ಸವಿಧ್ಯಮಾನಃ ಸಹಸಾ ಸಹಮಾನಸ್ತುತಾನ್ ಶರಾನ್ ॥
</details>

<details open><summary>ಮೂಲಮ್ - 70½</summary>

ಕುಂಭಸ್ಯ ಧನುರಾಕ್ಷಿಪ್ಯ ಬಭಂಜೇಂದ್ರಧನುಃ ಪ್ರಭಮ್ ।  
ಅವಪ್ಲುತ್ಯ ತತಃ ಶೀಘ್ರಂ ಕೃತ್ವಾ ಕರ್ಮ ಸುದುಷ್ಕರಮ್ ॥  
ಅಬ್ರವೀತ್ಕುಪಿತಃ ಕುಂಭಂ ಭಗ್ನಶೃಂಗಮಿವ ದ್ವಿಪಮ್ ।
</details>

<details><summary>ಅನುವಾದ</summary>

ಅವನು ಅಸುರನ ಬಾಣಗಳ ಏಟನ್ನು ಸಹಿಸುತ್ತಾ ತತ್ಕ್ಷಣ ನೆಗೆದು ಅವನ ರಥವನ್ನಡರಿ, ಇಂದ್ರಧನುಸ್ಸಿಗೆ ಸಮಾನವಾದ ಕುಂಭನ ಧನುಷ್ಯವನ್ನು ಕಿತ್ತುಕೊಂಡು ಮುರಿದು ಹಾಕಿದನು. ಅನಂತರ ಅವನು ಅಲ್ಲಿಂದ ಕೆಳಗೆ ಹಾರಿದನು. ಈ ದುಷ್ಕರ ಕರ್ಮಮಾಡಿದ ಬಳಿಕ ದಂತಮುರಿದ ಆನೆಯಂತೆ ಕುಪಿತನಾಗಿ ಕುಂಭನಲ್ಲಿ ಇಂತೆಂದನು.॥69-70॥
</details>

<details open><summary>ಮೂಲಮ್ - 71</summary>

ನಿಕುಂಭಾಗ್ರಜ ವೀರ್ಯಂ ತೇ ಬಾಣವೇಗಂತದದ್ಭುತಮ್ ॥
</details>

<details open><summary>ಮೂಲಮ್ - 72</summary>

ಸಂನತಿಶ್ಚ ಪ್ರಭಾವಶ್ಚ ತವ ವಾ ರಾವಣಸ್ಯ ವಾ ।  
ಪ್ರಹ್ಲಾದಬಲಿವೃತ್ರಘ್ನ ಕುಬೇರವರುಣೋಪಮ ॥
</details>

<details><summary>ಅನುವಾದ</summary>

ನಿಕುಂಭನ ಅಣ್ಣನಾದ ಕುಂಭನೇ! ನಿನ್ನ ಪರಾಕ್ರಮ ಮತ್ತು ಬಾಣಗಳ ವೇಗ ಅದ್ಭುತವಾಗಿದೆ. ವಿನಯ ಮತ್ತು ಪ್ರಭಾವಗಳು ರಾವಣನಲ್ಲಿರುವಂತೆಯೇ ನಿನ್ನಲ್ಲೂ ಇವೆ. ನೀನು ಪ್ರಹ್ಲಾದ- ಬಲಿ-ಇಂದ್ರ-ಕುಬೇರ-ವರುಣರಿಗೆ ಸಮಾನನಾಗಿರುವೆ.॥71-72॥
</details>

<details open><summary>ಮೂಲಮ್ - 73</summary>

ಏಕಸ್ತ್ವಮನುಜಾತೋಽಸಿ ಪಿತರಂ ಬಲವತ್ತರಮ್ ।  
ತ್ವಾಮೇವೈಕಂ ಮಹಾಬಾಹುಂ ಶೂಲಹಸ್ತ ಮರಿಂದಮಮ್ ॥
</details>

<details open><summary>ಮೂಲಮ್ - 74</summary>

ತ್ರಿದಶಾ ನಾತಿವರ್ತಂತೇ ಜಿತೇಂದ್ರಿಯಮಿವಾಧಯಃ ।  
ವಿಕ್ರಮಸ್ವ ಮಹಾಬುದ್ಧೇ ಕರ್ಮಾಣಿ ಮಮ ಪಶ್ಯ ಚ ॥
</details>

<details><summary>ಅನುವಾದ</summary>

ಅತ್ಯಂತ ಬಲಿಷ್ಠನಾಗಿದ್ದ ನಿನ್ನ ತಂದೆ ಕುಂಭ ಕರ್ಣನಿಗೆ ಅನುರೂಪನಾಗಿ ನೀನೊಬ್ಬನು ಮಾತ್ರ ಹುಟ್ಟಿರುವೆ. ಜಿತೇಂದ್ರಿಯನಾದವನನ್ನು ಮಾನಸಿಕವಾದ ಚಿಂತೆಗಳು ಬಾಧೆಪಡಿಸದಂತೆ-ಮಹಾಬಾಹುವಾದ, ಶೂಲಪಾಣಿಯಾದ, ಶತ್ರುದಮನನಾದ ನೀನೊಬ್ಬನನ್ನು ದೇವತೆಗಳೂ ಅತಿಕ್ರಮಿಸಲಾರರು. ಮಹಾಮತಿಯೇ! ನೀನು ನಿನ್ನ ಪರಾಕ್ರಮವನ್ನು ಪ್ರದರ್ಶಿಸು, ಹಾಗೆಯೇ ನನ್ನ ಸಾಹಸಕಾರ್ಯಗಳನ್ನು ನೋಡು.॥73-74॥
</details>

<details open><summary>ಮೂಲಮ್ - 75</summary>

ವರದಾನಾತ್ ಪಿತೃವ್ಯಸ್ತೇ ಸಹತೇ ದೇವದಾನವಾನ್ ।  
ಕುಂಭಕರ್ಣಸ್ತು ವೀರ್ಯೇಣ ಸಹತೇ ಚ ಸುರಾಸುರಾನ್ ॥
</details>

<details><summary>ಅನುವಾದ</summary>

ನಿನ್ನ ದೊಡ್ಡಪ್ಪನಾದ ರಾವಣನು ಕೇವಲ ವರದಾನದ ಪ್ರಭಾವದಿಂದ ದೇವತೆಗಳ ಮತ್ತು ದಾನವರ ವೇಗವನ್ನು ಸಹಿಸಿಕೊಳ್ಳುವನು. ನಿನ್ನ ತಂದೆ ಕುಂಭಕರ್ಣನು ತನ್ನ ಬಲ-ಪರಾಕ್ರಮದಿಂದ ದೇವತೆಗಳನ್ನು ಮತ್ತು ಅಸುರರನ್ನು ಎದುರಿಸುತ್ತಿದ್ದನು. (ಆದರೆ ನೀನು ವರದಾನ ಮತ್ತು ಪರಾಕ್ರಮ ಎರಡರಿಂದಲೂ ಸಂಪನ್ನನಾಗಿರುವೆ..॥75॥
</details>

<details open><summary>ಮೂಲಮ್ - 76</summary>

ಧನುಷೀಂದ್ರಜಿತಸ್ತುಲ್ಯಃ ಪ್ರತಾಪೇ ರಾವಣಸ್ಯ ಚ ।  
ತ್ವಮದ್ಯ ರಕ್ಷಸಾಂ ಲೋಕೇ ಶ್ರೇಷ್ಠೋಽಸಿ ಬಲವೀರ್ಯತಃ ॥
</details>

<details><summary>ಅನುವಾದ</summary>

ನೀನು ಧನುರ್ವಿದ್ಯೆಯಲ್ಲಿ ಇಂದ್ರಜಿತನಿಗೆ ಸಮನೂ, ಪ್ರತಾಪದಲ್ಲಿ ರಾವಣನಿಗೆ ಸಮನೂ ಆಗಿರುವೆ. ರಾಕ್ಷಸರ ಪ್ರಪಂಚದಲ್ಲಿ ಈಗ ಬಲ-ಪರಾಕ್ರಮದ ದೃಷ್ಟಿಯಿಂದ ಕೇವಲ ನೀನೇ ಶ್ರೇಷ್ಠನಾಗಿರುವೆ.॥76॥
</details>

<details open><summary>ಮೂಲಮ್ - 77</summary>

ಮಹಾವಿಮರ್ದಂ ಸಮರೇ ಮಯಾ ಸಹ ತವಾದ್ಭುತಮ್ ।  
ಅದ್ಯ ಭೂತಾನಿ ಪಶ್ಯಂತು ಶಕ್ರಶಂಬರಯೋರಿವ ॥
</details>

<details><summary>ಅನುವಾದ</summary>

ಇಂದು ಎಲ್ಲ ಪ್ರಾಣಿಗಳು ರಣರಂಗದಲ್ಲಿ ಇಂದ್ರ ಮತ್ತು ಶಂಬರಾಸುರರಂತೆ ನನ್ನ ಹಾಗೂ ನಿನ್ನ ಅದ್ಭುತ ಮಹಾಯುದ್ಧ ನೋಡಲಿ.॥77॥
</details>

<details open><summary>ಮೂಲಮ್ - 78</summary>

ಕೃತಮಪ್ರತಿಮಂ ಕರ್ಮ ದರ್ಶಿತಂ ಚಾಸ್ತ್ರಕೌಶಲಮ್ ।  
ಪಾತಿತಾ ಹರಿವೀರಾಶ್ಚ ತ್ವಯೈತೇ ಭೀಮವಿಕ್ರಮಾಃ ॥
</details>

<details><summary>ಅನುವಾದ</summary>

ನೀನು ಮಾಡಿದ ಪರಾಕ್ರಮಕ್ಕೆ ತುಲನೆಯೇ ಇಲ್ಲ. ನೀನು ತನ್ನ ಅಸ್ತ್ರಕೌಶಲ್ಯವನ್ನು ತೋರಿಸಿದೆ. ನಿನ್ನೊಡನೆ ಯುದ್ಧಮಾಡಿ ಈ ಭಯಂಕರ ಪರಾಕ್ರಮಿ ವಾನರವೀರರು ಧರಾಶಾಯಿಯಾದರು.॥78॥
</details>

<details open><summary>ಮೂಲಮ್ - 79</summary>

ಉಪಾಲಂಭಭಯಾಚ್ಚೈವ ನಾಸಿ ವೀರ ಮಯಾ ಹತಃ ।  
ಕೃತಕರ್ಮಪರಿಶ್ರಾಂತೋ ವಿಶ್ರಾಂತಃ ಪಶ್ಯ ಮೇ ಬಲಮ್ ॥
</details>

<details><summary>ಅನುವಾದ</summary>

ವೀರನೇ! ನಾನು ಅಪವಾದದ ಭಯದಿಂದ ಇದುವರೆಗೆ ನಿನ್ನನ್ನು ಕೊಲ್ಲಲಿಲ್ಲ. ‘ಕುಂಭನು ಯುದ್ಧಮಾಡಿ ಆಯಾಸಗೊಂಡಿದ್ದಾಗ ಮಹಾಪರಾಕ್ರಮಿಯೆನಿಸಿದ ಸುಗ್ರೀವನು ಅವನನ್ನು ಸಂಹರಿಸಿದನು’ ಎಂಬ ಅಪವಾದಕ್ಕೆ ನಾನು ಗುರಿಯಾಗಬಾರದು. ಆದ್ದರಿಂದ ಈಗ ನೀನು ಸ್ವಲ್ಪ ವಿಶ್ರಮಿಸಿ ಯುದ್ಧಕ್ಕೆ ಬಾ, ಮತ್ತೆ ನನ್ನ ಬಲವನ್ನು ನೋಡುವೆ.॥79॥
</details>

<details open><summary>ಮೂಲಮ್ - 80</summary>

ತೇನ ಸುಗ್ರೀವವಾಕ್ಯೇನ ಸಾವಮಾನೇನ ಮಾನಿತಃ ।  
ಅಗ್ನೇರಾಜ್ಯಹುತಸ್ಯೇವ ತೇಜಸ್ತಸ್ಯಾಭ್ಯವರ್ಧತ ॥
</details>

<details><summary>ಅನುವಾದ</summary>

ಹೀಗೆ ಸುಗ್ರೀವನ ಅಪಮಾನದ ಮಾತುಗಳಿಂದ ಸಮ್ಮಾನಿತನಾಗಿ ಕುಂಭನು ಆಜ್ಯಾಹುತಿ ಪಡೆದ ಅಗ್ನಿಯು ಪ್ರಜ್ವಲಿಸುವಂತೆ, ತೇಜಸ್ವಿನಿಂದ ಪ್ರಜ್ವಲಿಸಿದನು.॥80॥
</details>

<details open><summary>ಮೂಲಮ್ - 81</summary>

ತತಃ ಕುಂಭಸ್ತು ಸುಗ್ರೀವಂ ಬಾಹುಭ್ಯಾಂ ಜಗೃಹೇ ತದಾ ।  
ಗಜಾವಿವಾತೀತಮದೌ ನಿಃಶ್ವಸಂತೌ ಮುಹುರ್ಮುಹುಃ ॥
</details>

<details open><summary>ಮೂಲಮ್ - 82</summary>

ಅನ್ಯೋನ್ಯಗಾತ್ರಗ್ರಥಿತೌ ಘರ್ಷಂತಾವಿತರೇತರಮ್ ।  
ಸಧೂಮಾಂ ಮುಖತೋ ಜ್ವಾಲಾಂ ವಿಸೃಜಂತೌ ಪರಿಶ್ರಮಾತ್ ॥
</details>

<details><summary>ಅನುವಾದ</summary>

ಮರುಕ್ಷಣದಲ್ಲೇ ಕುಂಭನು ತನ್ನೆರಡು ಬಾಣಗಳಿಂದ ಸುಗ್ರೀವನನ್ನು ಹಿಡಿದುಕೊಂಡನು. ಬಳಿಕ ಆ ವೀರರಿಬ್ಬರೂ ಮತ್ತಗಜಗಳಂತೆ ಕಾಳಗವಾಡುತ್ತಾ ದೀರ್ಘವಾಗಿ ನಿಟ್ಟುಸಿರುಬಿಡುತ್ತಾ ಪರಸ್ಪರ ಮಲ್ಲಯುದ್ಧ ಮಾಡುತ್ತಾ ಗಾಯಗೊಳಿಸಿದರು. ಅವರಿಬ್ಬರೂ ಪರಿಶ್ರಮದಿಂದಾಗಿ ಹೊಗೆಯಿಂದ ಕೂಡಿದ ಬೆಂಕಿಯನ್ನು ಮುಖಗಳಿಂದ ಉಗುಳತೊಡಗಿದರು.॥81-82॥
</details>

<details open><summary>ಮೂಲಮ್ - 83</summary>

ತ್ರಯೋಃ ಪಾದಾಭಿಘಾತಾಚ್ಚ ನಿಮಗ್ನಾ ಚಾಭವನ್ಮಹೀ ।  
ವ್ಯಾಘೂರ್ಣಿತ ತರಂಗಶ್ಚ ಚುಕ್ಷುಭೇ ವರುಣಾಲಯಃ ॥
</details>

<details><summary>ಅನುವಾದ</summary>

ಅವರಿಬ್ಬರ ಪಾದಾಘಾತದಿಂದ ನೆಲ ಕುಸಿಯತೊಡಗಿತು. ಕಂಪಿಸುತ್ತಿತರುವ ಅಲೆಗಳಿಂದ ಕೂಡಿದ ಸಮುದ್ರವು ಅಲ್ಲೋಲಕಲ್ಲೋಲವಾಯಿತು.॥83॥
</details>

<details open><summary>ಮೂಲಮ್ - 84</summary>

ತತಃ ಕುಂಭಂ ಸಮುತ್ಕ್ಷಿಪ್ಯ ಸುಗ್ರೀವೋ ಲವಣಾಂಭಸಿ ।  
ಪಾತಯಾಮಾಸ ವೇಗೇನ ದರ್ಶಯನ್ನುದಧೇಸ್ತಲಮ್ ॥
</details>

<details><summary>ಅನುವಾದ</summary>

ಅಷ್ಟರಲ್ಲಿ ಸುಗ್ರೀವನು ಕುಂಭನನ್ನು ಮೇಲಕ್ಕೆತ್ತಿ ಸಮುದ್ರದ ತಳದಲ್ಲಿ ತೋರಿಸುವನೋ ಎಂಬಂತೆ ರಭಸದಿಂದ ಸಮುದ್ರಕ್ಕೆ ಎಸೆದನು.॥84॥
</details>

<details open><summary>ಮೂಲಮ್ - 85</summary>

ತತಃ ಕುಂಭನಿಪಾತೇನ  ಜಲರಾಶಿಃ  ಸಮುತ್ಥಿತಃ ।  
ವಿಂಧ್ಯಮಂದರ ಸಂಕಾಶೋ ವಿಸಸರ್ಪ ಸಮಂತತಃ ॥
</details>

<details><summary>ಅನುವಾದ</summary>

ಕುಂಭನು ಬಿದ್ದಾಗ ಸಮುದ್ರದ ನೀರು, ವಿಂಧ್ಯ ಮತ್ತು ಮದರಾಚಲದಂತೆ ಎತ್ತರಕ್ಕೆ ಚಿಮ್ಮಿತು ಹಾಗೂ ಎಲ್ಲೆಡೆ ಹರಡಿಹೋಯಿತು.॥85॥
</details>

<details open><summary>ಮೂಲಮ್ - 86</summary>

ತತಃ ಕುಂಭಃ ಸಮುತ್ಪತ್ಯ ಸುಗ್ರೀವಮಭಿಪಾತ್ಯ ಚ ।  
ಆಜಘಾನೋರಸಿ ಕ್ರುದ್ಧೋ ವಜ್ರಕಲ್ಪೇನ ಮುಷ್ಟಿನಾ ॥
</details>

<details><summary>ಅನುವಾದ</summary>

ಅನಂತರ ಕುಂಭನು ಪುನಃ ನೆಗೆದು ಮೇಲಕ್ಕೆ ಬಂದು ಕ್ರೋಧಪೂರ್ವಕ ಸುಗ್ರೀವನನ್ನು ತುಡುಕಿ ಅವನ ವಕ್ಷಃಸ್ಥಳಕ್ಕೆ ವಜ್ರದಂತೆ ಮುಷ್ಟಿಯಿಂದ ಪ್ರಹರಿಸಿದನು.॥86॥
</details>

<details open><summary>ಮೂಲಮ್ - 87</summary>

ತಸ್ಯ ವರ್ಮ ಚ ಪುಸ್ಫೋಟ ಬಹು ಸುಸ್ರಾವ ಶೋಣಿತಮ್ ।  
ಸ ಚ ಮುಷ್ಟಿರ್ಮಹಾವೇಗಃ ಪ್ರತಿಜಘ್ನೇಽಸ್ಥಿ ಮಂಡಲೇ ॥
</details>

<details><summary>ಅನುವಾದ</summary>

ಇದರಿಂದ ವಾನರನ ಕವಚ ಪುಡಿಪುಡಿಯಾಗಿ ಎದೆಯಿಂದ ರಕ್ತಹರಿಯತೊಡಗಿತು. ಅಸುರನ ಮಹಾವೇಗಶಾಲಿ ಗುದ್ದು ಸುಗ್ರೀವನ ಮೂಳೆಗಳು ಮುರಿದವು.॥87॥
</details>

<details open><summary>ಮೂಲಮ್ - 88</summary>

ತಸ್ಯ ವೇಗೇನ ತತ್ರಾಸೀತ್ತೇಜಃ ಪ್ರಜ್ವಲಿತಂ ಮಹತ್ ।  
ವಜ್ರನಿಷ್ಪೇಷಸಂಜಾತಾ ಜ್ವಾಲಾ ಮೇರೌರ್ಯಥಾ ಗಿರೇಃ ॥
</details>

<details><summary>ಅನುವಾದ</summary>

ಅದರ ವೇಗದಿಂದ ಮೇರುಪರ್ವತ ಶಿಖರದ ಮೇಲೆ ವಜ್ರಾಘಾತದಿಂದ ಏಳುವ ಅಗ್ನಿಯಂತೆ, ಆಮುಷ್ಟಿ ಪ್ರಹಾರದಿಂದ ಅಗ್ನಿಜ್ವಾಲೆಗಳು ಕಾಣಿಸಿಕೊಂಡವು.॥88॥
</details>

<details open><summary>ಮೂಲಮ್ - 89</summary>

ಸ ತತ್ರಾಭಿಹತಸ್ತೇನ ಸುಗ್ರೀವೋ ವಾನರರ್ಷಭಃ ।  
ಮುಷ್ಟಿಂ ಸಂವರ್ತಯಾಮಾಸ ವಜ್ರಕಲ್ಪಂ ಮಹಾಬಲಃ ॥
</details>

<details><summary>ಅನುವಾದ</summary>

ಕುಂಭನಿಂದ ಹೀಗೆ ಅಹತನಾದ ವಾನರರಾಜ ಮಹಾಬಲಿ, ಪರಮಪರಾಕ್ರಮಿ ಸುಗ್ರೀವನೂ ಕೂಡ ತನ್ನ ವಜ್ರಾಯುಧದಂತಹ ಮುಷ್ಟಿಯನ್ನು ಬಿಗಿದು ಸಾವಿರ ಕಿರಣಗಳಿಂದ ಪ್ರಕಾಶಿತವಾದ ಸೂರ್ಯಮಂಡಲದಂತೆ ಕಾಣುತ್ತಿದ್ದ ಆ ಮುಷ್ಟಿಯನ್ನು ಕುಂಭನ ಎದೆಗೆ ವೇಗವಾಗಿ ಪ್ರಹರಿಸಿದನು.॥89॥
</details>

<details open><summary>ಮೂಲಮ್ - 90</summary>

ಅರ್ಚಿಃ ಸಹಸ್ರವಿಕಚರವಿಮಂಡಲವರ್ಚಸಮ್ ।  
ಸ ಮುಷ್ಟಿಂ ಪಾತಯಾಮಾಸ ಕುಂಭಸ್ಯೋರಸಿ ವೀರ್ಯವಾನ್ ॥
</details>

<details open><summary>ಮೂಲಮ್ - 91</summary>

ಸ ತು ತೇನ ಪ್ರಹಾರೇಣ ವಿಹ್ವಲೋ ಭೃಶಪೀಡಿತಃ ।  
ನಿಪಪಾತ ತದಾ ಕುಂಭೋ ಗತಾರ್ಚಿರಿವ ಪಾವಕಃ ॥
</details>

<details><summary>ಅನುವಾದ</summary>

ಆ ಪ್ರಹಾರದಿಂದ ಬಹಳ ಪೀಡಿತನಾದ ಕುಂಭನು ವ್ಯಾಕುಲಗೊಂಡು ಆರಿ ಹೋದ ಬೆಂಕಿಯಂತೆ ನಿಸ್ತೇಜನಾಗಿ ನೆಲಕ್ಕುರುಳಿದನು.॥90-91॥
</details>

<details open><summary>ಮೂಲಮ್ - 92</summary>

ಮುಷ್ಟಿನಾಭಿಹತಸ್ತೇನ ನಿಪಪಾತಾಶು ರಾಕ್ಷಸಃ ।  
ಲೋಹಿತಾಂಗ ಇವಾಕಾಶಾದ್ದೀಪ್ತರಶ್ಮಿರ್ಯದೃಚ್ಛಯಾ ॥
</details>

<details><summary>ಅನುವಾದ</summary>

ಸುಗ್ರೀವನ ಮುಷ್ಟಿಪ್ರಹಾರದಿಂದ ಆ ರಾಕ್ಷಸನು ಅಕಸ್ಮಾತ್ತಾಗಿ ಆಕಾಶದಿಂದ ಬೀಳುವ ಮಂಗಳಗ್ರಹದಂತೆ ತತ್ಕಾಲ ಧರಾಶಾಯಿಯಾದನು.॥92॥
</details>

<details open><summary>ಮೂಲಮ್ - 93</summary>

ಕುಂಭಸ್ಯ ಪತತೋ ರೂಪಂ ಭಗ್ನಸ್ಯೋರಸಿ ಮುಷ್ಟಿನಾ ।  
ಬಭೌ ರುದ್ರಾಭಿಪನ್ನಸ್ಯ ಯಥಾ ರೂಪಂ ಗವಾಂ ಪತೇಃ ॥
</details>

<details><summary>ಅನುವಾದ</summary>

ಮುಷ್ಟಿಯ ಹೊಡೆತದಿಂದ ವಕ್ಷಃಸ್ಥಳವು ಭಗ್ನವಾದ ಕುಂಭನು ನೆಲಕ್ಕೆ ಬೀಳುವಾಗ ಅವನರೂಪ ರುದ್ರದೇವರಿಂದ ಪರಾಜಿತನಾದ ಸೂರ್ಯನಂತೆ ಕಂಡುಬಂತು.॥93॥
</details>

<details open><summary>ಮೂಲಮ್ - 94</summary>

ತಸ್ಮಿನ್ಹತೇ ಭೀಮ ಪರಾಕ್ರಮೇಣ  
ಪ್ಲವಂಗಮಾನಾಮೃಷಭೇಣ ಯುದ್ಧೇ ।  
ಮಹೀ ಸಶೈಲಾ ಸವನಾ ಚಚಾಲ  
ಭಯಂ ಚ ರಕ್ಷಾಂಸ್ಯಧಿಕಂ ವಿವೇಶ ॥
</details>

<details><summary>ಅನುವಾದ</summary>

ಭಯಂಕರ ಪರಾಕ್ರಮಿ ವಾನರರಾಜ ಸುಗ್ರೀವನಿಂದ ಯುದ್ಧದಲ್ಲಿ ಆ ನಿಶಾಚರನು ಹತನಾದಾಗ ಪರ್ವತ, ವನಗಳ ಸಹಿತ ಸಮಸ್ತ ಪೃಥಿವಿಯು ಕಂಪಿಸಿತು ಹಾಗೂ ರಾಕ್ಷಸರ ಮನಸಿನಲ್ಲಿ ಅತ್ಯಂತ ಭಯ ಆವರಿಸಿತು.॥94॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಯುದ್ಧಕಾಂಡದಲ್ಲಿ ಎಪ್ಪತ್ತಾರನೆಯ ಸರ್ಗ ಪೂರ್ಣವಾಯಿತು.॥76॥
</details>
