+++
title = "११४ विभीषणेन रामान्तिके सीताप्रेषणम्"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-114-Vibhishana_brings_Seetha_to_Rama_0.mp3"></div>
</details>



<details><summary>ಭಾಗಸೂಚನಾ</summary>

ಶ್ರೀರಾಮನ ಆಜ್ಞೆಯಂತೆ ವಿಭೀಷಣನು ಸೀತೆಯನ್ನು ಶ್ರೀರಾಮನ ಬಳಿಗೆ ಕರೆತಂದುದು, ಸೀತೆಯು ಪ್ರಿಯತಮನ ಮುಖಚಂದ್ರನನ್ನು ದರ್ಶಿಸಿದುದು
</details>

<details open><summary>ಮೂಲಮ್ - 1</summary>

ತಮುವಾಚ ಮಹಾಪ್ರಾಜ್ಞಃ ಸೋಽಭಿವಾದ್ಯ ಪ್ಲವಂಗಮಃ ।  
ರಾಮಂ ಕಮಲಪತ್ರಾಕ್ಷಂ ವರಂ ಸರ್ವಧನುಷ್ಮತಾಮ್ ॥
</details>

<details><summary>ಅನುವಾದ</summary>

ಅನಂತರ ಪರಮ ಬುದ್ಧಿಶಾಲೀ ವಾನರ ವೀರ ಹನುಮಂತನು ಸಮಸ್ತ ಧನುರ್ಧಾರಿಗಳಲ್ಲಿ ಶ್ರೇಷ್ಠನಾದ ಕಮಲನಯನ ಶ್ರೀರಾಮನಿಗೆ ನಮಸ್ಕರಿಸಿ ಹೇಳಿದನು.॥1॥
</details>

<details open><summary>ಮೂಲಮ್ - 2</summary>

ಯನ್ನಿಮಿತ್ತೋಽಯಮಾರಂಭಃ ಕರ್ಮಣಾಂ ಯಃ ಫಲೋದಯಃ ।  
ತಾಂ ದೇವೀಂ ಶೋಕಸಂತಪ್ತಾಂ ದ್ರಷ್ಟುಮರ್ಹಸಿ ಮೈಥಿಲೀ ॥
</details>

<details><summary>ಅನುವಾದ</summary>

ಭಗವಂತಾ! ಯಾರಿಗಾಗಿ ಈ ಯುದ್ಧಾದಿ ಕರ್ಮಗಳನ್ನು ಪ್ರಾರಂಭಿಸಿತ್ತೋ, ಆ ಶೋಕಸಂತಪ್ತ ಮಿಥಿಲೇಶ ಕುಮಾರೀ ಸೀತಾದೇವಿಗೆ ನೀವು ದರ್ಶನ ಕೊಡಿರಿ.॥2॥
</details>

<details open><summary>ಮೂಲಮ್ - 3</summary>

ಸಾ ಹಿ ಶೋಕಸಮಾವಿಷ್ಟಾ ಭಾಷ್ಪಪರ್ಯಾಕುಲೇಕ್ಷಣಾ ।  
ಮೈಥಿಲೀ ವಿಜಯಂ ಶ್ರುತ್ವಾ ದ್ರಷ್ಟುಂ ತ್ವಾಮಭಿಕಾಂಕ್ಷತಿ ॥
</details>

<details><summary>ಅನುವಾದ</summary>

ಅವಳು ಶೋಕದಲ್ಲಿ ಮುಳುಗಿದ್ದು, ಕಣ್ಣುಗಳು ಕಂಬನಿ ತುಂಬಿಕೊಂಡಿವೆ. ನಿಮ್ಮ ವಿಜಯದ ಸಮಾಚಾರ ಕೇಳಿ ಆ ಮೈಥಿಲಿಯು ನಿಮ್ಮನ್ನು ದರ್ಶಿಸಲು ಬಯಸುತ್ತಿರುವಳು.॥3॥
</details>

<details open><summary>ಮೂಲಮ್ - 4</summary>

ಪೂರ್ವಕಾತ್ ಪ್ರತ್ಯಯಾಚ್ಚಾಹಮುಕ್ತೋ ವಿಶ್ವಸ್ತಯಾ ತಯಾ ।  
ದ್ರಷ್ಟುಮಿಚ್ಛಾಮಿ ಭರ್ತಾರಮಿತಿ ಪರ್ಯಾಕುಲೇಕ್ಷಣಾ ॥
</details>

<details><summary>ಅನುವಾದ</summary>

ಮೊದಲ ಸಲ ನಾನು ನಿಮ್ಮ ಸಂದೇಶವನ್ನಿತ್ತಿಕೊಂಡು ಹೋಗಿದ್ದೆನೋ, ಅಂದಿನಿಂದ ಅವರಿಗೆ ನನ್ನ ಮೇಲೆ ಇವನು ನನ್ನ ಸ್ವಾಮಿಯ ಆತ್ಮೀಯನೆಂಬ ವಿಶ್ವಾಸ ಉಂಟಾಗಿತ್ತು. ಅದೇ ವಿಶ್ವಾಸದಿಂದ ಕೂಡಿ ಅವರು ಕಣ್ಣಿರು ತುಂಬಿ ‘ನಾನು ಪ್ರಾಣನಾಥನ ದರ್ಶನ ಮಾಡಲು ಬಯಸುತ್ತಿರುವೆನು’ ಎಂದು ನನ್ನಲ್ಲಿ ಹೇಳಿದರು.॥.॥
</details>

<details open><summary>ಮೂಲಮ್ - 5</summary>

ಏವಮುಕ್ತೋ ಹನುಮತಾ ರಾಮೋ ಧರ್ಮಭೃತಾಂ ವರಃ ।  
ಆಗಚ್ಛತ್ಸಹಸಾ  ಧ್ಯಾನಮೀಷದ್ವಾಷ್ಪ ಪರಿಪ್ಲುತಃ ॥
</details>

<details open><summary>ಮೂಲಮ್ - 6</summary>

ಸ ದೀರ್ಘಮಭಿನಿಃಶ್ವಸ್ಯ ಜಗತೀಮವಲೋಕಯನ್ ।  
ಉವಾಚ ಮೇಘ ಸಂಕಾಶಂ ವಿಭೀಷಣಮುಪಸ್ಥಿತಮ್ ॥
</details>

<details><summary>ಅನುವಾದ</summary>

ಹನುಮಂತನು ಹೀಗೆ ಹೇಳಿದಾಗ ಧರ್ಮಾತ್ಮರಲ್ಲಿ ಶ್ರೇಷ್ಠ ಶ್ರೀರಾಮಚಂದ್ರನು ಧ್ಯಾನಸ್ಥನಾದನು. ಅವನ ಕಣ್ಣುಗಳಲ್ಲಿ ಕಂಬನಿ ತುಂಬಿ ದೀರ್ಘವಾದ ನಿಟ್ಟುಸಿರುಬಿಟ್ಟು ನೆಲವನ್ನು ನೋಡುತ್ತಾ ಬಳಿಯಲ್ಲೇ ನಿಂತಿದ್ದ ಮೇಘದಂತೆ ಶ್ಯಾಮಲಕಾಂತಿಯುಳ್ಳ ವಿಭೀಷಣನಲ್ಲಿ ಹೇಳಿದನು .॥5-6॥
</details>

<details open><summary>ಮೂಲಮ್ - 7</summary>

ದಿವ್ಯಾಂಗರಾಗಾಂ ವೈದೇಹೀಂ ದಿವ್ಯಾಭರಣಭೂಷಿತಾಮ್ ।  
ಇಹ ಸೀತಾಂ ಶಿರಃ ಸ್ನಾತಾಮುಪಸ್ಥಾಪಯ ಮಾ ಚಿರಮ್ ॥
</details>

<details><summary>ಅನುವಾದ</summary>

ನೀನು ಸೀತೆಗೆ ಅಭ್ಯಂಜನ ಸ್ನಾನ ಮಾಡಿಸಿ, ದಿವ್ಯ ಅಂಗರಾಗವನ್ನು ಪೂಸಿ, ದಿವ್ಯ ಆಭೂಷಣಗಳಿಂದ ಅಲಂಕಾರ ಮಾಡಿಸಿ ಬೇಗನೇ ನನ್ನ ಬಳಿಗೆ ಕರೆದುಕೊಂಡು ಬಾ.॥7॥
</details>

<details open><summary>ಮೂಲಮ್ - 8</summary>

ಏವಮುಕ್ತಸ್ತು ರಾಮೇಣ ತ್ವರಮಾಣೋ ವಿಭೀಷಣಃ ।  
ಪ್ರವಿಶ್ಯಾಂತಃಪುರಂ ಸೀತಾಂ ಸ್ತ್ರೀಭಿಃ ಸ್ವಾಭಿರಚೋದಯತ್ ॥
</details>

<details><summary>ಅನುವಾದ</summary>

ಶ್ರೀರಾಮನು ಹೀಗೆ ಹೇಳಿದಾಗ ವಿಭೀಷಣನು ಲಗುಬಗೆಯಿಂದ ತನ್ನ ಅಂತಃಪುರಕ್ಕೆ ಹೋಗಿ ತನ್ನ ಪತ್ನಿಯರನ್ನು ಕಳಿಸಿ ಸೀತೆಗೆ ನಾನು ಬರುವುದಾಗಿ ತಿಳಿಸಿದನು.॥8॥
</details>

<details open><summary>ಮೂಲಮ್ - 9</summary>

ತತಃ ಸೀತಾಂ ಮಹಾಭಾಗಾಂ ದೃಷ್ಟ್ವೋವಾಚ ವಿಭೀಷಣಃ ।  
ಮೂರ್ಧ್ನಿ ಬದ್ಧಾಂಜಲಿಃ ಶ್ರೀಮಾನ್ವಿನೀತೋ ರಾಕ್ಷಸೇಶ್ವರಃ ॥
</details>

<details><summary>ಅನುವಾದ</summary>

ಬಳಿಕ ಶ್ರೀಮಾನ್ ರಾಕ್ಷಸರಾಜ ವಿಭೀಷಣನು ಸ್ವತಃ ಹೋಗಿ ಮಹಾಭಾಗಾ ಸೀತೆಯನ್ನು ದರ್ಶಿಸಿ ಅಂಜಲಿಬದ್ಧನಾಗಿ ವಿನೀತಭಾವದಿಂದ ಹೇಳಿದನು .॥9॥
</details>

<details open><summary>ಮೂಲಮ್ - 10</summary>

ದಿವ್ಯಾಂಗರಾಗಾ ವೈದೇಹೀ ದಿವ್ಯಾಭರಣಭೂಷಿತಾ ।  
ಯಾನಮಾರೋಹ ಭದ್ರಂ ತೇ ಭರ್ತಾ ತ್ವಾಂ ದ್ರಷ್ಟುಮಿಚ್ಛತಿ ॥
</details>

<details><summary>ಅನುವಾದ</summary>

ವಿದೇಹಕುಮಾರೀ! ನಿಮಗೆ ಮಂಗಳವಾಗಲೀ, ನೀವು ಸ್ನಾನ ಮಾಡಿ ದಿವ್ಯ ಅಂಗರಾಗ ಹಾಗೂ ದಿವ್ಯವಸ್ತ್ರಾಭರಣಗಳಿಂದ ಅಲಂಕರಿಸಿಕೊಂಡು ಪಲ್ಲಕ್ಕಿಯಲ್ಲಿ ಕುಳಿತುಕೊಳ್ಳಿ. ನಿಮ್ಮ ಪತಿಯು ನಿಮ್ಮನ್ನು ನೋಡಲು ಬಯಸುತ್ತಿರುವನು.॥10॥
</details>

<details open><summary>ಮೂಲಮ್ - 11</summary>

ಏವಮುಕ್ತಾ ತು ವೈದೇಹೀ ಪ್ರತ್ಯುವಾಚ ವಿಭೀಷಣಮ್ ।  
ಅಸ್ನಾತ್ವಾ ದ್ರಷ್ಟುಮಿಚ್ಛಾಮಿ ಭರ್ತಾರಂ ರಾಕ್ಷಸೇಶ್ವರ ॥
</details>

<details><summary>ಅನುವಾದ</summary>

ಅವನು ಹೀಗೆ ಹೇಳಿದಾಗ ವೈದೇಹಿಯು ವಿಭೀಷಣನಲ್ಲಿ ರಾಕ್ಷಸರಾಜನೇ! ನಾನು ಸ್ನಾನಾದಿ ಮಾಡದೆಯೇ ಈಗಲೇ ಪತಿಯ ದರ್ಶನ ಮಾಡಲು ಬಯಸುತ್ತಿದ್ದೇನೆ, ಎಂದು ಉತ್ತರಿಸಿದಳು.॥11॥
</details>

<details open><summary>ಮೂಲಮ್ - 12</summary>

ತಸ್ಯಾಸ್ತದ್ವಚನಂ ಶ್ರುತ್ವಾ ಪ್ರತ್ಯುವಾಚ ವಿಭೀಷಣಃ ।  
ಯಥಾಽಽಹ ರಾಮೋ ಭರ್ತಾ ತೇ ತತ್ತಥಾ ಕರ್ತುಮರ್ಹಸಿ ॥
</details>

<details><summary>ಅನುವಾದ</summary>

ಸೀತೆಯ ಮಾತನ್ನು ಕೇಳಿ ವಿಭೀಷಣನೆಂದ - ದೇವಿ! ನಿಮ್ಮ ಪತಿದೇವ ಶ್ರೀರಾಮಚಂದ್ರನು ಆಜ್ಞಾಪಿಸಿದಂತೆಯೇ ನೀವು ಮಾಡಬೇಕು.॥12॥
</details>

<details open><summary>ಮೂಲಮ್ - 13</summary>

ತಸ್ಯ ತದ್ವಚನಂ ಶ್ರುತ್ವಾ ಮೈಥಿಲೀ ಪತಿದೇವತಾ ।  
ಭರ್ತೃಭಕ್ತ್ಯಾವೃತಾ ಸಾಧ್ವೀ ತಥೇತಿ ಪ್ರತ್ಯಭಾಷತ ॥
</details>

<details><summary>ಅನುವಾದ</summary>

ಅವನ ಮಾತನ್ನು ಕೇಳಿ ಪತಿಭಕ್ತಿಯಿಂದ ಸುರಕ್ಷಿತ ಹಾಗೂ ಪತಿಯನ್ನೇ ದೇವರೆಂದು ತಿಳಿದ ಸಾಧ್ವಿಸೀತೆಯು ‘‘ಹಾಗೆಯೇ ಆಗಲಿ’ ಎಂಬ ಸ್ವಾಮಿಯ ಆಜ್ಞೆಯನ್ನು ಶಿರಸಾವಹಿಸಿದಳು.॥13॥
</details>

<details open><summary>ಮೂಲಮ್ - 14</summary>

ತತಃ ಸೀತಾಂ ಶಿರಃ ಸ್ನಾತಾಂ ಸಂಯುಕ್ತಾಂ ಪ್ರತಿಕರ್ಮಣಾ ।  
ಮಹಾರ್ಹಾಭರಣೋಪೇತಾಂ ಮಹಾರ್ಹಾಂಬರ ಧಾರಿಣೀಮ್ ॥
</details>

<details><summary>ಅನುವಾದ</summary>

ಅನಂತರ ವೈದೇಹಿಯು ತಲೆಗೆ ಸ್ನಾನಮಾಡಿ ಸುಂದರವಾಗಿ ಶೃಂಗರಿಸಿಕೊಂಡು, ಬಹುಮೂಲ್ಯ ವಸ್ತ್ರಾಭೂಷಣಗಳನ್ನು ಧರಿಸಿ ಹೊರಟಳು.॥14॥
</details>

<details open><summary>ಮೂಲಮ್ - 15</summary>

ಆರೋಪ್ಯ ಶಿಬಿಕಾಂ ದೀಪ್ತಾಂ ಪರಾರ್ಧ್ಯಾಂಬರ ಸಂವೃತಾಮ್ ।  
ರಕ್ಷೋಭಿರ್ಬಹುಭಿರ್ಗುಪ್ತಾಮಾಜಹಾರ ವಿಭೀಷಣಃ ॥
</details>

<details><summary>ಅನುವಾದ</summary>

ಆಗ ವಿಭೀಷಣನು ಅಮೂಲ್ಯ ವಸ್ತುಗಳಿಂದ ಆವೃತಳಾದ ಕಾಂತಿಯುಕ್ತ ಸೀತಾದೇವಿಯನ್ನು ಪಲ್ಲಕ್ಕಿಯಲ್ಲಿ ಕುಳ್ಳಿರಿಸಿ, ಅನೇಕ ನಿಶಾಚರರಿಂದ ಸುತ್ತಲೂ ರಕ್ಷಿಸುತ್ತಿರುವಂತೆ ಭಗವಾನ್ ಶ್ರೀರಾಮನ ಬಳಿಕೆ ಕರೆ ತಂದನು.॥15॥
</details>

<details open><summary>ಮೂಲಮ್ - 16</summary>

ಸೋಽಭಿಗಮ್ಯ ಮಹಾತ್ಮಾನಂ ಜ್ಞಾತ್ವಾಪಿ ಧ್ಯಾನಮಾಸ್ಥಿತಮ್ ।  
ಪ್ರಣತಶ್ಚ ಪ್ರಹೃಷ್ಟಶ್ಚ ಪ್ರಾಪ್ತಾಂ ಸೀತಾಂ ನ್ಯವೇದಯತ್ ॥
</details>

<details><summary>ಅನುವಾದ</summary>

ಭಗವಾನ್ ಶ್ರೀರಾಮನು ಧ್ಯಾನಸ್ಥನಾಗದ್ದಾನೆ ಎಂದು ತಿಳಿದರೂ ವಿಭೀಷಣನು ಅವನ ಬಳಿಗೆ ಹೋಗಿ, ನಮಸ್ಕರಿಸಿ ಸಂತೋಷದಿಂದ-‘ಪ್ರಭೋ! ಸೀತಾದೇವಿಯರು ಬಂದಿರುವರು’ ಎಂದು ವಿನಂತಿಸಿಕೊಂಡನು.॥16॥
</details>

<details open><summary>ಮೂಲಮ್ - 17</summary>

ತಾಮಾಗತಾಮುಪಶ್ರುತ್ಯ ರಕ್ಷೋಗೃಹಚಿರೋಷಿತಾಮ್ ।  
ರೋಷಂ ಹರ್ಷಂ ಚ ದೈನ್ಯಂ ಚ ರಾಘವಃ ಪ್ರಾಪ ಶತ್ರುಹಾ ॥
</details>

<details><summary>ಅನುವಾದ</summary>

ರಾಕ್ಷಸನ ಮನೆಯಲ್ಲಿ ಬಹಳ ದಿನವಿದ್ದು ಇಂದು ಸೀತೆಯು ಬಂದಿರುವಳು, ಎಂದು ಯೋಚಿಸಿ ಆಕೆಯ ಆಗಮನದ ಸಮಾಚಾರ ಕೇಳಿ ಶತ್ರುಸೂದನ ಶ್ರೀರಾಘವನಿಗೆ ಆಗ ರೋಷ, ಹರ್ಷ, ದುಃಖ ಒಟ್ಟಿಗೆ ಪ್ರಾಪ್ತವಾದುವು.॥1.॥
</details>

<details open><summary>ಮೂಲಮ್ - 18</summary>

ತತೋ ಯಾನಗತಾಂ ಸೀತಾಂ ಸವಿಮರ್ಶಂ ವಿಚಾರಯನ್ ।  
ವಿಭೀಷಣಮಿದಂ ವಾಕ್ಯಮಹೃಷ್ಟೋ ರಾಘವೋಽಬ್ರವೀತ್ ॥
</details>

<details><summary>ಅನುವಾದ</summary>

ಅನಂತರ ‘ಸೀತೆಯು ಪಲ್ಲಕ್ಕಿಯಲ್ಲಿ ಬಂದಿರುವಳು’ ಈ ವಿಚಾರವಾಗಿ ತರ್ಕ-ವಿತರ್ಕಪೂರ್ಣ ವಿಚಾರ ಮಾಡಿ ಶ್ರೀರಾಮನಿಗೆ ಸಂತೋಷವಾಗಲಿಲ್ಲ. ಅವನು ವಿಭೀಷಣ ನಲ್ಲಿ ಇಂತೆಂದನು .॥18॥
</details>

<details open><summary>ಮೂಲಮ್ - 19</summary>

ರಾಕ್ಷಸಾಧಿಪತೇ ಸೌಮ್ಯ ನಿತ್ಯಂ ಮದ್ವಿಜಯೇ ರತ ।  
ವೈದೇಹೀ ಸನ್ನಿಕರ್ಷಂಮೇ ಶೀಘ್ರಂ ಸಮುಪಗಚ್ಛತು ॥
</details>

<details><summary>ಅನುವಾದ</summary>

ಸದಾ ನನ್ನ ವಿಜಯಕ್ಕಾಗಿ ತತ್ಪರನಾಗಿರುವ ಸೌಮ್ಯ ವಿಭೀಷಣನೇ! ನೀನು ವಿದೇಹ ಕುಮಾರಿಯಲ್ಲಿ ಹೇಳು -ಅವಳು ಶೀಘ್ರವಾಗಿ ನನ್ನ ಬಳಿಗೆ ಬರಲಿ.॥19॥
</details>

<details open><summary>ಮೂಲಮ್ - 20</summary>

ತಸ್ಯ ತದ್ವಚನಂ ಶ್ರುತ್ವಾ ರಾಘವಸ್ಯ ವಿಭೀಷಣಃ ।  
ತೂರ್ಣಮುತ್ಸಾರಣಂ ತತ್ರ ಕಾರಯಾಮಾಸ ಧರ್ಮವಿತ್ ॥
</details>

<details><summary>ಅನುವಾದ</summary>

ಶ್ರೀರಘುನಾಥನ ಮಾತನ್ನು ಕೇಳಿ ಧರ್ಮಜ್ಞ ವಿಭೀಷಣನು ಕೂಡಲೇ ಅಲ್ಲಿಂದ ಬೇರೆ ಜನರನ್ನು ದೂರಗೊಳಿಸಲು ಪ್ರಾರಂಭಿಸಿದನು.॥20॥
</details>

<details open><summary>ಮೂಲಮ್ - 21</summary>

ಕಂಚುಕೋಷ್ಣೀಷಿಣಸ್ತತ್ರ ವೇತ್ರಜರ್ಝರಪಾಣಯಃ ।  
ಉತ್ಸಾರಯಂತಸ್ತಾನ್ ಯೋಧಾನ್ ಸಮಂತಾತ್ ಪರಿಚಕ್ರಮುಃ ॥
</details>

<details><summary>ಅನುವಾದ</summary>

ಮುಂಡಾಸುಗಳನ್ನು ಸಮವಸ್ತ್ರಗಳನ್ನು ಧರಿಸಿದ ಅನೇಕ ಸಿಪಾಯಿಗಳು ಕೈಯಲ್ಲಿ ಬೆತ್ತವನ್ನು ಹಿಡಿದು ತಿರುಗಿಸುತ್ತಾ ಆ ವಾನರ ಯೋಧರನ್ನು ದೂರಸರಿಸುತ್ತಾ ಎಲ್ಲೆಡೆ ಸಂಚರಿಸ ತೊಡಗಿದರು.॥21॥
</details>

<details open><summary>ಮೂಲಮ್ - 22</summary>

ಋಕ್ಷಾಣಾಂ ವಾನರಾಣಾಂ ಚ ರಾಕ್ಷಸಾನಾಂ ಚ ಸರ್ವಶಃ ।  
ವೃಂದಾನ್ಯುತ್ಸಾರ್ಯಮಾಣಾನಿ ದೂರಮುತ್ತಸ್ಥುರಂತತಃ ॥
</details>

<details><summary>ಅನುವಾದ</summary>

ಅವರಿಂದ ಓಡಿಸಿದ ಕರಡಿಗಳು, ವಾನರರು ಮತ್ತು ರಾಕ್ಷಸರು ಕೊನೆಗೆ ದೂರ ಹೋಗಿ ನಿಂತುಕೊಂಡರು.॥22॥
</details>

<details open><summary>ಮೂಲಮ್ - 23</summary>

ತೇಷಾಮುತ್ಸಾರ್ಯಮಾಣಾನಾಂ ನಿಃಸ್ವನಃ ಸುಮಹಾನಭೂತ್ ।  
ವಾಯುನೋದ್ಧೂಯಮಾನಸ್ಯ  ಸಾಗರಸ್ಯೇವ  ನಿಃಸ್ವನಃ ॥
</details>

<details><summary>ಅನುವಾದ</summary>

ಬಿರುಗಾಳಿಯ ಹೊಡೆತದಿಂದ ಉಂಟಾದ ಸಮುದ್ರದ ಗರ್ಜನೆಯಂತೆ, ಅಲ್ಲಿಂದ ಓಡಿಸಿದ ಆ ವಾನರರು ಅಲ್ಲಿ ದೊಡ್ಡ ಕೋಲಾಹಲವೆಬ್ಬಿಸಿದರು.॥23॥
</details>

<details open><summary>ಮೂಲಮ್ - 24</summary>

ಉತ್ಸಾರ್ಯಮಾಣಾಂಸ್ತಾನ್ದೃಷ್ಟ್ವಾಸಮಂತಾಜ್ಜಾತ ಸಂಭ್ರಮಾನ್ ।  
ದಾಕ್ಷಿಣ್ಯಾತ್ತದಮರ್ಷಾಚ್ಚ ವಾರಯಾಮಾಸ ರಾಘವಃ ॥
</details>

<details><summary>ಅನುವಾದ</summary>

ಓಡಿಸಲ್ಪಟ್ಟವರ ಮನಸ್ಸಿನಲ್ಲಿ ಉದ್ವೇಗ ಉಂಟಾಗುತ್ತಿತ್ತು. ಎಲ್ಲೆಡೆ ಈ ಉದ್ವೇಗವನ್ನು ನೋಡಿದ ಶ್ರೀರಾಮನು ತನ್ನ ಸಹಜ ಉದಾರತೆಯಿಂದಾಗಿ ಆ ಓಡಿಸುವವರಿಗೆ ರೋಷಪೂರ್ವ ತಡೆದನು.॥24॥
</details>

<details open><summary>ಮೂಲಮ್ - 25</summary>

ಸಂರಂಭಾಚ್ಚಾಬ್ರವೀದ್ ರಾಮಶ್ಚಕ್ಷುಷಾ ಪ್ರದಹನ್ನಿವ ।  
ವಿಭೀಷಣಂ ಮಹಾಪ್ರಾಜ್ಞಂ ಸೋಪಾಲಂಭಮಿದಂ ವಚಃ ॥
</details>

<details><summary>ಅನುವಾದ</summary>

ಆಗ ಶ್ರೀರಾಮನು ಓಡಿಸುತ್ತಿರುವ ಸಿಪಾಯಿಗಳ ಕಡೆಗೆ ಅವರನ್ನು ಸುಟ್ಟು ಭಸ್ಮಮಾಡಿಬಿಡುವಂತೆ ನೋಡುತ್ತಿದ್ದನು. ಅವನು ಪರಮ ಬುದ್ಧಿವಂತ ವಿಭೀಷಣನನ್ನು ತೆಗಳುತ್ತಾ ಕ್ರೋಧದಿಂದ ಹೇಳಿದನು .॥25॥
</details>

<details open><summary>ಮೂಲಮ್ - 26</summary>

ಕಿಮರ್ಥಂ ಮಾಮನಾದೃತ್ಯ ಕ್ಲಿಶ್ಯತೇಽಯಂ ತ್ವಯಾ ಜನಃ ।  
ನಿವರ್ತಯೈನಮುದ್ವೇಗಂ ಜನೋಽಯಂ ಸ್ವಜನೋ ಮಮ ॥
</details>

<details><summary>ಅನುವಾದ</summary>

ನೀನು ನನ್ನ ಅನಾದರಗೋಳಿಸಿ ಇವರೆಲ್ಲರಿಗೆ ಏಕೆ ಕಷ್ಟಕೊಡುತ್ತಿರುವೆ? ಈ ಉದ್ವೇಗಜನಕ ಕಾರ್ಯವನ್ನು ನಿಲ್ಲಿಸು. ಇಲ್ಲಿ ಇರುವವರೆಲ್ಲರೂ ನನ್ನ ಆತ್ಮೀಯ ಜನರಾಗಿದ್ದಾರೆ.॥26॥
</details>

<details open><summary>ಮೂಲಮ್ - 27</summary>

ನ ಗೃಹಾಣಿ ನ ವಸ್ತ್ರಾಣಿ ನ ಪ್ರಾಕಾರಾಸ್ತಿರಸ್ಕ್ರಿಯಾ ।  
ನೇದೃಶಾ ರಾಜ ಸತ್ಕಾರಾ ವೃತ್ತಮಾವರಣಂ ಸ್ತ್ರಿಯಾಃ ॥
</details>

<details><summary>ಅನುವಾದ</summary>

ಮನೆಗಳಾಗಲೀ, ವಸ್ತ್ರಗಳಾಗಲೀ, ಪ್ರಾಕಾರಗಳಾಗಲಿ ಸ್ತ್ರೀಯರಿಗೆ ಅವಗುಂಠನವಾಗುವುದಿಲ್ಲ.  ಈ ರೀತಿ ಜನರನ್ನು ದೂರಕ್ಕಟ್ಟುವ ನಿಷ್ಠುರವಾದ ಕಾರ್ಯವೂ ಸ್ತ್ರೀಯರಿಗೆ ಆವರಣ ಅಥವಾ ಪರದೆ ಆಗುವುದಿಲ್ಲ. ಸ್ತ್ರೀಯರಿಗೆ ಸಚ್ಚಾರಿತ್ರ್ಯವೇ ಅಭೇದ್ಯ ಆವರಣವಾಗುತ್ತದೆ.॥27॥
</details>

<details open><summary>ಮೂಲಮ್ - 28</summary>

ವ್ಯಸನೇಷು ನ ಕೃಚ್ಛ್ರೇಷು ನ ಯುದ್ಧೇಷು ಸ್ವಯಂವರೇ ।  
ನ ಕ್ರತೌ ನೋ ವಿವಾಹೇ ವಾ ದರ್ಶನಂ ದುಷ್ಯತೇ ಸ್ತ್ರಿಯಾಃ ॥
</details>

<details><summary>ಅನುವಾದ</summary>

ವಿಪತ್ಕಾಲದಲ್ಲಿ, ಶಾರೀರಿಕ ಅಥವಾ ಮಾನಸಿಕ ಪೀಡೆ ಯುಂಟಾದಾಗ, ಯುದ್ಧದಲ್ಲಿ, ಸ್ವಯಂವರದಲ್ಲಿ, ಯಜ್ಞದಲ್ಲಿ, ವಿವಾಹದಲ್ಲಿ ಸ್ತ್ರೀಯರನ್ನು ನೋಡುವುದು ದೋಷಾಸ್ಪದವಾಗುವುದಿಲ್ಲ.॥28॥
</details>

<details open><summary>ಮೂಲಮ್ - 29</summary>

ಸೈಷಾ ವಿಪದ್ಗತಾ  ಚೈವ ಕೃಚ್ಛ್ರೇಣ ಚ ಸಮನ್ವಿತಾ ।  
ದರ್ಶನೇ ನಾಸ್ತಿ ದೋಷೋಽಸ್ಯಾ ಮತ್ಸಮೀಪೇ ವಿಶೇಷತಃ ॥
</details>

<details><summary>ಅನುವಾದ</summary>

ಈ ಸೀತೆ ಈಗ ವಿಪತ್ತಿನಲ್ಲಿ ಇದ್ದಾಳೆ, ಮಾನಸಿಕ ಕಷ್ಟದಿಂದಲೂ ಕೂಡಿರುವಳು, ವಿಶೇಷವಾಗಿ ನನ್ನ ಬಳಿ ಇದ್ದಾಳೆ; ಅದಕ್ಕಾಗಿ ಇವಳು ಪರದೆ ಇಲ್ಲದೆಯೇ ಎಲ್ಲರ ಎದುರಿಗೆ ಬರುವುದು ದೋಷದ ಸಂಗತಿಯಲ್ಲ.॥29॥
</details>

<details open><summary>ಮೂಲಮ್ - 30</summary>

ವಿಸೃಜ್ಯ ಶಿಬಿಕಾಂ ತಸ್ಮಾತ್  ಪದ್ಭ್ಯಾಮೇವಾಪಸರ್ಪತು ।  
ಸಮೀಪೇ ಮಮ ವೈದೇಹೀಂ ಪಶ್ಯಂತ್ವೇತೇ ವನೌಕಸಃ ॥
</details>

<details><summary>ಅನುವಾದ</summary>

ಆದ್ದರಿಂದ ಜಾನಕಿಯು ಪಲ್ಲಕ್ಕಿ ಬಿಟ್ಟು ಕಾಲ್ನಡಿಗೆಯಿಂದಲೇ ನನ್ನ ಬಳಿಗೆ ಬರಲಿ ಹಾಗೂ ಎಲ್ಲ ವಾನರರು ಅವಳ ದರ್ಶನ ಮಾಡಲಿ.॥30॥
</details>

<details open><summary>ಮೂಲಮ್ - 31</summary>

ಏವಮುಕ್ತಸ್ತು ರಾಮೇಣ  ಸವಿಮರ್ಶೋ ವಿಭೀಷಣಃ ।  
ರಾಮಸ್ಯೋಪಾನಯತ್ ಸೀತಾಂ ಸನ್ನಿಕರ್ಷಂ ವಿನೀತವತ್ ॥
</details>

<details><summary>ಅನುವಾದ</summary>

ಶ್ರೀರಾಮನು ಹೀಗೆ ಹೇಳಿದಾಗ ವಿಭೀಷಣನು ವಿಚಾರಮಗ್ನನಾದನು ಹಾಗೂ ವಿನೀತಭಾವದಿಂದ ಸೀತೆಯನ್ನು ಅವನ ಬಳಿಗೆ ಕರೆದುಕೊಂಡು ಬಂದನು.॥31॥
</details>

<details open><summary>ಮೂಲಮ್ - 32</summary>

ತತೋ ಲಕ್ಷ್ಮಣ ಸುಗ್ರೀವೌ ಹನೂಮಾಂಶ್ಚ ಪ್ಲವಂಗಮಃ ।  
ನಿಶಮ್ಯ ವಾಕ್ಯಂ ರಾಮಸ್ಯ ಬಭೂವುರ್ವ್ಯಥಿತಾ ಭೃಶಮ್ ॥
</details>

<details><summary>ಅನುವಾದ</summary>

ಆಗ ಶ್ರೀರಾಮಚಂದ್ರನ ಮಾತನ್ನು ಕೇಳಿ ಲಕ್ಷ್ಮಣ, ಸುಗ್ರೀವ, ಕಪಿವರ ಹನುಮಂತ ಮೂವರೂ ಅತ್ಯಂತ ವ್ಯಥಿತಗೊಂಡರು.॥32॥
</details>

<details open><summary>ಮೂಲಮ್ - 33</summary>

ಕಲತ್ರನಿರಪೇಕ್ಷೈಶ್ಚ ಇಂಗಿತೈರಸ್ಯ ದಾರುಣೈಃ ।  
ಅಪ್ರೀತಮಿವ ಸೀತಾಯಾಂ ತರ್ಕಯಂತಿ ಸ್ಮ ರಾಘವಮ್ ॥
</details>

<details><summary>ಅನುವಾದ</summary>

ಶ್ರೀರಾಮಚಂದ್ರನ ಭಯಂಕರ ಚೇಷ್ಟೆಗಳಿಂದ ಅವನು ಪತ್ನಿಯಿಂದ ನಿರಪೇಕ್ಷನಾದಂತೆ ಸೂಚಿಸುತ್ತಿತ್ತು. ಅದಕ್ಕಾಗಿ ಆ ಮೂವರೂ ಶ್ರೀರಾಮನು ಸೀತೆಯಲ್ಲಿ ಕೋಪಿಸಿ ಕೊಂಡಿರು ವಂತೆ ಕಾಣುತ್ತಿದ್ದಾನೆ ಎಂದು ಅಂದಾಜು ಮಾಡಿದರು.॥33॥
</details>

<details open><summary>ಮೂಲಮ್ - 34</summary>

ಲಜ್ಜಯಾ ತ್ವವಲೀಯಂತೀ ಸ್ವೇಷು ಗಾತ್ರೇಷು ಮೈಥಿಲೀ ।  
ವಿಭೀಷಣೇನಾನುಗತಾ  ಭರ್ತಾರಂ  ಸಾಭ್ಯವರ್ತತ ॥
</details>

<details><summary>ಅನುವಾದ</summary>

ಮುಂದೆ ಮುಂದೆ ಸೀತೆ ಹೋಗುತ್ತಿದ್ದಳು, ಹಿಂದೆ ವಿಭೀಷಣ ಬರುತ್ತಿದ್ದನು. ಅವಳು ನಾಚಿಕೆಯಿಂದ ಮುದ್ದೆಯಾಗಿದ್ದಳು. ಹೀಗೆ ಅವಳು ತನ್ನ ಪತಿದೇವನ ಮುಂದೆ ಉಪಸ್ಥಿತಳಾದಳು.॥34॥
</details>

<details open><summary>ಮೂಲಮ್ - 35</summary>

ವಿಸ್ಮಯಾಚ್ಚ ಪ್ರಹರ್ಷಾಚ್ಚ  ಸ್ನೇಹಾಚ್ಚ ಪತಿದೇವತಾ ।  
ಉದೈಕ್ಷತ ಮುಖಂ ಭರ್ತುಃ ಸೌಮ್ಯಂ ಸೌಮ್ಯತರಾನನಾ ॥
</details>

<details><summary>ಅನುವಾದ</summary>

ಸೀತೆಯ ಮುಖ ಅತ್ಯಂತ ಸೌಮ್ಯಭಾವದಿಂದ ಕೂಡಿತ್ತು. ಅವಳು ಪತಿಯನ್ನೆ ದೇವತೆ ಎಂದು ತಿಳಿಯು ತ್ತಿದ್ದಳು. ಆಕೆಯು ಬಹಳ ವಿಸ್ಮಯ, ಹರ್ಷ, ಸ್ನೇಹದೊಂದಿಗೆ ತನ್ನ ಸ್ವಾಮಿಯ ಮನೋಹರ ಮುಖವನ್ನು ದರ್ಶಿಸಿದಳು.॥35॥
</details>

<details open><summary>ಮೂಲಮ್ - 36</summary>

ಅಥ ಸಮಪನುದನ್ಮನಃ ಕ್ಲಮಂ ಸಾ  
ಸುಚಿರಮದೃಷ್ಟ ಮುದೀಕ್ಷ್ಯ ವೈ ಪ್ರಿಯಸ್ಯ ।  
ವದನಮುದಿತಪೂರ್ಣಚಂದ್ರ ಕಾಂತಂ  
ವಿಮಲಶಶಾಂಕನಿಭಾನನಾ ತದಾಽಽಸೀತ್ ॥
</details>

<details><summary>ಅನುವಾದ</summary>

ಉದಯಿಸುತ್ತಿರುವ ಪೂರ್ಣ ಚಂದ್ರನನ್ನು ನಾಚಿಸುವ ಪ್ರಿಯತಮನ ಸುಂದರ ಮುಖವನ್ನು ನೋಡಲು ಬಹಳ ದಿನಗಳಿಂದ ವಂಚಿತಳಾಗಿದ್ದ ಸೀತೆಯು ಮನತುಂಬಿ ನಿಟ್ಟಿಸುತ್ತಾ ತನ್ನ ಮನಸ್ಸಿನ ಪೀಡೆಯನ್ನು ದೂರಗೊಳಿಸಿದಳು. ಆಗ ಆಕೆಯ ಮುಖ ಪ್ರಸನ್ನತೆಯಿಂದ ಅರಳಿತು ಮತ್ತು ನಿರ್ಮಲಚಂದ್ರನಂತೆ ಶೋಭಿಸತೊಡಗಿತು.॥3.॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಯುದ್ಧಕಾಂಡದಲ್ಲಿ ನೂರ ಹದಿನಾಲ್ಕನೆಯ ಸರ್ಗ ಪೂರ್ಣವಾಯಿತು.॥114॥
</details>
