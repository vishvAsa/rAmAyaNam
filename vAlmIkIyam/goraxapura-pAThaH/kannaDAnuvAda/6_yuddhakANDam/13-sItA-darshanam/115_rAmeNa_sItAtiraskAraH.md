+++
title = "११५ रामेण सीतातिरस्कारः"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-115-Rama_disowns_her_and_asks_her_to_seek_shelter_elsewhere._0.mp3"></div>
</details>



<details><summary>ಭಾಗಸೂಚನಾ</summary>

ಶ್ರೀರಾಮನು ಸೀತೆಯನ್ನು ಪರಿಗ್ರಹಿಸಲು ನಿರಾಕರಿಸುದುದು
</details>

<details open><summary>ಮೂಲಮ್ - 1</summary>

ತಾಂ ತು ಪಾರ್ಶ್ವೇ ಸ್ಥಿತಾಂ ಪ್ರಹ್ವಾಂ ರಾಮಃ ಸಂಪ್ರೇಕ್ಷ್ಯ ಮೈಥಿಲೀಮ್ ।  
ಹೃದಯಾಂತರ್ಗತಂ ಭಾವಂ ವ್ಯಾಹರ್ತುಮುಪಚಕ್ರಮೇ ॥
</details>

<details><summary>ಅನುವಾದ</summary>

ಮಿಥಿಲೇಶಕುಮಾರಿಯು ವಿನಯಪೂರ್ವಕವಾಗಿ ತನ್ನ ಬಳಿಯಲ್ಲಿ ನಿಂತಿರುವುದನ್ನು ನೋಡಿ ಶ್ರೀರಾಮಚಂದ್ರನು ತನ್ನ ಹಾರ್ದಿಕ ಅಭಿಪ್ರಾಯವನ್ನು ತಿಳಿಸತೊಡಗಿದನು.॥1॥
</details>

<details open><summary>ಮೂಲಮ್ - 2</summary>

ಏಷಾಸಿ ನಿರ್ಜಿತಾ ಭದ್ರೇ ಶತ್ರುಂ ಜಿತ್ವಾ ರಣಾಜಿರೇ ।  
ಪೌರುಷಾದ್ಯದನುಷ್ಠೇಯಂ ಮಯೈತದುಪಪಾದಿತಮ್ ॥
</details>

<details><summary>ಅನುವಾದ</summary>

ಮಂಗಳ ಸ್ವರೂಪಳೇ! ಸಮರಾಂಗಣದಲ್ಲಿ ಶತ್ರುವನ್ನು ಪರಾಜಿತಗೊಳಿಸಿ ನಾನು ನಿನ್ನನ್ನು ಅವನ ಸೆರೆಯಿಂದ ಬಿಡಿಸಿದೆ. ಪುರುಷಾರ್ಥದಿಂದ ಏನೆಲ್ಲ ಮಾಡಬಹುದೋ, ಅದೆಲ್ಲವನ್ನೂ ನಾನು ಮಾಡಿರುವೆನು.॥2॥
</details>

<details open><summary>ಮೂಲಮ್ - 3</summary>

ಗತೋಽಸ್ಮ್ಯಂತಮಮರ್ಷಸ್ಯ ಧರ್ಷಣಾ ಸಂಪ್ರಮಾರ್ಜಿತಾ ।  
ಅವಮಾನಶ್ಚ ಶತ್ರುಶ್ಚ ಯುಗಪನ್ನಿಹತೌ ಮಯಾ ॥
</details>

<details><summary>ಅನುವಾದ</summary>

ಈಗ ನನ್ನ ಕ್ರೋಧದ ಅಂತ್ಯವಾಯಿತು. ನನ್ನ ಮೇಲೆ ಬಂದ ಕಲಂಕವನ್ನು ನಾನು ನಿರಾಕರಿಸಿದೆ. ಶತ್ರುವಿನಿಂದಾದ ಅಪಮಾನ ಮತ್ತು ಶತ್ರುವನ್ನು ಒಟ್ಟಿಗೆ ನಾಶಮಾಡಿಬಿಟ್ಟೆ.॥3॥
</details>

<details open><summary>ಮೂಲಮ್ - 4</summary>

ಅದ್ಯ ಮೇ ಪೌರುಷಂ ದೃಷ್ಟಮದ್ಯ ಮೇ ಸಫಲಃ ಶ್ರಮಃ ।  
ಅದ್ಯ ತೀರ್ಣಪ್ರತಿಜ್ಞೋಽಹಂ ಪ್ರಭವಾಮ್ಯದ್ಯಚಾತ್ಮನಃ ॥
</details>

<details><summary>ಅನುವಾದ</summary>

ಇಂದು ಎಲ್ಲರೂ ನನ್ನ ಪರಾಕ್ರಮ ನೋಡಿದರು. ಈಗ ನನ್ನ ಪರಿಶ್ರಮ ಸಫಲವಾಯಿತು. ಈಗ ನಾನು ಪ್ರತಿಜ್ಞೆಯನ್ನು ಪೂರ್ಣಗೊಳಿಸಿ, ಅದರ ಭಾರಮುಕ್ತನಾಗಿ ಸ್ವತಂತ್ರನಾದೆನು.॥4॥
</details>

<details open><summary>ಮೂಲಮ್ - 5</summary>

ಯಾ ತ್ವಂ ವಿರಹಿತಾ ನೀತಾ ಚಲಚಿತ್ತೇನ ರಕ್ಷಸಾ ।  
ದೈವಸಂಪಾದಿತೋ ದೋಷೋ ಮಾನುಷೇಣ ಮಯಾ ಜಿತಃ ॥
</details>

<details><summary>ಅನುವಾದ</summary>

ನೀನು ಆಶ್ರಮದಲ್ಲಿ ಒಬ್ಬಂಟಿಗಳಾಗಿದ್ದಾಗ ಆ ಚಂಚಲಚಿತ್ತ ರಾಕ್ಷಸನು ನಿನ್ನನ್ನು ಕದ್ದು ತಂದಿದ್ದ ಈ ದೋಷ ದೈವವಶದಿಂದ ನನ್ನ ಮೇಲೆ ಬಂದಿತ್ತು. ಅದನ್ನು ನಾನು ಮಾವನಸಾಧ್ಯ ಪುರುಷಾರ್ಥದಿಂದ ತೊಳೆದು ಹಾಕಿದೆ.॥5॥
</details>

<details open><summary>ಮೂಲಮ್ - 6</summary>

ಸಂಪ್ರಾಪ್ತಮವಮಾನಂ ಯಸ್ತೇಜಸಾ ನ ಪ್ರಮಾರ್ಜತಿ ।  
ಕಸ್ತಸ್ಯ ಪೌರುಷೇಣಾರ್ಥೋ ಮಹತಾಪ್ಯಲ್ಪತೇಜಸಃ ॥
</details>

<details><summary>ಅನುವಾದ</summary>

ಯಾವ ಮನುಷ್ಯನು ತನಗಾದ ಅಪಮಾನವನ್ನು ತನ್ನ ತೇಜ-ಬಲದಿಂದ ತೊಡೆದುಹಾಕುವುದಿಲ್ಲವೋ, ಆ ಮಂದ ಬುದ್ಧಿಯ ಮಾನವನ ಮಹಾಪುರುಷಾರ್ಥದಿಂದಲಾದರೂ ಏನು ಲಾಭವಿದೆ.॥6॥
</details>

<details open><summary>ಮೂಲಮ್ - 7</summary>

ಲಂಘನಂ ಚ ಸಮುದ್ರಸ್ಯ ಲಂಕಾಯಾಶ್ಚಾಪಿ ಮರ್ದನಮ್ ।  
ಸಫಲಂ ತಸ್ಯ ಚ ಶ್ಲಾಘ್ಯಮದ್ಯ ಕರ್ಮ ಹನೂಮತಃ ॥
</details>

<details><summary>ಅನುವಾದ</summary>

ಹನುಮಂತನು ಸಮುದ್ರವನ್ನು ಲಂಘಿಸಿ, ಲಂಕೆಯ ವಿಧ್ವಂಸ ಮಾಡಿದ ಅವನ ಪ್ರಶಂಸನೀಯ ಕಾರ್ಯ ಇಂದು ಸಫಲವಾಯಿತು.॥7॥
</details>

<details open><summary>ಮೂಲಮ್ - 8</summary>

ಯುದ್ಧೇ ವಿಕ್ರಮತಶ್ಚೈವ ಹಿತಂ ಮಂತ್ರಯತಸ್ತಥಾ ।  
ಸುಗ್ರೀವಸ್ಯ ಸಸೈನ್ಯಸ್ಯ ಸಫಲೋಽದ್ಯ ಪರಿಶ್ರಮಃ ॥
</details>

<details><summary>ಅನುವಾದ</summary>

ಸೈನ್ಯಸಹಿತ ಸುಗ್ರೀವನು ಯುದ್ಧದಲ್ಲಿ ಪರಾಕ್ರಮ ತೋರಿಸಿ, ಆಗಾಗ ನನಗೆ ಹಿತಕರ ಸಲಹೆ ಕೊಡುತ್ತಾ ಇದ್ದನು. ಅವನ ಪರಿಶ್ರಮವೂ ಈಗ ಸಾರ್ಥಕವಾಯಿತು.॥8॥
</details>

<details open><summary>ಮೂಲಮ್ - 9</summary>

ವಿಭೀಷಣಸ್ಯ ಚ ತಥಾ ಸಫಲೋಽದ್ಯ ಪರಿಶ್ರಮಃ ।  
ವಿಗುಣಂ ಭ್ರಾತರಂ ತ್ಯಕ್ತ್ವಾ ಯೋ ಮಾಂ ಸ್ವಯಮುಪಸ್ಥಿತಃ ॥
</details>

<details><summary>ಅನುವಾದ</summary>

ಈ ವಿಭೀಷಣನು ದುರ್ಗುಣಗಳಿಂದ ತುಂಬಿ ತನ್ನ ಅಣ್ಣನನ್ನು ತ್ಯಜಿಸಿ ನನ್ನ ಬಳಿ ಉಪಸ್ಥಿತನಾದನು. ಇಷ್ಟರವರೆಗೆ ಇವನು ಮಾಡಿದ ಪರಿಶ್ರಮ ನಿಷ್ಪಲವಾಗಲಿಲ್ಲ.॥9॥
</details>

<details open><summary>ಮೂಲಮ್ - 10</summary>

ಇತ್ಯೇವಂ ವದತಃ ಶ್ರುತ್ವಾ ಸೀತಾರಾಮಸ್ಯ ತದ್ವಚಃ ।  
ಮೃಗೀವೋತ್ಫುಲ್ಲನಯನಾ  ಬಭೂವಾಶ್ರುಪರಿಪ್ಲುತಾ ॥
</details>

<details><summary>ಅನುವಾದ</summary>

ಹೀಗೆ ಹೇಳುತ್ತಿರುವ ಶ್ರೀರಾಮನ ಮಾತುಗಳನ್ನು ಕೇಳಿ ಚಿಗರೆಯಂತೆ ವಿಕಸಿತ ಕಣ್ಣುಗಳುಳ್ಳ ಸೀತೆಯ ಕಣ್ಣುಗಳಲ್ಲಿ ನೀರು ತುಂಬಿ ಬಂತು.॥10॥
</details>

<details open><summary>ಮೂಲಮ್ - 11</summary>

ಪಶ್ಯತಸ್ತಾಂ ತು ರಾಮಸ್ಯ ಸಮೀಪೇಹೃದಯಪ್ರಿಯಾಮ್ ।  
ಜನವಾದಭಯಾದ್ರಾಜ್ಞೋ ಬಭೂವ ಹೃದಯಂ ದ್ವಿಧಾ ॥
</details>

<details><summary>ಅನುವಾದ</summary>

ಅವಳು ತನ್ನ ಸ್ವಾಮಿಯ ಹೃದಯವಲ್ಲಭೆಯಾಗಿದ್ದಳು. ಆಕೆಯ ಪ್ರಾಣವಲ್ಲಭನು ಅವಳನ್ನು ಸಮೀಪದಲ್ಲೇ ನೋಡುತ್ತಿದ್ದರೂ ಲೋಕಾಪವಾದದ ಭಯದಿಂದ ರಾಜಾ ಶ್ರೀರಾಮನ ಹೃದಯ ಆಗ ವಿದೀರ್ಣದಂತಾಗಿತ್ತು.॥11॥
</details>

<details open><summary>ಮೂಲಮ್ - 12</summary>

ಸೀತಾಮುತ್ಪಲ ಪತ್ರಾಕ್ಷೀಂ ನೀಲಕುಂಚಿತ ಮೂರ್ಧಜಾಮ್ ।  
ಅವದದ್ವೈ ವರಾರೋಹಾಂ ಮಧ್ಯೇ ವಾನರರಕ್ಷಸಾಮ್ ॥
</details>

<details><summary>ಅನುವಾದ</summary>

ಕಪ್ಪಾದ ಗುಂಗುರು ಕೂದಲುಗಳುಳ್ಳ ಕಮಲಲೋಚನೆಯಾದ ಸುಂದರೀ ಸೀತೆಯಲ್ಲಿ ವಾನರರು ಮತ್ತು ರಾಕ್ಷಸರು ತುಂಬಿದ ಸಭೆಯಲ್ಲಿ ಪುನಃ ಹೀಗೆ ಹೇಳತೊಡಗಿದನು.॥12॥
</details>

<details open><summary>ಮೂಲಮ್ - 13</summary>

ಯತ್ಕರ್ತವ್ಯಂ ಮನುಷ್ಯೇಣ ಧರ್ಷಣಾಂ ಪ್ರತಿಮಾರ್ಜತಾ ।  
ತತ್ಕೃತಂ ರಾವಣಂ ಹತ್ವಾ ಮಯೇದಂ ಮಾನಕಾಂಕ್ಷಿಣಾ ॥
</details>

<details><summary>ಅನುವಾದ</summary>

ತನ್ನ ತಿರಸ್ಕಾರದ ಪ್ರತಿಕಾರ ಮಾಡಲು ಯಾವ ಮನುಷ್ಯನ ಕರ್ತವ್ಯವಿದೆಯೋ, ಅವೆಲ್ಲವನ್ನು ನಾನು ನನ್ನ ಮಾನರಕ್ಷಣೆಗಾಗಿ ಅಭಿಲಾಷೆಯಿಂದ ರಾವಣನ ವಧೆಮಾಡಿ ಪೂರ್ಣಗೊಳಿಸಿದೆ.॥13॥
</details>

<details open><summary>ಮೂಲಮ್ - 14</summary>

ನಿರ್ಜಿತಾ ಜೀವಲೋಕಸ್ಯ ತಪಸಾ ಭಾವಿತಾತ್ಮನಾ ।  
ಅಗಸ್ತ್ಯೇನ ದುರಾಧರ್ಷಾ ಮುನಿನಾ ದಕ್ಷಿಣೇವ ದಿಕ್ ॥
</details>

<details><summary>ಅನುವಾದ</summary>

ತಪಸ್ಸಿನಿಂದ ಸಂಭಾವಿತವಾದ ಅಂತಃಕರಣವುಳ್ಳ ಮಹರ್ಷಿ ಅಗಸ್ತ್ಯರು ವಾತಾಪಿ ಮತ್ತು ಇಲ್ಪಲರ ಭಯಗೊಂಡ ಜೀವ ಜಗತ್ತಿಗಾಗಿ ದುರ್ಗಮವಾದ ದಕ್ಷಿಣ ದಿಕ್ಕನ್ನು ಗೆದ್ದಂತೆಯೇ ನಾನು ರಾವಣನ ವಶದಲ್ಲಿ ಇದ್ದ ನಿನ್ನನ್ನು ಗೆದ್ದುಕೊಂಡಿದ್ದೇನೆ.॥14॥
</details>

<details open><summary>ಮೂಲಮ್ - 15</summary>

ವಿದಿತಶ್ಚಾಸ್ತು ಭದ್ರಂ ತೇ ಯೋಽಯಂ ರಣಪರಿಶ್ರಮಃ ।  
ಸುತೀರ್ಣಃ ಸುಹೃದಾಂ ವೀರ್ಯಾನ್ನ ತ್ವದರ್ಥಂ ಮಯಾ ಕೃತಃ ॥
</details>

<details><summary>ಅನುವಾದ</summary>

ನಿನಗೆ ಮಂಗಳವಾಗಲಿ. ನಾನು ಮಾಡಿದ ಯುದ್ಧದ ಪರಿಶ್ರಮ ಹಾಗೂ ಈ ಮಿತ್ರರ ಪರಾಕ್ರಮದಿಂದ ಪಡೆದ ವಿಜಯ, ಇದೆಲ್ಲ ನಿನ್ನನ್ನು ಪಡೆಯಲು ಅಲ್ಲವೆಂಬುದನ್ನು ನೀನು ತಿಳಿದುಕೊಳ್ಳಬೇಕು.॥15॥
</details>

<details open><summary>ಮೂಲಮ್ - 16</summary>

ರಕ್ಷತಾ ತು ಮಯಾ ವೃತ್ತಮಪವಾದಂ ಚ ಸರ್ವತಃ ।  
ಪ್ರಖ್ಯಾತಸ್ಯಾತ್ಮವಂಶಸ್ಯ ನ್ಯಂಗಂ ಚ ಪರಿಮಾರ್ಜತಾ ॥
</details>

<details><summary>ಅನುವಾದ</summary>

ಸದಾಚಾರದ ರಕ್ಷಣೆ, ಎಲ್ಲೆಡೆ ಹರಡಿದ ಅಪವಾದದ ನಿವಾರಣ ಮತ್ತು ನಮ್ಮ ಸುವಿಖ್ಯಾತ ವಂಶಕ್ಕೆ ತಗಲಿದ ಕಲಂಕವನ್ನು ನಿವಾರಿಸಲೆಂದೇ ನಾನು ಇದೆಲ್ಲ ಮಾಡಿರುವೆನು.॥16॥
</details>

<details open><summary>ಮೂಲಮ್ - 17</summary>

ಪ್ರಾಪ್ತಚಾರಿತ್ರ ಸಂದೇಹಾ ಮಮ ಪ್ರತಿಮುಖೇ ಸ್ಥಿತಾ ।  
ದೀಪೋ ನೇತ್ರಾತುರಸ್ಯೇವ ಪ್ರತಿಕೂಲಾಸಿ ಮೇ ದೃಢಾ ॥
</details>

<details><summary>ಅನುವಾದ</summary>

ನಿನ್ನ ಚಾರಿತ್ರ್ಯದಲ್ಲಿ ಸಂದೇಹ ಉಪಸ್ಥಿತವಾಗಿದೆ, ಹೀಗಿರುವಾಗಲೂ ನನ್ನ ಎದುರಿಗೆ ನಿಂತಿರುವೆಯಲ್ಲ! ಕಣ್ಣಿನ ರೋಗಿಗೆ ದೀಪವು ಸಹ್ಯವಾಗದಂತೆ ಇಂದು ನೀನು ನನಗೆ ಅತ್ಯಂತ ಅಪ್ರಿಯವಾಗಿ ಕಾಣುತ್ತಿರುವೆ.॥17॥
</details>

<details open><summary>ಮೂಲಮ್ - 18</summary>

ತದ್ಗಚ್ಛ ತ್ವಾನುಜಾನೇಽದ್ಯ ಯಥೇಷ್ಟಂ ಜನಕಾತ್ಮಜೇ ।  
ಏತಾ ದಶ ದಿಶೋ ಭದ್ರೇ ಕಾರ್ಯಮಸ್ತಿ ನ ಮೇ ತ್ವಯಾ ॥
</details>

<details><summary>ಅನುವಾದ</summary>

ಅದ್ದರಿಂದ ಜನಕಕುಮಾರೀ! ನೀನು ಬಯಸಿದ್ದಲ್ಲಿಗೆ ಹೊರಟು ಹೋಗು. ನಾನು ನಿನಗೆ ಅನುಮತಿಕೊಡುತ್ತಿದ್ದೇನೆ. ಭದ್ರೆ! ದಶದಿಕ್ಕುಗಳೂ ನಿನಗಾಗಿ ತೆರೆದುಕೊಂಡಿವೆ. ಈಗ ನಿನ್ನಿಂದ ನನಗೆ ಯಾವ ಪ್ರಯೋಜನವೂ ಇಲ್ಲ.॥18॥
</details>

<details open><summary>ಮೂಲಮ್ - 19</summary>

ಕಃ ಪುಮಾಂಸ್ತು ಕುಲೇ ಜಾತಃ ಸ್ತ್ರಿಯಂ ಪರಗೃಹೋಷಿತಾಮ್ ।  
ತೇಜಸ್ವೀ ಪುನರಾದದ್ಯಾತ್ ಸುಹೃಲ್ಲೋಭೇನ ಚೇತಸಾ ॥
</details>

<details><summary>ಅನುವಾದ</summary>

ಸತ್ಕುಲ ಪ್ರಸೂತನಾದ ಮತ್ತು ಪರಾಕ್ರಮಿಯಾದ ಯಾವ ಮನುಷ್ಯನು ತಾನೇ ಪರಪುರುಷನ ಮನೆಯಲ್ಲಿ ಬಹಳ ದಿವಸವಿದ್ದ ಸ್ತ್ರೀಯನ್ನು ಇವಳು ನನ್ನೊಡನೆ ಚಿರಕಾಲವಿದ್ದವಳು, ನನಗೆ ಅತ್ಯಂತ ಪ್ರಿಯಳಾಗಿದ್ದಾಳೆ ಎಂಬ ಲೋಭದಿಂದ ಕೂಡಿದ ಮನಸ್ಸಿನಿಂದ ಪರಿಗ್ರಹಿಸುವನು.॥19॥
</details>

<details open><summary>ಮೂಲಮ್ - 20</summary>

ರಾವಣಾಂಕ ಪರಿಕ್ಲಿಷ್ಟಾಂ ದೃಷ್ಟಾಂ ದುಷ್ಟೇನ ಚಕ್ಷುಷಾ ।  
ಕಥಂ ತ್ವಾಂ ಪುನರಾದದ್ಯಾಂ ಕುಲಂ ವ್ಯಪದಿಶನ್ಮಹತ್ ॥
</details>

<details><summary>ಅನುವಾದ</summary>

ರಾವಣನು ನಿನ್ನನ್ನು ಎತ್ತಿಕೊಂಡು ಹೋದನು ಹಾಗೂ ನಿನ್ನ ಮೇಲೆ ದೂಷಿತ ದೃಷ್ಟಿಯನ್ನು ಬೀರಿರುವನು. ಇಂತಹ ಸ್ಥಿತಿಯಲ್ಲಿ ನನ್ನ ಕುಲವನ್ನು ಮಹಾವೆಂದು ಹೇಳುವ ನಾನು ನಿನ್ನನ್ನು ಹೇಗೆ ಪುನಃ ಪರಿಗ್ರಹಿಸಲಿ.॥20॥
</details>

<details open><summary>ಮೂಲಮ್ - 21</summary>

ಯದರ್ಥಂ ನಿರ್ಜಿತಾ ಮೇ ತ್ವಂ ಸೋಽಯಮಾಸಾದಿತೋ ಮಯಾ ।  
ನಾಸ್ತಿ ಮೇ ತ್ವಯ್ಯಭಿಷ್ವಂಗೋ ಯಥೇಷ್ಟಂ ಗಮ್ಯತಾಮಿತಿ ॥
</details>

<details><summary>ಅನುವಾದ</summary>

ಯಾವ ಉದ್ದೇಶದಿಂದ ನಾನು ನಿನ್ನನ್ನು ಗೆದ್ದಿದ್ದೆನೋ, ಅದು ಸಿದ್ಧ ವಾಯಿತು. ನನ್ನ ಕುಲದ ಕಳಂಕ ತೊಳೆದುಹೋಯಿತು. ಈಗ ನನಗೆ ನಿನ್ನ ಕುರಿತು ಮಮತೆ, ಆಸಕ್ತಿ ಇಲ್ಲ, ಆದ್ದರಿಂದ ನೀನು ಬಯಸಿದಲ್ಲಿಗೆ ಹೋಗಬಲ್ಲೆ.॥21॥
</details>

<details open><summary>ಮೂಲಮ್ - 22</summary>

ತದದ್ಯ ವ್ಯಾಹೃತಂ ಭದ್ರೇ ಮಯೈತತ್ ಕೃತಬುದ್ಧಿನಾ ।  
ಲಕ್ಷ್ಮಣೇವಾಥ ಭರತೇ ಕುರು ಬುದ್ಧಿಂ ಯಥಾಸುಖಮ್ ॥
</details>

<details><summary>ಅನುವಾದ</summary>

ಭದ್ರೆ! ಇದು ನನ್ನ ನಿಶ್ಚಿತ ವಿಚಾರವಾಗಿದೆ. ಇದಕ್ಕನುಸಾರವೇ ಇಂದು ನಾನು ನಿನ್ನ ಮುಂದೆ ಈ ಮಾತುಗಳನ್ನು ಹೇಳಿರುವೆನು. ನೀನು ಬಯಸಿದರೆ ಭರತ ಅಥವಾ ಲಕ್ಷ್ಮಣನ ರಕ್ಷಣೆಯಲ್ಲಿ ಸುಖವಾಗಿ ಇರುವ ವಿಚಾರ ಮಾಡಬಲ್ಲೆ.॥22॥
</details>

<details open><summary>ಮೂಲಮ್ - 23</summary>

ಶತ್ರುಘ್ನೇ ವಾಥ ಸುಗ್ರೀವೇ ರಾಕ್ಷಸೇಂದ್ರೇ ವಿಭೀಷಣೇ ।  
ನಿವೇಶಯ ಮನಃ ಸೀತೇ ಯಥಾ ವಾ ಸುಖಮಾತ್ಮನಾ ॥
</details>

<details><summary>ಅನುವಾದ</summary>

ಸೀತೇ! ನೀನು ಬಯಸುವೆಯಾದರೆ ಶತ್ರುಘ್ನ, ವಾನರರಾಜ ಸುಗ್ರೀವ ಅಥವಾ ರಾಕ್ಷಸರಾಜಾ ವಿಭೀಷಣನ ಬಳಿಯಲ್ಲಿಯೂ ಇರಬಲ್ಲೆ. ನಿನಗೆ ಸುಖಸಿಗುವಲ್ಲಿ ನಿನ್ನ ಮನಸ್ಸನ್ನು ತೊಡಗಿಸು.॥23॥
</details>

<details open><summary>ಮೂಲಮ್ - 24</summary>

ನಹಿ ತ್ವಾಂ ರಾವಣೋ ದೃಷ್ಟ್ವಾ ದಿವ್ಯರೂಪಾಂ ಮನೋರಮಾಮ್ ।  
ಮರ್ಷಯೇತ ಚಿರಂ ಸೀತೇ ಸ್ವಗೃಹೇ ಪರ್ಯವಸ್ಥಿತಾಮ್ ॥
</details>

<details><summary>ಅನುವಾದ</summary>

ಸೀತೇ! ನಿನ್ನಂತಹ ದಿವ್ಯರೂಪ ಸೌಂದರ್ಯದಿಂದ ಸುಶೋಭಿತ ಮನೋರಮ ನಾರಿಯು ತನ್ನ ಮನೆಯಲ್ಲಿರುವುದನ್ನು ನೋಡಿ ರಾವಣನು ಚಿರಕಾಲ ನಿನ್ನಿಂದ ದೂರವುಳಿಯುವ ಕಷ್ಟವನ್ನು ಸಹಿಸುತ್ತಿರಲಿಲ್ಲವೇನೋ.॥24॥
</details>

<details open><summary>ಮೂಲಮ್ - 25</summary>

ತತಃ ಪ್ರಿಯಾರ್ಹಶ್ರವಣಾ ತದಪ್ರಿಯಂ  
ಪ್ರಿಯಾದುಪಶ್ರುತ್ಯಚಿರಸ್ಯಮಾನಿನೀ ।  
ಮುಮೋಚಭಾಷ್ಪಂ ರುದತೀ ತದಾ ಭೃಶಂ  
ಗಜೇಂದ್ರಹಸ್ತಾಭಿಹತೇವ ವಲ್ಲರೀ ॥
</details>

<details><summary>ಅನುವಾದ</summary>

ಸದಾ ಪ್ರಿಯವಾದ ಮಾತುಗಳನ್ನು ಕೇಳಲು ಯೋಗ್ಯನಾಗಿದ್ದ ಮಾನಿನೀ ಸೀತೆಯು ಬಹಳ ಕಾಲಾನಂತರ ದೊರಕಿದ ತನ್ನ ಪ್ರಿಯ ತಮನ ಬಾಯಿಯಿಂದ ಇಂತಹ ಅಪ್ರಿಯ ಮಾತನ್ನು ಕೇಳಿ ಆಗ ಆನೆಯ ಸೊಂಡಿಲಿನಿಂದ ಹತವಾದ ಬಳ್ಳಿಯಂತೆ ಸೊರಗಿ ಸೊಪ್ಪಾಗಿ ಕಣ್ಣೀರು ಸುರಿಸಿದಳು.॥25॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಯುದ್ಧಕಾಂಡದಲ್ಲಿ ನೂರಹದಿನೈದನೆಯ ಸರ್ಗ ಪೂರ್ಣವಾಯಿತು.॥115॥
</details>
