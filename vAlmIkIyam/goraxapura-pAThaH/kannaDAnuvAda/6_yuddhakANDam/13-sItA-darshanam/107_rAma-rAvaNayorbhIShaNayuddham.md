+++
title = "१०७ राम-रावणयोर्भीषणयुद्धम्"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-107-Rama_and_Ravana_perform_a_fierce_battle_0.mp3"></div>
</details>



<details><summary>ಭಾಗಸೂಚನಾ</summary>

ಶ್ರೀರಾಮ ರಾವಣರ ಘೋರ ಯುದ್ಧ
</details>

<details open><summary>ಮೂಲಮ್ - 1</summary>

ತತಃ ಪ್ರವೃತ್ತಂ ಸುಕ್ರೂರಂ ರಾಮರಾವಣಯೋ ಸ್ತದಾ ।  
ಸುಮಹದ್ದ್ವೈರಥಂ ಯುದ್ಧಂ ಸರ್ವಲೋಕ ಭಯಾವಹಮ್ ॥
</details>

<details><summary>ಅನುವಾದ</summary>

ಬಳಿಕ ಶ್ರೀರಾಮ ಮತ್ತು ರಾವಣರಲ್ಲಿ ಸಮಸ್ತ ಲೋಕಗಳಿಗೂ ಭಯಂಕರವಾದ ಅತ್ಯಂತ ಕ್ರೂರವಾದ ದ್ವೈರಥ ಯುದ್ಧ ಪ್ರಾರಂಭವಾಯಿತು.॥1॥
</details>

<details open><summary>ಮೂಲಮ್ - 2</summary>

ತತೋ ರಾಕ್ಷಸಸೈನ್ಯಂ ಚ ಹರೀಣಾಂ ಚ ಮಹದ್ಭಲಮ್ ।  
ಪ್ರಗೃಹೀತ ಪ್ರಹರಣಂ ನಿಶ್ಚೇಷ್ಟಂ ಸಮವರ್ತತ ॥
</details>

<details><summary>ಅನುವಾದ</summary>

ಆಗ ರಾಕ್ಷಸರ ಮತ್ತು ವಾನರರ ವಿಶಾಲ ಸೈನ್ಯಗಳು ಆಯುಧಗಳನ್ನು ಧರಿಸಿದರೂ ನಿಶ್ಚೇಷ್ಟಿವಾಗಿ ನಿಂತಿದ್ದವು. ಯಾರೂ ಯಾರನ್ನು ಪ್ರಹರಿಸುತ್ತಿರಲಿಲ್ಲ.॥2॥
</details>

<details open><summary>ಮೂಲಮ್ - 3</summary>

ಸಂಪ್ರಯುದ್ಧೌ ತು ತೌ ದೃಷ್ಟ್ವಾ ಬಲವನ್ನರರಾಕ್ಷಸೌ ।  
ವ್ಯಾಕ್ಷಿಪ್ತ ಹೃದಯಾಃ ಸರ್ವೇ ಪರಂ ವಿಸ್ಮಯಮಾಗತಾಃ ॥
</details>

<details><summary>ಅನುವಾದ</summary>

ಮಹಾಬಲಿಷ್ಠರಾದ ನರ-ರಾಕ್ಷಸ ವೀರರಿಬ್ಬರು ಯುದ್ಧಮಾಡುವುದನ್ನು ನೋಡಿ ಎಲ್ಲರ ಮನಸ್ಸು ಅವರ ಕಡೆಗೆ ಸೆಳೆಯಲ್ಪಟ್ಟ, ಆಶ್ಚರ್ಯಚಕಿತರಾದರು.॥3॥
</details>

<details open><summary>ಮೂಲಮ್ - 4</summary>

ನಾನಾ ಪ್ರಹರಣೈರ್ವ್ಯಗ್ರೈರ್ಭುಜೈರ್ವಿಸ್ಮಿತಬುದ್ಧಯಃ ।  
ತಸ್ಥುಃ ಪ್ರೇಕ್ಷ್ಯ ಚ ಸಂಗ್ರಾಮಂ ನಾಭಿ ಜಗ್ಮುಃ ಪರಸ್ಪರಮ್ ॥
</details>

<details><summary>ಅನುವಾದ</summary>

ಎರಡೂ ಕಡೆಯ ಸೈನಿಕರ ಕೈಗಳಲ್ಲಿ ನಾನಾ ವಿಧದ ಅಸ್ತ್ರ-ಶಸ್ತ್ರಗಳಿದ್ದರೂ, ಕೈಗಳು ಯುದ್ಧಕ್ಕಾಗಿ ವ್ಯಗ್ರವಾಗಿದ್ದರೂ, ಆ ಅದ್ಭುತ ಸಂಗ್ರಾಮನೋಡಿ ಅವರ ಬುದ್ಧಿ ಆಶ್ಚರ್ಯಚಕಿತನಾಗಿ ಸುಮ್ಮನೇ ನಿಂತಿದ್ದರು.॥4॥
</details>

<details open><summary>ಮೂಲಮ್ - 5</summary>

ರಕ್ಷಸಾಂ ರಾವಣಂ ಚಾಪಿ ವಾನರಾಣಾಂ ಚ ರಾಘವಮ್ ।  
ಪಶ್ಯತಾಂ ವಿಸ್ಮಿತಾಕ್ಷಾಣಾಂ ಸೈನ್ಯಂ ಚಿತ್ರಮಿವಾಬಭೌ ॥
</details>

<details><summary>ಅನುವಾದ</summary>

ರಾಕ್ಷಸರು ರಾವಣನ ಕಡೆಗೆ ನೋಡುತ್ತಿದ್ದರೆ, ವಾನರರು ಶ್ರೀರಾಮನ ಕಡೆಗೆ ನೋಡುತ್ತಿದ್ದರು. ಅವರೆಲ್ಲರ ಕಣ್ಣುಗಳು ವಿಸ್ಮಿತವಾದ್ದರಿಂದ ನಿಸ್ತಬ್ದರಾಗಿ ನಿಂತಿದ್ದರಿಂದ ಎರಡೂ ಸೈನ್ಯಗಳು ಚಿತ್ರದಂತೆ ಕಂಡುಬರುತ್ತಿದ್ದವು.॥5॥
</details>

<details open><summary>ಮೂಲಮ್ - 6</summary>

ತೌ ತು ತತ್ರ ನಿಮಿತ್ತಾನಿ ದೃಷ್ಟ್ವಾ ರಾವಣರಾಘವೌ ।  
ಕೃತಬುದ್ಧೀ ಸ್ಥಿರಾಮರ್ಷೌ ಯುಯುಧಾತೇ ಹ್ಯಭೀತವತ್ ॥
</details>

<details><summary>ಅನುವಾದ</summary>

ಶ್ರೀರಾಮ-ರಾವಣರು ಅಲ್ಲಿ ಪ್ರಕಟಗೊಂಡ ಶಕುನಗಳನ್ನು ನೋಡಿ, ಅವುಗಳ ಭಾವೀ ಲವನ್ನು ಯೋಚಿಸಿ ಯುದ್ಧ ವಿಷಯದ ವಿಚಾರ ಸ್ಥಿರಗೊಳಿಸಿಕೊಂಡರು. ಅವರಿಬ್ಬರೂ ಒಬ್ಬರು ಇನ್ನೊಬ್ಬರ ಕುರಿತು ಅಸಹನೆಯ ಭಾವ ದೃಢವಾದ್ದರಿಂದ ನಿರ್ಭಯವಾಗಿ ಯುದ್ಧಮಾಡುತ್ತಿದ್ದರು.॥6॥
</details>

<details open><summary>ಮೂಲಮ್ - 7</summary>

ಜೇತವ್ಯಮಿತಿ ಕಾಕುತ್ಸ್ಥೋ ಮರ್ತವ್ಯಮಿತಿ ರಾವಣಃ ।  
ಧೃತೌ ಸ್ವವೀರ್ಯ ಸರ್ವಸ್ವಂ ಯುದ್ಧೇಽದರ್ಶಯತಾಂ ತದಾ ॥
</details>

<details><summary>ಅನುವಾದ</summary>

ನಾನೇ ಗೆಲ್ಲುವೆ ಎಂಬ ವಿಶ್ವಾಸ ಶ್ರೀರಾಮನಲ್ಲಿ ಇದ್ದರೆ, ರಾವಣನು ನಾನು ಖಂಡಿತವಾಗಿ ಸಾಯುವೆನು ಎಂದು ನಿಶ್ಚಯಿಸಿದ್ದ. ಆದ್ದರಿಂದ ಅವರಿಬ್ಬರು ಯುದ್ಧದಲ್ಲಿ ತಮ್ಮ ತಮ್ಮ ಪೂರ್ಣಪರಾಕ್ರಮ ಪ್ರಕಟಿಸುತ್ತಿದ್ದರು.॥7॥
</details>

<details open><summary>ಮೂಲಮ್ - 8</summary>

ತತಃ ಕ್ರೋಧಾದ್ದ ಶಗ್ರೀವಃ ಶರಾನ್ ಸಂಧಾಯ ವೀರ್ಯವಾನ್ ।  
ಮುಮೋಚ ಧ್ವಜಮುದ್ದಿಶ್ಯ ರಾಘವಸ್ಯ ರಥೇ ಸ್ಥಿತಮ್ ॥
</details>

<details><summary>ಅನುವಾದ</summary>

ಆಗ ಪರಾಕ್ರಮಿ ದಶಾನನನು ಕ್ರೋಧದಿಂದ ಬಾಣಾನುಸಂಧಾನಮಾಡಿ ಶ್ರೀರಾಮನ ರಥದಲ್ಲಿ ಹಾರಾಡುತ್ತಿದ್ದ ಧ್ವಜವನ್ನು ಗುರಿಯಿಟ್ಟು ಹೊಡೆದನು.॥8॥
</details>

<details open><summary>ಮೂಲಮ್ - 9</summary>

ತೇ ಶರಾಸ್ತಮನಾಸಾದ್ಯ ಪುರಂದರ ರಥಧ್ವಜಮ್ ।  
ರಥಶಕ್ತಿಂ ಪರಾಮೃಶ್ಯ ನಿಪೇತುರ್ಧರಣೀತಲೇ ॥
</details>

<details><summary>ಅನುವಾದ</summary>

ಆದರೆ ಅವನು ಬಿಟ್ಟ ಬಾಣವು ಇಂದ್ರನ ರಥದ ಧ್ವಜದವರೆಗೆ ತಲುಪುವ ಮೊದಲೇ ಕೇವಲ ರಥಶಕ್ತಿಯನ್ನು ಸ್ಪರ್ಶಿಸುತ್ತಲೇ ನೆಲಕ್ಕೆ ಬಿದ್ದು ಹೋಯಿತು.॥9॥
</details>

<details open><summary>ಮೂಲಮ್ - 10</summary>

ತತೋ ರಾಮೋಽಪಿ ಸಂಕ್ರುದ್ಧಶ್ಚಾಪಮಾಕೃಷ್ಯ ವೀರ್ಯವಾನ್ ।  
ಕೃತಪ್ರತಿಕೃತಂ ಕರ್ತುಂ ಮನಸಾ ಸಂಪ್ರಚಕ್ರಮೇ ॥
</details>

<details><summary>ಅನುವಾದ</summary>

ಆಗ ಶ್ರೀರಾಮಚಂದ್ರನು ಕುಪಿತನಾಗಿ ಧನುಸ್ಸನ್ನು ಸೆಳೆದು, ರಾವಣನ ಕಾರ್ಯದ ಪ್ರತಿಕಾರಕ್ಕಾಗಿ ಅವನ ಧ್ವಜವನ್ನು ತುಂಡರಿಸಲು ವಿಚಾರ ಮಾಡಿದನು.॥10॥
</details>

<details open><summary>ಮೂಲಮ್ - 11</summary>

ರಾವಣಧ್ವಜಮುದ್ದಿಶ್ಯ ಮುಮೋಚ ನಿಶಿತಂ ಶರಮ್ ।  
ಮಹಾಸರ್ಪಮಿವಾಸಹ್ಯಂ ಜ್ವಲಂತಂ ಸ್ವೇನ ತೇಜಸಾ ॥
</details>

<details><summary>ಅನುವಾದ</summary>

ರಾವಣನ ಧ್ವಜವನ್ನು ಗುರಿಯಿಟ್ಟು ಅವನು ದೊಡ್ಡ ಸರ್ಪದಂತಹ ಅಸಹ್ಯವಾದ, ತನ್ನ ತೇಜದಿಂದ ಪ್ರಜ್ವಲಿತ ತೀಕ್ಷ್ಣವಾದ ಬಾಣವನ್ನು ಪ್ರಯೋಗಿಸಿದನು.॥11॥
</details>

<details open><summary>ಮೂಲಮ್ - 12</summary>

ರಾಮಶ್ಚಿಕ್ಷೇಪ ತೇಜಸ್ವೀ ಕೇತುಮುದ್ದಿಶ್ಯ ಸಾಯಕಮ್ ।  
ಜಗಾಮ ಸ ಮಹೀಂ ಛಿತ್ವಾ ದಶಗ್ರೀವಧ್ವಜಂ ಶರಃ ॥
</details>

<details><summary>ಅನುವಾದ</summary>

ತೇಜಸ್ವೀ ಶ್ರೀರಾಮನು ಆ ಧ್ವಜದ ಕಡೆಗೆ ಗುರಿಯಿಟ್ಟು ತನ್ನ ಸಾಯಕವನ್ನು ಪ್ರಯೋಗಿಸಿದಾಗ ರಾವಣನ ರಥದ ಧ್ವಜವು ತುಂಡಾಗಿ ಭೂಮಿಗೆ ಬಿದ್ದುಹೋಯಿತು.॥12॥
</details>

<details open><summary>ಮೂಲಮ್ - 13</summary>

ಸ ನಿಕೃತ್ತೋಽಪತದ್ಭೂಮೌ ರಾವಣಸ್ಯಂದನ ಧ್ವಜಃ ।  
ಧ್ವಜಸ್ಯೋನ್ಮಥನಂ ದೃಷ್ಟ್ವಾರಾವಣಃ ಸ ಮಹಾಬಲಃ ॥
</details>

<details open><summary>ಮೂಲಮ್ - 14</summary>

ಸಂಪ್ರದೀಪ್ತೋಽಭವತ್ಕ್ರೋಧಾದಮರ್ಷಾತ್ ಪ್ರದಹನ್ನಿವ ।  
ಸ ರೋಷವಶಮಾಪನ್ನಃ ಶರವರ್ಷಂ ವವರ್ಷ ಹ ॥
</details>

<details><summary>ಅನುವಾದ</summary>

ತನ್ನ ರಥದ ಧ್ವಜ ಕಡಿದು ಬಿದ್ದಿರುವುದನ್ನು ನೋಡಿದ ಮಹಾಬಲಿ ರಾವಣನು ಕ್ರೋಧದಿಂದ ಉರಿದೆದ್ದು ಅಸಹನೆಯಿಂದ ಉರಿಯುತ್ತಿರು ವಂತೆ ಕಂಡುಬಂದನು. ಅವನು ರೋಷಗೊಂಡು ಬಾಣಗಳ ಮಳೆ ಸುರಿಸತೊಡಗಿದನು.॥13-14॥
</details>

<details open><summary>ಮೂಲಮ್ - 15½</summary>

ರಾಮಸ್ಯ ತುರಗಾನ್ದೀಪ್ತೈಃ ಶರೈರ್ವಿವ್ಯಾಧ ರಾವಣಃ ।  
ತೇ ದಿವ್ಯಾ ಹರಯಸ್ತತ್ರ ನಾಸ್ಖಲನ್ನಾಪಿ ಬಭ್ರಮುಃ ॥  
ಬಭೂವುಃ ಸ್ವಸ್ಥಹೃದಯಾಃ ಪದ್ಮನಾಲೈರಿವಾಹತಾಃ ।
</details>

<details><summary>ಅನುವಾದ</summary>

ರಾವಣನು ತನ್ನ ತೇಜಸ್ವೀ ಬಾಣಗಳಿಂದ ಶ್ರೀರಾಮನ ಕುದುರೆಗಳನ್ನು ಗಾಯಗೊಳಿಸಲು ಪ್ರಾರಂಭಿಸಿದನು. ಆದರೆ ದಿವ್ಯವಾಗಿದ್ದ ಆ ಕುದುರೆಗಳು ಎಡವದೆ, ಅಲುಗಾಡಲಿಲ್ಲ. ಕಮಲದ ನಾಳದಿಂದ ಹೊಡೆದಂತೆ ಹಿಂದಿನಂತೆ ಸ್ವಸ್ಥಚಿತ್ತರಾಗಿದ್ದವು.॥15॥
</details>

<details open><summary>ಮೂಲಮ್ - 16</summary>

ತೇಷಾಮಸಂಭ್ರಮಂ ದೃಷ್ಟ್ವಾವಾಜಿನಾಂ ರಾವಣಸ್ತದಾ ॥
</details>

<details open><summary>ಮೂಲಮ್ - 17</summary>

ಭೂಯ ಏವ ಸುಸಂಕ್ರುದ್ಧಃ ಶರವರ್ಷಂ ಮುಮೋಚ ಹ ।  
ಗದಾಶ್ಚ ಪರಿಘಾಂಶ್ಚೈವ ಚಕ್ರಾಣಿ ಮುಸಲಾನಿ ಚ ॥
</details>

<details open><summary>ಮೂಲಮ್ - 18</summary>

ಗಿರಿಶೃಂಗಾಣಿ ವೃಕ್ಷಾಂಶ್ಚ ತಥಾ ಶೂಲಪರಶ್ವಧಾನ್ ।  
ಮಾಯಾವಿಹಿತಮೇತತ್ತು ಶಸ್ತ್ರವರ್ಷಮಪಾತಯತ್ ।  
ಸಹಸ್ರಶಸ್ತದಾ ಬಾಣಾನಶ್ರಾಂತಹೃದಯೋದ್ಯಮಃ ॥
</details>

<details><summary>ಅನುವಾದ</summary>

ಆ ಕುದುರೆಗಳು ಗಾಬರಿಗೊಳ್ಳದಿದ್ದಾಗ ರಾವಣನ ಕ್ರೋಧ ಇಮ್ಮಡಿಸಿತು. ಅವನು ಪುನಃ ಬಾಣಗಳ ವರ್ಷೆಯನ್ನು ಗರೆಯುತ್ತಾ, ಗದೆ, ಚಕ್ರ, ಪರಿಘ, ಓನಕೆ, ಪರ್ವತ ಶಿಖರ, ವೃಕ್ಷ, ಶೂಲ, ಕೊಡಲಿ ಹಾಗೂ ಮಯನಿರ್ಮಿತ ಇತರ ಅಸ್ತ್ರಗಳ ಮಳೆಗರೆದನು. ಅವನು ಮನಸ್ಸಿನಲ್ಲಿ ಅಳುಕದೆ ಸಾವಿರಾರು ಬಾಣಗಳನ್ನು ಪ್ರಯೋಗಿಸಿದನು.॥16-18॥
</details>

<details open><summary>ಮೂಲಮ್ - 19</summary>

ತುಮುಲಂ ತ್ರಾಸ ಜನನಂ ಭೀಮಂ ಭೀಮಪ್ರತಿಸ್ವನಮ್ ।  
ತದ್ವರ್ಷಮಭವದ್ಯುದ್ಧೇ ನೈಕಶಸ್ತ್ರಮಯಂ ಮಹತ್ ॥
</details>

<details><summary>ಅನುವಾದ</summary>

ಯುದ್ಧರಂಗದಲ್ಲಿ ಅನೇಕ ಶಸ್ತ್ರಗಳ ಆ ದೊಡ್ಡ ವರ್ಷಾ ಭಯಾನಕ, ತುಮುಲ, ಕಷ್ಟದಾಯಕ ಮತ್ತು ಭಯಂಕರ ಕೋಲಾಹಲದಿಂದ ತುಂಬಿತ್ತು.॥19॥
</details>

<details open><summary>ಮೂಲಮ್ - 20½</summary>

ವಿಮುಚ್ಯ ರಾಘವರಥಂ ಸಮಂತಾದ್ವಾನರೇ ಬಲೇ ।  
ಸಾಯಕೈರಂತರಿಕ್ಷಂ ಚ ಚಕಾರ ಸುನಿರಂತರಮ್ ॥  
ಮುಮೋಚ ಚ ದಶಗ್ರೀವೋ ನಿಃಸಂಗೇನಾಂತರಾತ್ಮನಾ ।
</details>

<details><summary>ಅನುವಾದ</summary>

ಆ ಶರವರ್ಷಾ ಶ್ರೀರಾಮಚಂದ್ರನ ರಥವನ್ನು ಬಿಟ್ಟು ಇತರ ಎಲ್ಲೆಡೆ ವಾನರ ಸೈನ್ಯದ ಮೇಲೆ ಬೀಳತೊಡಗಿತು. ದಶಗ್ರೀವನು ಪ್ರಾಣಗಳ ಹಂಗನ್ನು ಬಿಟ್ಟು ಬಾಣಗಳನ್ನು ಪ್ರಯೋಗಿಸುತ್ತಿದ್ದನು ಹಾಗೂ ತನ್ನ ಸಾಯಕಗಳಿಂದ ಆಕಾಶವನ್ನು ದಟ್ಟವಾಗಿ ತುಂಬಿಬಿಟ್ಟನು.॥20॥
</details>

<details open><summary>ಮೂಲಮ್ - 21</summary>

ವ್ಯಾಯಚ್ಛಮಾನಂ ತಂ ದೃಷ್ಟ್ವಾತತ್ಪರಂ ರಾವಣಂ ರಣೇ ॥
</details>

<details open><summary>ಮೂಲಮ್ - 22</summary>

ಪ್ರಹಸನ್ನಿವ ಕಾಕುತ್ಸ್ಥಃ ಸಂದಧೇ ನಿಶಿತಾನ್ ಶರಾನ್ ।  
ಸ ಮುಮೋಚ ತತೋ ಬಾಣಾನ್ ಶಥಶೋಽಥ ಸಹಸ್ರಶಃ ॥
</details>

<details><summary>ಅನುವಾದ</summary>

ಅನಂತರ ಯುದ್ಧದಲ್ಲಿ ಹೆಚ್ಚು ಪರಿಶ್ರಮದಿಂದ ರಾವಣನು ಬಾಣಗಳನ್ನು ಬಿಡುವುದನ್ನು ನೋಡಿ ಶ್ರೀರಾಮನು ನಗುತ್ತಾ ತೀಕ್ಷ್ಣಬಾಣಗಳನ್ನು ಅನುಸಂಧಾನ ಮಾಡಿ, ನೂರಾರು ಸಾವಿರ ಸಂಖ್ಯೆಯಲ್ಲಿ ಬಿಟ್ಟನು.॥21-22॥
</details>

<details open><summary>ಮೂಲಮ್ - 23½</summary>

ತಾನ್ ದೃಷ್ಟ್ವಾ ರಾವಣಶ್ಚಕ್ರೇ ಸ್ವಶರೈಃ ಖಂ ನಿರಂತರಮ್ ।  
ತಾಭ್ಯಾಂ ನಿಯುಕ್ತೇನ ತದಾ ಶರವರ್ಷೇಣ ಭಾಸ್ವತಾ ॥  
ಶರಬದ್ಧಮಿವಾಭಾತಿ ದ್ವಿತೀಯಂ ಭಾಸ್ವದಂಬರಮ್ ।
</details>

<details><summary>ಅನುವಾದ</summary>

ಆ ಬಾಣಗಳನ್ನು ನೋಡಿ ರಾವಣನು ಪುನಃ ಬಾಣಗಳನ್ನು ಸುರಿಸಿ ಆಕಾಶವನ್ನು ಎಳ್ಳುಹಾಕಲೂ ಜಾಗವಿಲ್ಲದಷ್ಟು ತುಂಬಿಬಿಟ್ಟನು. ಇಬ್ಬರೂ ಬಿಟ್ಟ ಹೊಳೆಯುವ ಬಾಣಗಳ ಮಳೆಯಿಂದ ಪ್ರಕಾಶಮಾನ ಆಕಾಶವು ತುಂಬಿ ಹೋಗಿ ಯಾವುದೋ ಇನ್ನೊಂದು ಆಕಾಶದಂತೆ ಕಂಡು ಬರುತ್ತಿತ್ತು.॥23॥
</details>

<details open><summary>ಮೂಲಮ್ - 24</summary>

ನಾನಿಮಿತ್ತೋಽಭವದ್ಬಾಣೋ ನಾತಿಭೇತ್ತಾ ನ ನಿಷ್ಫಲಃ ॥
</details>

<details open><summary>ಮೂಲಮ್ - 25</summary>

ಅನ್ಯೋನ್ಯಮಭಿಸಂಹತ್ಯನಿಪೇತುರ್ಧರಣೀತಲೇ ।  
ತಥಾ ವಿಸೃಜತೋರ್ಬಾಣಾನ್ ರಾಮರಾವಣಯೋರ್ಮೃಧೇ ॥
</details>

<details><summary>ಅನುವಾದ</summary>

ಅವರು ಬಿಟ್ಟ ಯಾವುದೇ ಬಾಣವು ಗುರಿಮುಟ್ಟದೆ ಇರುತ್ತಿರಲಿಲ್ಲ. ಗುರಿಯನ್ನು ಭೇದಿಸದೆ ನಿಲ್ಲುತ್ತಿರಲಿಲ್ಲ ಹಾಗೂ ನಿಷ್ಪಲವಾಗುತ್ತಿರಲಿಲ್ಲ. ಹೀಗೆ ಯುದ್ಧದಲ್ಲಿ ಶರವರ್ಷಾಗೈಯುತ್ತಾ ಶ್ರೀರಾಮ ಮತ್ತು ರಾವಣರ ಬಾಣಗಳು ಪರಸ್ಪರ ಢಿಕ್ಕಿಹೊಡೆದಾಗ ನಾಶವಾಗಿ ಭೂಮಿಯಲ್ಲಿ ಬೀಳುತ್ತಿದ್ದವು.॥24-25॥
</details>

<details open><summary>ಮೂಲಮ್ - 26</summary>

ಪ್ರಾಯುಧ್ಯೇತಾಮವಿಚ್ಛಿನ್ನಮಸ್ಯಂತೌ ಸವ್ಯದಕ್ಷಿಣಮ್ ।  
ಚಕ್ರತುಶ್ಚ ಶರೈಘೋರೈರ್ನಿರುಚ್ಛ್ವಾಸಮಿವಾಂಬರಮ್ ॥
</details>

<details><summary>ಅನುವಾದ</summary>

ಅವರಿಬ್ಬರೂ ಯೋಧರು ಎಡ-ಬಲಕ್ಕೆ ಪ್ರಹರಿಸುತ್ತಾ ನಿರಂತರ ಯುದ್ಧ ದಲ್ಲಿ ತೊಡಗಿದ್ದರು. ಅವರು ತಮ್ಮ ಭಯಂಕರ ಬಾಣಗಳಿಂದ ಉಸಿರುಬಿಡುವಷ್ಟು ಜಾಗವಿಲ್ಲದಷ್ಟು ಆಕಾಶವನ್ನು ತುಂಬಿಬಿಟ್ಟರು.॥26॥
</details>

<details open><summary>ಮೂಲಮ್ - 27</summary>

ರಾವಣಸ್ಯ ಹಯಾನ್ರಾಮೋ ಹಯಾನ್ರಾಮಸ್ಯ ರಾವಣಃ ।  
ಜಘ್ನತುಸ್ತೌ ತಥಾನ್ಯೋನ್ಯಂ ಕೃತಾನುಕೃತಕಾರಿಣೌ ॥
</details>

<details><summary>ಅನುವಾದ</summary>

ಶ್ರೀರಾಮನು ರಾವಣನ ಕುದುರೆಗಳನ್ನು ಹಾಗೂ ರಾವಣನು ರಾಮನ ಅಶ್ವಗಳನ್ನು ಗಾಯಗೊಳಿಸಿದರು. ಅವರಿಬ್ಬರೂ ಒಬ್ಬರು ಮತ್ತೆ ಮತ್ತೊಬ್ಬರನ್ನು ಪ್ರಹಾರಮಾಡುತ್ತಾ ಪ್ರತಿಕಾರ ಮಾಡುತ್ತಾ ಪರಸ್ಪರ ಆಘಾತ ಮಾಡುತ್ತಿದ್ದರು.॥27॥
</details>

<details open><summary>ಮೂಲಮ್ - 28</summary>

ಏವಂ ತು ತೌಸುಸಂಕ್ರುದ್ಧೌ ಚಕ್ರತುರ್ಯುದ್ಧಮುತ್ತಮಮ್ ।  
ಮುಹೂರ್ತಮಭವದ್ಯುದ್ಧಂ ತುಮುಲಂ ರೋಮಹರ್ಷಣಮ್ ॥
</details>

<details><summary>ಅನುವಾದ</summary>

ಹೀಗೆ ಅವರಿಬ್ಬರೂ ಅತ್ಯಂತ ಕ್ರೋಧಗೊಂಡು ಉತ್ತಮ ರೀತಿಯಿಂದ ಯುದ್ಧ ಮಾಡ ತೊಡಗಿದರು. ಎರಡುಗಳಿಗೆ ಅವರಿಬ್ಬರಲ್ಲಿ ರೋಮಾಂಚಕರ ಸಂಗ್ರಾಮ ನಡೆಯಿತು.॥28॥
</details>

<details open><summary>ಮೂಲಮ್ - 29</summary>

ತೌ ತಥಾ ಯುಧ್ಯಮಾನೌ ತು ಸಮರೇ ರಾಮರಾವಣೌ ।  
ದದೃಶುಃ ಸರ್ವಭೂತಾನಿ ವಿಸ್ಮಿತೇನಾಂತರಾತ್ಮನಾ ॥
</details>

<details><summary>ಅನುವಾದ</summary>

ಈ ಪ್ರಕಾರ ಯುದ್ಧದಲ್ಲಿ ತೊಡಗಿದ್ದ ಶ್ರೀರಾಮ-ರಾವಣರನ್ನು ಸಮಸ್ತ ಪ್ರಾಣಿಗಳು ಚಕಿತಚಿತ್ತರಾಗಿ ಹೊಗಳತೊಡಗಿದರು.॥29॥
</details>

<details open><summary>ಮೂಲಮ್ - 30</summary>

ಅರ್ದಯಂತೌ ತು ಸಮರೇ ತಯೋಸ್ತೌ ಸ್ಯಂದನೋತ್ತಮೌ ।  
ಪರಸ್ಪರಮಭಿಕ್ರುದ್ಧೌ ಪರಸ್ಪರಮಭಿದ್ರುತೌ ॥
</details>

<details><summary>ಅನುವಾದ</summary>

ಆ ಇಬ್ಬರೂ ಶ್ರೇಷ್ಠರಾದ ಮಹಾರಥಿಗಳು ಸಮರದಲ್ಲಿ ಅತ್ಯಂತ ಕ್ರೋಧದಿಂದ ಒಬ್ಬರು ಮತ್ತೊಬ್ಬರನ್ನು ನೋಯಿಸುತ್ತಾ ಆಕ್ರಮಣಮಾಡುತ್ತಿದ್ದರು.॥30॥
</details>

<details open><summary>ಮೂಲಮ್ - 31½</summary>

ಪರಸ್ಪರವಧೇ ಯುಕ್ತೌ ಘೋರರೂಪೌ ಬಭೂವತುಃ ।  
ಮಂಡಲಾನಿ ಚ ವೀಥೀಶ್ಚ ಗತಪ್ರತ್ಯಾಗತಾನಿ ಚ ॥  
ದರ್ಶಯಂತೌ ಬಹುವಿಧಾಂ ಸೂತೌಸಾರಥ್ಯಜಾಂ ಗತಿಮ್ ।
</details>

<details><summary>ಅನುವಾದ</summary>

ಒಬ್ಬರು ಮತ್ತೊಬ್ಬರ ವಧೆಯ ಪ್ರಯತ್ನದಲ್ಲಿ ತೊಡಗಿದ ಆ ವೀರರಿಬ್ಬರೂ ಭಾರೀ ಭಯಾನಕವಾಗಿ ಕಾಣುತ್ತಿದ್ದರು. ಅವರಿಬ್ಬರ ಸಾರಥಿಗಳು ಕೆಲವೊಮ್ಮೆ ರಥವನ್ನು ಸುತ್ತಾಡುತ್ತಾ, ಕೆಲವೊಮ್ಮೆ ನೇರವಾಗಿ, ಹಿಂದೆ ಮುಂದೆ ಓಡಿಸುತ್ತಿದ್ದರು. ಹೀಗೆ ಅವರಿಬ್ಬರೂ ತಮ್ಮ ರಥ ಚಾಲನೆಯ ಚತುರತೆಯನ್ನು ಪರಿಚಯಿಸಿದರು.॥31½॥
</details>

<details open><summary>ಮೂಲಮ್ - 32½</summary>

ಅರ್ದಯನ್ ರಾವಣಂ ರಾಮೋ ರಾಘವಂ ಚಾಪಿ ರಾವಣಃ ॥  
ಗತಿವೇಗಂ ಸಮಾಪನ್ನೌ ಪ್ರವರ್ತನ ನಿವರ್ತನೇ ।
</details>

<details><summary>ಅನುವಾದ</summary>

ಶ್ರೀರಾಮನು ರಾವಣನನ್ನು ಪೀಡಿತಗೊಳಿಸಿದರೆ, ರಾವಣನು ರಾಮನನ್ನು ನೋಯಿಸಿದನು. ಹೀಗೆ ಯುದ್ಧದಲ್ಲಿ ಪ್ರವೃತ್ತಿ-ನಿವೃತ್ತಿ ಗನುಸಾರವಾಗಿ ವೇಗವನ್ನು ಆಶ್ರಯಿಸಿದ್ದರು.॥32½॥
</details>

<details open><summary>ಮೂಲಮ್ - 33½</summary>

ಕ್ಷಿಪತೋಃ ಶರಜಾಲಾನಿ ತಯೋಸ್ತೌ ಸ್ಯಂದನೋತ್ತಮೌ ॥  
ಚೇರತುಃ ಸಂಯುಗಮಹೀಂ ಸಾಸಾರೌ ಜಲದಾವಿವ ।
</details>

<details><summary>ಅನುವಾದ</summary>

ಇಬ್ಬರೂ ವೀರರು ಬಾಣಗಳ ಮಳೆ ಸುರಿಸುತ್ತಿರುವಾಗ ಆ ಶ್ರೇಷ್ಠ ರಥಗಳು ನೀರನ್ನು ಸುರಿಸುವ ಎರಡು ಮೇಘಗಳಂತೆ ಯುದ್ಧಭೂಮಿಯಲ್ಲಿ ಸಂಚರಿಸುತ್ತಿದ್ದವು.॥33½॥
</details>

<details open><summary>ಮೂಲಮ್ - 34½</summary>

ದರ್ಶಯಿತ್ವಾ ತಥಾ ತೌ ತು ಗತಿಂ ಬಹುವಿಧಾಂ ರಣೇ ॥  
ಪರಸ್ಪರಸ್ಯಾಭಿಮುಖೌ ಪುನರೇವ ಚ ತಸ್ಥತುಃ ।
</details>

<details><summary>ಅನುವಾದ</summary>

ರಣರಂಗದಲ್ಲಿ ಆ ಎರಡೂ ರಥಗಳು ಬಗೆ ಬಗೆಯ ಗತಿಗಳನ್ನು ಪ್ರದರ್ಶಿಸಿ ಪುನಃ ಎದುರುಬದುರಾಗಿ ಬಂದು ನಿಂತವು.॥34½॥
</details>

<details open><summary>ಮೂಲಮ್ - 35½</summary>

ಧುರಂ ಧುರೇಣ ರಥಯೋರ್ವಕ್ತ್ರಂ ವಕ್ತ್ರೇಣ ವಾಜಿನಾಮ್ ॥  
ಪತಾಕಾಶ್ಚ ಪತಾಕಾಭಿಃ ಸಮೇಯುಃ ಸ್ಥಿತಯೋಸ್ತದಾ ।
</details>

<details><summary>ಅನುವಾದ</summary>

ಆಗ ಅಲ್ಲಿ ನಿಂತಿರುವ ಆ ಎರಡೂ ರಥಗಳ ಮೂಕಿಗಳು, ಕುದುರೆಗಳ ಮುಖಗಳು, ಪತಾಕೆಗಳು ಪರಸ್ಪರ ಸೇರಿಕೊಂಡವು.॥35½॥
</details>

<details open><summary>ಮೂಲಮ್ - 36½</summary>

ರಾವಣಸ್ಯ ತತೋ ರಾಮೋ ಧನುರ್ಮುಕ್ತೈಃ ಶಿತೈಃ ಶರೈಃ ॥  
ಚತುರ್ಭಿಶ್ಚತುರೋ ದೀಪ್ತಾನ್ ಹಯಾನ್ ಪ್ರತ್ಯಪಸರ್ಪಯತ್ ।
</details>

<details><summary>ಅನುವಾದ</summary>

ಅನಂತರ ಶ್ರೀರಾಮನು ತನ್ನ ಧನುಸ್ಸಿನಿಂದ ಹರಿತವಾದ ನಾಲ್ಕು ಬಾಣಗಳನ್ನು ಬಿಟ್ಟು ರಾವಣನ ನಾಲ್ಕು ತೇಜಸ್ವೀ ಕುದುರೆಗಳು ಹಿಂದೆ ಸರಿಯು ವಂತೆ ವಿವಶಗೊಳಿಸಿದನು.॥36½॥
</details>

<details open><summary>ಮೂಲಮ್ - 37½</summary>

ಸ ಕ್ರೋಧವಶಮಾಪನ್ನೋ ಹಯಾನಾಮಪಸರ್ಪಣೇ ॥  
ಮುಮೋಚ ನಿಶಿತಾನ್ಬಾಣಾನ್ ರಾಘವಾಯ ದಶಾನನಃ ।
</details>

<details><summary>ಅನುವಾದ</summary>

ಕುದುರೆಗಳು ಹಿಮ್ಮೆಟ್ಟಿದಾಗ ದಶಮುಖನು ಕ್ರೋಧವಶನಾಗಿ ಶ್ರೀರಾಮನ ಮೇಲೆ ತೀಕ್ಷ್ಣವಾದ ಬಾಣಗಳ ಮಳೆಗರೆಯತೊಡಗಿದನು.॥37½॥
</details>

<details open><summary>ಮೂಲಮ್ - 38½</summary>

ಸೋಽತಿವಿದ್ಧೋ ಬಲವತಾ ದಶಗ್ರೀವೇಣ ರಾಘವಃ ॥  
ಜಗಾಮ ನ ವಿಕಾರಂ ಚ ನ ಚಾಪಿ ವ್ಯಥಿತೋಽಭವತ್ ।
</details>

<details><summary>ಅನುವಾದ</summary>

ಬಲಿಷ್ಠ ದಶಾನನನು ರಾಮನನ್ನು ಅತ್ಯಂತ ಗಾಯಗೊಳಿಸಿ ದರೂ ಅವನ ಮುಖವು ವಿಕಾರಗೊಳ್ಳಲಿಲ್ಲ. ಮನಸ್ಸಿನಲ್ಲಿ ವ್ಯಥೆಯೂ ಉಂಟಾಗಲಲ್ಲ.॥38½॥
</details>

<details open><summary>ಮೂಲಮ್ - 39½</summary>

ಚಿಕ್ಷೇಪ ಚ  ಪುನರ್ಬಾಣಾನ್ ವಜ್ರಸಾರಸಮಸ್ವನಾನ್ ॥  
ಸಾರಥಿಂ ವಜ್ರಹಸ್ತಸ್ಯ ಸಮುದ್ದಿಶ್ಯ ದಶಾನನಃ ।
</details>

<details><summary>ಅನುವಾದ</summary>

ಅನಂತರ ರಾವಣನು ಇಂದ್ರನ ಸಾರಥಿ ಮಾತಲಿಗೆ ಗುರಿಯಿಟ್ಟು ವಜ್ರಾಯುಧದಂತೆ ಶಬ್ದಮಾಡುವ ಬಾಣಗಳನ್ನು ಪ್ರಯೋಗಿಸಿದನು.॥39½॥
</details>

<details open><summary>ಮೂಲಮ್ - 40½</summary>

ಮಾತಲೇಸ್ತು ಮಹಾವೇಗಾಃ ಶರೀರೇ ಪಾತಿತಾಃ ಶರಾಃ ॥  
ನ ಸೂಕ್ಷ್ಮಮಪಿ ಸಂಮೋಹಂ ವ್ಯಥಾಂ ವಾ ಪ್ರದದುರ್ಯುಧಿ ।
</details>

<details><summary>ಅನುವಾದ</summary>

ಆ ಮಹಾವೇಗಶಾಲಿ ಬಾಣಗಳು ಮಾತಲಿಯ ಶರೀರಕ್ಕೆ ತಗುಲಿದರೂ ಅವನಿಗೆ ಕೊಂಚವೂ ಮೋಹ, ವ್ಯಥೆ ಆಗಲಿಲ್ಲ.॥40½॥
</details>

<details open><summary>ಮೂಲಮ್ - 41½</summary>

ತಯಾ ಧರ್ಷಣಯಾ ಕ್ರುದ್ಧೋ ಮಾತಲೇರ್ನ ತಥಾಽಽತ್ಮನಃ ॥  
ಚಕಾರ ಶರಜಾಲೇನ ರಾಘವೋ ವಿಮುಖಂ ರಿಪುಮ್ ।
</details>

<details><summary>ಅನುವಾದ</summary>

ರಾವಣನು ಮಾತಲಿಯ ಮೇಲೆ ಮಾಡಿದ ಆಕ್ರಮಮದಿಂದ ಶ್ರೀರಾಮನಿಗೆ ತನ್ನನ್ನು ಆಕ್ರಮಿಸಿದಾಗಲೂ ಬಾರದಿದ್ದ ಕ್ರೋಧವು ಉಂಟಾಗಿತ್ತು. ಅವನು ತನ್ನ ಶರಜಾಲದಿಂದ ಶತ್ರುವನ್ನು ಯುದ್ಧದಿಂದ ವಿಮುಖನಾಗಿಸಿದನು.॥41½॥
</details>

<details open><summary>ಮೂಲಮ್ - 42½</summary>

ವಿಂಶತಿಂ ತ್ರಿಂಶತಂ ಷಷ್ಟಿಂ ಶತಶೋಽಥ ಸಹಸ್ರಶಃ ॥  
ಮುಮೋಚ ರಾಘವೋ ವೀರಃ ಸಾಯಕಾನ್ಸ್ಯಂದನೇ ರಿಪೋಃ ।
</details>

<details><summary>ಅನುವಾದ</summary>

ವೀರ ರಘುನಾಥನು ಶತ್ರುವಿನ ರಥದ ಮೇಲೆ ಇಪ್ಪತ್ತು, ಮೂವತ್ತು, ಅರವತ್ತು, ನೂರು, ಸಾವಿರ, ಸಾವಿರ ಬಾಣಗಳ ಮಳೆಗರೆದನು.॥42½॥
</details>

<details open><summary>ಮೂಲಮ್ - 43½</summary>

ರಾವಣೋಽಪಿ ತತಃ ಕ್ರುದ್ಧೋ ರಥಸ್ಥೋ ರಾಕ್ಷಸೇಶ್ವರಃ ॥  
ಗದಾಮುಸಲವರ್ಷೇಣ ರಾಮಂ ಪ್ರತ್ಯರ್ದಯದ್ರಣೇ ।
</details>

<details><summary>ಅನುವಾದ</summary>

ಆಗ ರಥದಲ್ಲಿ ಕುಳಿತ ರಾಕ್ಷಸೇಶ್ವರನೂ ಕುಪಿತನಾಗಿ ಗದೆ ಮತ್ತು ಒನಕೆಗಳ ಮಳೆಯಿಂದ ಯುದ್ಧದಲ್ಲಿ ಶ್ರೀರಾಮನನ್ನು ಪೀಡಿಸತೊಡಗಿದನು.॥43½॥
</details>

<details open><summary>ಮೂಲಮ್ - 44</summary>

ತತ್ಪ್ರವೃತ್ತಂ ಪುನರ್ಯುದ್ಧಂ ತುಮುಲಂ ರೋಮಹರ್ಷಣಮ್ ॥
</details>

<details open><summary>ಮೂಲಮ್ - 45</summary>

ಗದಾನಾಂ ಮುಸಲಾನಾಂ ಚ ಪರಿಘಾಣಾಂ ಚ ನಿಸ್ವನೈಃ ।  
ಶರಾಣಾಂ ಪುಂಖವಾತೈಶ್ಚ ಕ್ಷುಭಿತಾಃ ಸಪ್ತಸಾಗರಾಃ ॥
</details>

<details><summary>ಅನುವಾದ</summary>

ಹೀಗೆ ಅವರಿಬ್ಬರಲ್ಲಿ ಪುನಃ ಭಯಂಕರ, ರೋಮಾಂಚಕಾರಿ ಯುದ್ಧನಡೆಯಿತು. ಗದೆಗಳ, ಒನಕೆಗಳ, ಪರಿಘಗಳ ಶಬ್ದದಿಂದ ಹಾಗೂ ಬಾಣಗಳ ರೆಕ್ಕೆಗಳಿಂದ ಉಂಟಾದ ಗಾಳಿಯಿಂದ ಏಳು ಸಮುದ್ರಗಳೂ ವಿಕ್ಷುಬ್ಧವಾದುವು.॥44-45॥
</details>

<details open><summary>ಮೂಲಮ್ - 46</summary>

ಕ್ಷುಬ್ಧಾನಾಂ ಸಾಗರಾಣಾಂ ಚ ಪಾತಾಲ ತಲವಾಸಿನಃ ।  
ವ್ಯಥಿತಾಃ ದಾನವಾಃ ಸರ್ವೇ ಪನ್ನಗಾಶ್ಚ ಸಹಸ್ರಶಃ ॥
</details>

<details><summary>ಅನುವಾದ</summary>

ಆ ವಿಕ್ಷುಬ್ಧವಾದ ಸಮುದ್ರಗಳ ಪಾತಾಳದಲ್ಲಿ ವಾಸಿಸುವ ಸಮಸ್ತ ದಾನವ ಮತ್ತು ಸಾವಿರಾರು ನಾಗಗಳೂ ವ್ಯಥಿತವಾದವು.॥46॥
</details>

<details open><summary>ಮೂಲಮ್ - 47</summary>

ಚಕಂಪೇ ಮೇದಿನೀ ಕೃತ್ಸ್ನಾಸಶೈಲವನಕಾನನಾ ।  
ಭಾಸ್ಕರೋ ನಿಷ್ಪ್ರಭಶ್ಚಾಸೀನ್ನ ವವೌ ಚಾಪಿ ಮಾರುತಃ ॥
</details>

<details><summary>ಅನುವಾದ</summary>

ಪರ್ವತಗಳು, ವನಗಳು, ಕಾನನಗಳ ಸಹಿತ ಇಡೀ ಪೃಥಿವಿ ಕಂಪಿಸಿತು, ಸೂರ್ಯನ ಪ್ರಭೆಯು ಲುಪ್ತವಾಯಿತು, ಗಾಳಿಯ ಗತಿ ನಿಂತುಹೋಯಿತು.॥47॥
</details>

<details open><summary>ಮೂಲಮ್ - 48</summary>

ತತೋ ದೇವಾಃ ಸಗಂಧರ್ವಾಃ ಸಿದ್ಧಾಶ್ಚ ಪರಮರ್ಷಯಃ ।  
ಚಿಂತಾಮಾಪೇದಿರೇ ಸರ್ವೇ ಸಕಿನ್ನರ ಮಹೋರಗಾಃ ॥
</details>

<details><summary>ಅನುವಾದ</summary>

‘ಗೋ ಬ್ರಾಹ್ಮಣರ ಕಲ್ಯಾಣವಾಗಲೀ, ಪ್ರವಾಹರೂಪದಿಂದ ನಡೆದು ಬರುತ್ತಿರುವ ಲೋಕಗಳ ರಕ್ಷಣೆಯಾಗಲೀ, ಶ್ರೀರಘುನಾಥನು ಯುದ್ಧದಲ್ಲಿ ರಾವಣನ ಮೇಲೆ ವಿಜಯಪಡೆಯಲಿ’ ಎಂದು ಎಲ್ಲರೂ ಹಾರೈಸುತ್ತಿದ್ದರು.॥49॥
</details>

<details open><summary>ಮೂಲಮ್ - 49</summary>

ಸ್ವಸ್ತಿ ಗೋಬ್ರಾಹ್ಮಣೇಭ್ಯಸ್ತು ಲೋಕಾಸ್ತಿಷ್ಠಂತು ಶಾಶ್ವತಾಃ ।  
ಜಯತಾಂ ರಾಘವಃ ಸಂಖ್ಯೇ ರಾವಣಂ ರಾಕ್ಷಸೇಶ್ವರಮ್ ॥
</details>

<details><summary>ಅನುವಾದ</summary>

ಹೀಗೆ ಹೇಳುತ್ತಿರುವ ಋಷಿಗಳ ಸಹಿತ ಆ ದೇವತೆಗಳು ಶ್ರೀರಾಮ ಮತ್ತು ರಾವಣರ ಅತ್ಯಂತ ಭಯಂಕರ, ರೋಮಾಂಚಕರ ಯುದ್ಧವನ್ನು ನೋಡತೊಡಗಿದರು.॥50॥
</details>

<details open><summary>ಮೂಲಮ್ - 50</summary>

ಏವಂ ಜಪಂತೋಽಪಶ್ಯಂಸ್ತೇ ದೇವಾಃ ಸರ್ಷಿಗಣಾಸ್ತದಾ ।  
ರಾಮರಾವಣಯೋರ್ಯುದ್ಧಂ ಸುಘೋರಂ ರೋಮಹರ್ಷಣಮ್ ॥
</details>

<details open><summary>ಮೂಲಮ್ - 51</summary>

ಗಂಧರ್ವಾಪ್ಸರಸಾಂ ಸಂಘಾ ದೃಷ್ಟ್ವಾಯುದ್ಧಮನೂಪಮಮ್ ।  
ಗಗನಂ ಗಗನಾಕಾರಂ ಸಾಗರಃ ಸಾಗರೋಪಮಃ ॥
</details>

<details open><summary>ಮೂಲಮ್ - 52</summary>

ರಾಮರಾವಣಯೋರ್ಯುದ್ಧಂ ರಾಮರಾವಣಯೋರಿವ ।  
ಏವಂ ಬ್ರುವಂತೋ ದದೃಶುಸ್ತದ್ಯುದ್ಧಂ ರಾಮರಾವಣಮ್ ॥
</details>

<details><summary>ಅನುವಾದ</summary>

ಗಂಧರ್ವಾಪ್ಸರೆಯರ ಸಮುದಾಯ ಆ ಅನುಪಮ ಯುದ್ಧವನ್ನು ನೋಡಿ ಹೇಳತೊಡಗಿದರು. ಆಕಾಶದಂತೆಯೇ ಆಕಾಶ, ಸಮುದ್ರದಂತೆಯೇ ಸಮುದ್ರವಿರುವಂತೆ ರಾಮ ಮತ್ತು ರಾವಣರ ಯುದ್ಧವು ರಾಮ-ರಾವಣರ ಯುದ್ಧದಂತೆ ಇತ್ತು.* ಹೀಗೆ ಹೇಳುತ್ತಾ ಅವರೆಲ್ಲರೂ ರಾಮ-ರಾವಣರ ಯುದ್ಧ ನೋಡತೊಡಗಿದರು.॥51-52॥
</details>

<details><summary>ಟಿಪ್ಪನೀ</summary>

* ‘ಗಗನಂ ಗಗನಾಕಾರಂದಿಂದ ರಾಮರಾವಣಯೋರಿವ’ ವರೆಗಿನ ಶ್ಲೋಕದಲ್ಲಿ ಅನ್ವಯಾಲಂಕಾರವಿದೆ. ಒಂದೇ ವಸ್ತು ಉಪಮಾನ ಮತ್ತು ಉಪಮೇಯ ರೂಪದಿಂದ ಹೇಳಲಾಗುತ್ತದೋ, ಬೇರೆ ಯಾವುದೇ ಉಪಮೆ ಸಿಗದಿದ್ದರೆ ಅಲ್ಲಿ ‘ಅನ್ವಯಾಲಂಕಾರ’ ಆಗುತ್ತದೆ.
</details>

<details open><summary>ಮೂಲಮ್ - 53</summary>

ತತಃ ಕ್ರೋಧಾನ್ ಮಹಾಬಾಹೂ ರಘೂಣಾಂ ಕೀರ್ತಿವರ್ಧನಃ ।  
ಸಂಧಾಯ ಧನುಷಾ ರಾಮಃ ಕ್ಷುರಮಾಶೀವಿಷೋಪಮಮ್ ॥
</details>

<details open><summary>ಮೂಲಮ್ - 54</summary>

ರಾವಣಸ್ಯ ಶಿರೋಽಚ್ಛಿಂದಚ್ಛ್ರೀಮಜ್ಜ್ವಲಿತಕುಂಡಲಮ್ ।  
ತಚ್ಛಿರಃ ಪತಿತಂ ಭೂಮೌ ದೃಷ್ಟಂ ಲೋಕೈಸ್ತ್ರಿಭಿಸ್ತದಾ ॥
</details>

<details><summary>ಅನುವಾದ</summary>

ಅನಂತರ ರಘುಕುಲದ ಕೀರ್ತಿ ಹೆಚ್ಚಿಸುವ ಮಹಾಬಾಹು ಶ್ರೀರಾಮಚಂದ್ರನು ಕುಪಿತನಾಗಿ ತನ್ನ ಧನುಸ್ಸಿಗೆ ಒಂದು ವಿಷಧರ ಸರ್ಪದಂತಹ ಬಾಣವನ್ನು ಅನುಸಂಧಾನ ಮಾಡಿ ಅದರಿಂದ ಹೊಳೆಯುವ ಕುಂಡಲಗಳಿಂದ ಯುಕ್ತವಾದ ರಾವಣನ ಒಂದು ಸುಂದರ ಮಸ್ತಕ ವನ್ನು ಕತ್ತರಿಸಿದನು. ಅವನ ಆ ತುಂಡಾದ ತಲೆ ಪೃಥಿವಿಯಲ್ಲಿ ಬಿದ್ದುಹೋಯಿತು ಎಂಬುದನ್ನು ಮೂರುಲೋಕಗಳ ಪ್ರಾಣಿಗಳು ನೋಡಿದವು.॥53-54॥
</details>

<details open><summary>ಮೂಲಮ್ - 55½</summary>

ತಸ್ಯೈವ ಸದೃಶಂ ಚಾನ್ಯದ್ರಾವಣಸ್ಯೋತ್ಥಿತಂ ಶಿರಃ ।  
ತತ್ಕ್ಷಿಪ್ತಂ ಕ್ಷಿಪ್ರಹಸ್ತೇನ ರಾಮೇಣ ಕ್ಷಿಪ್ರಕಾರಿಣಾ ॥  
ದ್ವಿತೀಯಂ ರಾವಣ ಶಿರಶ್ಛಿನ್ನಂ ಸಂಯತಿ ಸಾಯಕೈಃ ।
</details>

<details><summary>ಅನುವಾದ</summary>

ಅದೇ ಜಾಗದಲ್ಲಿ ರಾವಣನ ಅಂತಹುದೇ ಹೊಸ ಶಿರಸ್ಸು ಉತ್ಪನ್ನವಾಯಿತು. ಶೀಘ್ರಹರಿ ಶ್ರೀರಾಮನು ತನ್ನ ಕೈಚಳಕದಿಂದ ತನ್ನ ಬಾಣಗಳಿಂದ ರಾವಣನ ಆ ಇನ್ನೊಂದು ತಲೆಯನ್ನು ಕಡಿದು ಹಾಕಿದನು.॥55॥
</details>

<details open><summary>ಮೂಲಮ್ - 56½</summary>

ಛಿನ್ನಮಾತ್ರಂ ಚ ತಚ್ಛೀರ್ಷಂ ಪುನರೇವ ಪ್ರದೃಶ್ಯತೇ ॥  
ತದಪ್ಯಶನಿಸಂಕಾಶೈಶ್ಚಿನ್ನಂ ರಾಮಸ್ಯ ಸಾಯಕೈಃ ।
</details>

<details><summary>ಅನುವಾದ</summary>

ಅದು ತುಂಡಾಗುತ್ತಲೇ ಹೊಸ ತಲೆ ಉತ್ಪನ್ನವಾಯಿತು; ಆದರೆ ಅದನ್ನು ಶ್ರೀರಾಮನು ವಜ್ರತುಲ್ಯ ಬಾಣಗಳಿಂದ ಕತ್ತರಿಸಿಬಿಟ್ಟನು.॥56॥
</details>

<details open><summary>ಮೂಲಮ್ - 57½</summary>

ಏವಮೇವ ಶತಂ ಛಿನ್ನಂ ಶಿರಸಾಂ ತುಲ್ಯವರ್ಚಸಾಮ್ ॥  
ನ ಚೈವ ರಾವಣಸ್ಯಾಂತೋ ದೃಶ್ಯತೇ ಜೀವಿತಕ್ಷಯೇ ।
</details>

<details><summary>ಅನುವಾದ</summary>

ಹೀಗೆ ಒಂದರಿಂದ ಒಂದು ತೇಜಸ್ಸುಳ್ಳ ನೂರು ಶಿರಗಳನ್ನು ಕತ್ತರಿಸಲಾಯಿತು. ಆದರೆ ಅದರಿಂದ ರಾವಣನ ಆಯುಸ್ಸು ಮುಗಿಯಲಿಲ್ಲ. ಅವು ಒಂದಾದ ಮೇಲೊಂದು ಚಿಗುರುತ್ತಲೇ ಇದ್ದವು.॥57॥
</details>

<details open><summary>ಮೂಲಮ್ - 58½</summary>

ತತಃ ಸರ್ವಾಸವಿದ್ವೀರಃ ಕೌಸಲ್ಯಾನಂದವರ್ಧನಃ ॥  
ಮಾರ್ಗಣೈರ್ಬಹುಭಿರ್ಯುಕ್ತಶ್ಚಿಂತಯಾಮಾಸ ರಾಘವಃ ।
</details>

<details><summary>ಅನುವಾದ</summary>

ಕೌಸಲ್ಯಾನಂದ ವರ್ಧನನಾದ, ಸಮಸ್ತ ಅಸ್ತ್ರಗಳನ್ನು ಬಲ್ಲ ಶ್ರೀರಾಮನು ಅನೇಕ ಪ್ರಕಾರದ ಬಾಣಗಳಿಂದ ಕೂಡಿದ್ದರೂ ಹೀಗೆ ಚಿಂತಿಸಿದನು.॥58॥
</details>

<details open><summary>ಮೂಲಮ್ - 59</summary>

ಮಾರೀಚೋ ನಿಹತೋ ಯೈಸ್ತು ಖರೋ ಯೈಸ್ತು ಸದೂಷಣಃ ॥
</details>

<details open><summary>ಮೂಲಮ್ - 60</summary>

ಕ್ರೌಂಚಾವಟೇ ವಿರಾಧಸ್ತು ಕಬಂಧೋ ದಂಡಕಾವನೇ ।  
ಯೈಃ ಸಾಲಾ ಗಿರಯೋ ಭಗ್ನಾ ವಾಲೀ ಚ ಕ್ಷುಭಿತೋಂಽಬಧಿಃ ॥
</details>

<details open><summary>ಮೂಲಮ್ - 61</summary>

ತ ಇಮೇ ಸಾಯಕಾಃ ಸರ್ವೇ ಯುದ್ಧೇ ಪ್ರಾತ್ಯಯಿಕಾ ಮಮ ।  
ಕಿಂ ನು ತತ್ಕಾರಣಂ ಯೇನರಾವಣೇ ಮಂದತೇಜಸಃ ॥
</details>

<details><summary>ಅನುವಾದ</summary>

ನನ್ನ ಬಾಣಗಳು ಮಾರೀಚ-ಖರ-ದೂಷಣರನ್ನು ಜನ್ಮಸ್ಥಾನದಲ್ಲಿ ಸಂಹರಿಸಿದವು. ಕ್ರೌಂಚ ವನದಲ್ಲಿ ವಿರಾಧನನ್ನು ಸಂಹರಿಸಿದವು. ದಂಡಕಾರಣ್ಯದಲ್ಲಿ ಕಂಬಂಧನನ್ನು ಕೊಂದಿದ್ದವು, ತಾಳವೃಕ್ಷಗಳನ್ನು, ಪರ್ವತಗಳನ್ನು ವಿವೀರ್ಣಗೊಳಿಸಿ, ವಾಲಿಯ ಪ್ರಾಣಕೊಂದವು, ಸಮುದ್ರವು ಇವುಗಳಿಂದ ಕ್ಷುಬ್ಧವಾಯಿತು, ಅನೇಕ ಬಾರಿ ಸಂಗ್ರಾಮದಲ್ಲಿ ಇವುಗಳ ಅಮೋಘತೆಯನ್ನು ಪರೀಕ್ಷಿಸಿ ವಿಶ್ವಾಸ ಉಂಟಾಗಿತ್ತು. ಆ ನನ್ನ ಎಲ್ಲ ಬಾಣಗಳೇ ಇಂದು ರಾವಣನ ಮೇಲೆ ನಿಸ್ತೇಜವಾದುವಲ್ಲ! ಕುಂಠಿತವಾಗಲು ಕಾರಣವಾದರೂ ಏನಿರಬಹುದು.॥59-61॥
</details>

<details open><summary>ಮೂಲಮ್ - 62</summary>

ಇತಿ ಚಿಂತಾಪರಶ್ಚಾಸೀದಪ್ರಮತ್ತಶ್ಚ ಸಂಯುಗೇ ।  
ವವರ್ಷ ಶರವರ್ಷಾಣಿ ರಾಘವೋ ರಾವಣೋರಸಿ ॥
</details>

<details><summary>ಅನುವಾದ</summary>

ಹೀಗೆ ಚಿಂತಿಸುತ್ತಲೇ ಶ್ರೀರಾಮನು ಅಪ್ರಮತ್ತನಾಗಿ ರಾವಣನ ವಕ್ಷಃಸ್ಥಳದಲ್ಲಿ ಬಾಣಗಳ ಮಳೆಯನ್ನೇ ಸುರಿಸಿದನು.॥62॥
</details>

<details open><summary>ಮೂಲಮ್ - 63</summary>

ರಾವಣೋಽಪಿ ತತಃ ಕ್ರುದ್ಧೋ ರಥಸ್ಥೋ ರಾಕ್ಷಸೇಶ್ವರಃ ।  
ಗದಾಮುಸಲವರ್ಷೇಣ ರಾಮಂ ಪ್ರತ್ಯರ್ದಯದ್ರಣೇ ॥
</details>

<details><summary>ಅನುವಾದ</summary>

ಆಗ ರಥದಲ್ಲಿ ಕುಳಿತ ರಾವಣನೂ ಕೂಡ ಕುಪಿತನಾಗಿ ರಣರಂಗದಲ್ಲಿ ಶ್ರೀರಾಮನನ್ನು ಗದೆ ಮತ್ತು ಮುಸಲಗಳ ಮಳೆಯನ್ನು ಸುರಿಸಿ ಪೀಡಿಸಿದನು.॥63॥
</details>

<details open><summary>ಮೂಲಮ್ - 64</summary>

ತತ್ಪ್ರವೃತ್ತಂ ಮಹದ್ಯುದ್ಧಂ ತುಮುಲಂ ರೋಮಹರ್ಷಣಮ್ ।  
ಅಂತರಿಕ್ಷೇ ಚ ಭೂಮೌ ಚ ಪುನಶ್ಚ ಗಿರಿಮೂರ್ಧನಿ ॥
</details>

<details><summary>ಅನುವಾದ</summary>

ಆ ಮಹಾಯುದ್ಧವು ಭಯಂಕರ ರೂಪ ತಾಳಿತು. ಅದನ್ನು ನೋಡುತ್ತಲೇ ರೋಮಾಂಚನವಾಗುತ್ತಿತ್ತು. ಆ ಯುದ್ಧವು ಕೆಲವೊಮ್ಮೆ ಆಕಾಶದಲ್ಲಿ ಕೆಲವೊಮ್ಮೆ ಭೂತಳದಲ್ಲಿ ಕೆಲವೊಮ್ಮೆ ಪರ್ವತ ಶಿಖರಗಳ ಮೇಲೂ ನಡೆಯತ್ತಿತ್ತು.॥64॥
</details>

<details open><summary>ಮೂಲಮ್ - 65</summary>

ದೇವದಾನವ ಯಕ್ಷಾಣಾಂ ಪಿಶಾಚೋರಗರಕ್ಷಸಾಮ್ ।  
ಪಶ್ಯತಾಂ ತನ್ಮಹದ್ಯುದ್ಧಂ ಸರ್ವರಾತ್ರಮವರ್ತತ ॥
</details>

<details><summary>ಅನುವಾದ</summary>

ದೇವತೆಗಳು, ದಾನವರು, ಯಕ್ಷ, ಪಿಶಾಚ, ನಾಗ, ರಾಕ್ಷಸರು ನೋಡು ನೋಡುತ್ತಾ ಆ ಮಹಾಸಂಗ್ರಾಮ ಇಡೀ ರಾತ್ರೆ ನಡೆಯುತ್ತಲೇ ಇತ್ತು.॥65॥
</details>

<details open><summary>ಮೂಲಮ್ - 66</summary>

ನೈವ ರಾತ್ರಿಂ ನ ದಿವಸಂ ನ ಮುಹೂರ್ತಂ ನ ಚ ಕ್ಷಣಮ್ ।  
ರಾಮರಾವಣಯೋರ್ಯುದ್ಧಂ ವಿರಾಮಮುಪಗಚ್ಛತಿ ॥
</details>

<details><summary>ಅನುವಾದ</summary>

ಶ್ರೀರಾಮ-ರಾವಣರ ಆ ಯುದ್ಧವು ಹಗಲು-ರಾತ್ರೆ ನಿಲ್ಲುತ್ತಿರಲಿಲ್ಲ. ಎರಡು ಗಳಿಗೆ ಅಥವಾ ಒಂದು ಕ್ಷಣವೂ ವಿರಾಮವಾಗಲಿಲ್ಲ.॥66॥
</details>

<details open><summary>ಮೂಲಮ್ - 67</summary>

ದಶರಥಸುತರಾಕ್ಷಸೇಂದ್ರಸ್ತಯೋ-  
ರ್ಜಯಮನವೇಕ್ಷ್ಯ ರಣೇ ಸ ರಾಘವಸ್ಯ ।  
ಸುರವರರಥಸಾರಥಿರ್ಮಹಾತ್ಮಾ  
ರಣರತರಾಮಮುವಾಚ ವಾಕ್ಯಮಾಶು ॥
</details>

<details><summary>ಅನುವಾದ</summary>

ಒಂದು ಕಡೆ ದಶರಥಕುಮಾರ ಶ್ರೀರಾಮನಿದ್ದನು, ಇನ್ನೊಂದೆಡೆ ರಾಕ್ಷಸ ರಾವಣನಿದ್ದನು. ಅವರಿಬ್ಬರಲ್ಲಿ ಶ್ರೀರಘುನಾಥನ ವಿಜಯವಾಗದಿರುವುದನ್ನು ನೋಡಿ ದೇವರಾಜ ಸಾರಥಿ ಮಹಾತ್ಮಾ ಮಾತಲಿಯು ಯುದ್ಧಪರಾಯಣ ಶ್ರೀರಾಮನಲ್ಲಿ ಶೀಘ್ರವಾಗಿ ಹೇಳಿದನು.॥6.॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಯುದ್ಧಕಾಂಡದಲ್ಲಿ ನೂರಏಳನೆಯ ಸರ್ಗ ಪೂರ್ಣವಾಯಿತು.॥107॥
</details>
