+++
title = "०५७ रामेण दुर्निमित्तदर्शनम्"
title_english = "057 Rama meets Lakshmana"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-057-Ramena_Durnimiththa_Darshanam.mp3"></div>
</details>



<details><summary>ಭಾಗಸೂಚನಾ</summary>

ಶ್ರೀರಾಮನು ಮಾರೀಚನನ್ನು ಕೊಂದು ಹಿಂದಿರುಗಿ ಬರುವಾಗ ಆಗುತ್ತಿದ್ದ ಅಪಶಕುನಗಳನ್ನು ನೋಡಿ ಚಿಂತಿಸಿದುದು, ಸೀತೆಯು ಸಂಕಟದಲ್ಲಿ ಸಿಕ್ಕಿರುವಳೆಂದು ಶಂಕಿಸಿದುದು
</details>

<details open><summary>ಮೂಲಮ್ - 1</summary>

ರಾಕ್ಷಸಂ ಮೃಗರೂಪೇಣ ಚರಂತ ಕಾಮರೂಪಿಣಮ್ ।  
ನಿಹತ್ಯ ರಾಮೋ ಮಾರೀಚಂ ತೂರ್ಣಂ ಪಥಿ ನಿವರ್ತತ ॥
</details>

<details><summary>ಅನುವಾದ</summary>

ಇತ್ತ ಮೃಗರೂಪದಿಂದ ಸಂಚರಿಸುವ ಕಾಮರೂಪೀ ರಾಕ್ಷಸ ಮಾರೀಚನನ್ನು ವಧಿಸಿ ಶ್ರೀರಾಮಚಂದ್ರನು ಕೂಡಲೇ ಆಶ್ರಮದ ಕಡೆಗೆ ಹಿಂದಿರುಗಿದನು.॥1॥
</details>

<details open><summary>ಮೂಲಮ್ - 2</summary>

ತಸ್ಯ ಸಂತ್ವರಮಾಣಸ್ಯ ದ್ರಷ್ಟುಕಾಮಸ್ಯ ಮೈಥಿಲೀಮ್ ।  
ಕ್ರೂರಸ್ವನೋಽಥ ಗೋಮಾಯುರ್ವಿನನಾದಾಸ್ಯ ಪೃಷ್ಠತಃ ॥
</details>

<details><summary>ಅನುವಾದ</summary>

ಅವನು ಸೀತೆಯನ್ನು ನೋಡಲು ಬೇಗ ಬೇಗನೇ ಬರುತ್ತಿದ್ದನು. ಅಷ್ಟರಲ್ಲಿ ಹಿಂದಿನಿಂದ ಒಂದು ಹೆಣ್ಣು ನರಿಯು ತುಂಬಾ ಕರ್ಕಶವಾಗಿ ಕೂಗಿಕೊಂಡಿತು.॥2॥
</details>

<details open><summary>ಮೂಲಮ್ - 3</summary>

ಸ ತಸ್ಯ ಸ್ವರಮಾಜ್ಞಾಯ ದಾರುಣಂ ರೋಮಹರ್ಷಣಮ್ ।  
ಚಿಂತಯಾಮಾಸ ಗೋಮಾಯೋಃ ಸ್ವರೇಣ ಪರಿಶಂಕಿತಃ ॥
</details>

<details><summary>ಅನುವಾದ</summary>

ಆ ನರಿಯ ಕೂಗಿನಿಂದ ಶ್ರೀರಾಮನು ಮನಸ್ಸಿನಲ್ಲೇ ಸ್ವಲ್ಪ ಶಂಕಿತನಾದನು. ಅದರ ಧ್ವನಿಯು ತುಂಬಾ ಭಯಂಕರವಾಗಿದ್ದು, ರೋಮಾಂಚಕರವಾಗಿತ್ತು. ಇದನ್ನು ಅನುಭವಿಸುತ್ತಾ ಅವನು ಬಹಳ ಚಿಂತೆಗೊಳಗಾದನು.॥3॥
</details>

<details open><summary>ಮೂಲಮ್ - 4</summary>

ಅಶುಭಂ ಬತ ಮನ್ಯೇಽಹಂ ಗೋಮಾಯುರ್ವಾಶ್ಯತೇ ಯಥಾ ।  
ಸ್ವಸ್ತಿ ಸ್ಯಾದಪಿ ವೈದೇಹ್ಯಾ ರಾಕ್ಷಸೈರ್ಭಕ್ಷಣಂ ವಿನಾ ॥
</details>

<details><summary>ಅನುವಾದ</summary>

ಅವನು ಮನಸ್ಸಿನಲ್ಲೇ ಅಂದುಕೊಂಡನು - ಈ ನರಿಯ ಕೂಗಿನಿಂದ ಯಾವುದೋ ಅಶುಭ ಘಟನೆ ಘಟಿಸಿದಂತೆ ನನಗೆ ಅನಿಸುತ್ತಿದೆ. ವಿದೇಹನಂದಿನಿ ಸೀತೆಯು ಕ್ಷೇಮದಿಂದ ಇರುವವಳು ತಾನೇ! ಆಕೆಯನ್ನು ರಾಕ್ಷಸರು ತಿಂದುಹಾಕಿಲ್ಲವಲ್ಲ.॥4॥
</details>

<details open><summary>ಮೂಲಮ್ - 5</summary>

ಮಾರೀಚೇನ ತು ವಿಜ್ಞಾಯ ಸ್ವರಮಾಲಕ್ಷ್ಯ ಮಾಮಕಮ್ ।  
ವಿಕ್ರುಷ್ಟಂ ಮೃಗರೂಪೇಣ ಲಕ್ಷ್ಮಣಃ ಶೃಣುಯಾದ್ಯದಿ ॥
</details>

<details><summary>ಅನುವಾದ</summary>

ಮೃಗರೂಪಧಾರೀ ಮಾರೀಚನು ತಿಳಿದು-ತಿಳಿದು ನನ್ನ ಸ್ವರವನ್ನು ಅನುಕರಣಮಾಡಿ ಆರ್ತನಾದ ಮಾಡಿದುದು, ಲಕ್ಷ್ಮಣನು ಕೇಳಬೇಕೆಂದೇ ಕೂಗಿದುದಾಗಿದೆ.॥5॥
</details>

<details open><summary>ಮೂಲಮ್ - 6</summary>

ಸ ಸೌಮಿತ್ರಿಃ ಸ್ವರಂ ಶ್ರುತ್ವಾ ತಾಂ ಚ ಹಿತ್ವಾಥ ಮೈಥಿಲೀಮ್ ।  
ತಯೈವ ಪ್ರಹಿತಃ ಕ್ಷಿಪ್ರಂ ಮತ್ಸಕಾಶಮಿಹೈಷ್ಯತಿ ॥
</details>

<details><summary>ಅನುವಾದ</summary>

ಸುಮಿತ್ರಾನಂದನ ಲಕ್ಷ್ಮಣನು ಆ ದನಿಯನ್ನು ಕೇಳುತ್ತಲೇ, ಸೀತೆಯು ಕಳಿಸಿದಾಗ ಆಕೆಯನ್ನು ಒಬ್ಬೊಂಟಿಗಳಾಗಿ ಬಿಟ್ಟು ಕೂಡಲೇ ನನ್ನ ಬಳಿಗೆ ಬರಲು ಹೊರಟಿರಬಹುದು.॥6॥
</details>

<details open><summary>ಮೂಲಮ್ - 7</summary>

ರಾಕ್ಷಸೈಃ ಸಹಿತೈರ್ನೂನಂ ಸೀತಾಯಾ ಈಪ್ಸಿತೋ ವಧಃ ।  
ಕಾಂಚನಶ್ಚ ಮೃಗೋ ಭೂತ್ವಾ ವ್ಯಪನೀಯಾಶ್ರಮಾತ್ತು ಮಾಮ್ ॥
</details>

<details open><summary>ಮೂಲಮ್ - 8</summary>

ದೂರಂ ನೀತ್ವಾ ಥ ಮಾರೀಚೋ ರಾಕ್ಷಸೋಽಭೂಚ್ಛರಾಹತಃ ।  
ಹಾ ಲಕ್ಷ್ಮಣ ಹತೋಽಸ್ಮೀತಿ ಯದ್ವಾಕ್ಯಂ ವ್ಯಾಜಹಾರ ಹ ॥
</details>

<details><summary>ಅನುವಾದ</summary>

ರಾಕ್ಷಸರೆಲ್ಲರೂ ಸೇರಿ ಸೀತೆಯನ್ನು ವಧಿಸಲು ಅವಶ್ಯವಾಗಿ ಬಯಸುತ್ತಿರುವರು. ಇದೇ ಉದ್ದೇಶದಿಂದ ಈ ಮಾರೀಚನು ಮೃಗವಾಗಿ ನನ್ನನ್ನು ಆಶ್ರಮದಿಂದ ದೂರಕ್ಕೆ ಕರೆದುಕೊಂಡು ಬಂದಿದ್ದನು. ನನ್ನ ಬಾಣದಿಂದ ಗಾಯಗೊಂಡಾಗ ‘ಹಾ! ಲಕ್ಷ್ಮಣಾ! ನಾನು ಸತ್ತೆ’ ಎಂದು ಮಾಡಿದ ಆರ್ತನಾದದಲ್ಲಿಯೂ ಇದೇ ಉದ್ದೇಶ ಆಡಗಿದೆ.॥7-8॥
</details>

<details open><summary>ಮೂಲಮ್ - 9</summary>

ಅಪಿ ಸ್ವಸ್ತಿ ಭವೇದ್ದ್ವಾಭ್ಯಾಂ ರಹಿತಾಭ್ಯಾಂ ಮಯಾ ವನೇ ।  
ಜನಸ್ಥಾನನಿಮಿತ್ತಂ ಹಿ ಕೃತವೈರೋಽಸ್ಮಿ ರಾಕ್ಷಸೈಃ ॥
</details>

<details><summary>ಅನುವಾದ</summary>

ಅರಣ್ಯದಲ್ಲಿ ನಾವಿಬ್ಬರೂ ಆಶ್ರಮದಿಂದ ಹೊರಗುಳಿಯುವಾಗ ಸೀತೆಯು ಕ್ಷೇಮದಿಂದ ಅಲ್ಲಿರಲು ಸಾಧ್ಯವಿದೆಯೇ? ಜನಸ್ಥಾನದಲ್ಲಿ ಆದ ರಾಕ್ಷಸರ ವಧೆಯಿಂದ ರಾಕ್ಷಸರು ನನ್ನೊಂದಿಗೆ ವೈರಕಟ್ಟಿಕೊಂಡಿರುವರು.॥9॥
</details>

<details open><summary>ಮೂಲಮ್ - 10½</summary>

ನಿಮಿತ್ತಾನಿ ಚ ಘೋರಾಣಿ ದೃಶ್ಯಂತೇಽದ್ಯ ಬಹೂನಿ ಚ ।  
ಇತ್ಯೇವಂ ಚಿನ್ತಯನ್ ರಾಮಃ ಶ್ರುತ್ವಾ ಗೋಮಾಯುನಿಃಸ್ವನಮ್ ॥  
ನಿವರ್ತಮಾನಸ್ತ್ವರಿತೋ ಜಗಾಮಾಶ್ರಮಮಾತ್ಮವಾನ್ ।
</details>

<details><summary>ಅನುವಾದ</summary>

ಇಂದು ಅನೇಕ ಭಯಂಕರ ಅಪಶಕುನಗಳು ಕಂಡುಬರುತ್ತಿವೆ. ನರಿಯ ಕೂಗನ್ನು ಕೇಳಿ ಈ ಪ್ರಕಾರ ಚಿಂತಿಸುತ್ತಿದ್ದ ಮನಸ್ಸನ್ನು ವಶದಲ್ಲಿರಿಸಿಕೊಂಡ ಶ್ರೀರಾಮನು ಕೂಡಲೇ ಮರಳಿ ಆಶ್ರಮದ ಕಡೆಗೆ ನಡೆದನು.॥10½॥
</details>

<details open><summary>ಮೂಲಮ್ - 11½</summary>

ಆತ್ಮನಶ್ಚಾಪನಯನಂ ಮೃಗರೂಪೇಣ ರಕ್ಷಸಾ ॥  
ಆಜಗಾಮ ಜನಸ್ಥಾನಂ ರಾಘವಃ ಪರಿಶಂಕಿತಃ ।
</details>

<details><summary>ಅನುವಾದ</summary>

ಮೃಗರೂಪಧಾರೀ ರಾಕ್ಷಸನಿಂದ ತನ್ನನ್ನು ಆಶ್ರಮದಿಂದ ದೂರ ಒಯ್ಯುವ ಘಟನೆಯ ಕುರಿತು ವಿಚಾರಮಾಡುತ್ತಾ ಶ್ರೀರಾಮನು ಶಂಕಿತ ಹೃದಯದಿಂದ ಜನಸ್ಥಾನಕ್ಕೆ ಬಂದನು.॥11½॥
</details>

<details open><summary>ಮೂಲಮ್ - 12½</summary>

ತಂ ದೀನಮನಸಂ ದೀನಮಾಸೇದುರ್ಮೃಗಪಕ್ಷಿಣಃ ॥  
ಸವ್ಯಂ ಕೃತ್ವಾ ಮಹಾತ್ಮಾನಂ ಘೋರಾಂಶ್ಚ ಸಸೃಜುಃ ಸ್ವರಾನ್ ।
</details>

<details><summary>ಅನುವಾದ</summary>

ಅವನ ಮನಸ್ಸು ಬಹಳ ದುಃಖಿತವಾಗಿತ್ತು. ದೀನಸ್ಥಿತಿಯ ಅವಸ್ಥೆಯಲ್ಲಿ ಕಾಡಿನ ಮೃಗಗಳು ಪಕ್ಷಿಗಳು ಶ್ರೀರಾಮನಿಗೆ ಅಪ್ರದಕ್ಷಿಣೆಯಾಗಿ ಬಳಸಿಕೊಂಡು ಭಯಂಕರವಾಗಿ ಕೂಗುತ್ತಾ ಹೋಗುತ್ತಿದ್ದವು.॥12½॥
</details>

<details open><summary>ಮೂಲಮ್ - 13</summary>

ತಾನಿ ದೃಷ್ಟ್ವಾ ನಿಮಿತ್ತಾನಿ ಮಹಾಘೋರಾಣಿ ರಾಘವಃ ।  
ನ್ಯವರ್ತತಾಥ ತ್ವರಿತೋ  ಜವೇನಾಶ್ರಮಮಾತ್ಮನಃ ॥
</details>

<details><summary>ಅನುವಾದ</summary>

ಆ ಮಹಾ ಭಯಂಕರ ಅಪಶಕುನಗಳನ್ನು ನೋಡಿ ಶ್ರೀರಾಮನು ಕೂಡಲೇ ವೇಗವಾಗಿ ತನ್ನ ಆಶ್ರಮದ ಕಡೆಗೆ ಮರಳಿದನು.॥13॥
</details>

<details open><summary>ಮೂಲಮ್ - 14</summary>

ತತೋ ಲಕ್ಷ್ಮಣಮಾಯಾಂತ ದದರ್ಶ ವಿಗತಪ್ರಭಮ್ ।  
ತತೋಽವಿದೂರೇ ರಾಮೇಣ ಸಮೀಯಾಯ ಸ ಲಕ್ಷ್ಮಣಃ ॥
</details>

<details><summary>ಅನುವಾದ</summary>

ಅಷ್ಟರಲ್ಲಿ ಲಕ್ಷ್ಮಣನು ಬರುತ್ತಿರುವುದು ಕಾಣಿಸಿತು. ಅವನ ಮುಖವು ಬಾಡಿತ್ತು. ಕೂಡಲೇ ಹತ್ತಿರ ಬಂದ ಲಕ್ಷ್ಮಣನು ಶ್ರೀರಾಮಚಂದ್ರನಲ್ಲಿ ಹೇಳಿದನು .॥14॥
</details>

<details open><summary>ಮೂಲಮ್ - 15½</summary>

ವಿಷಣ್ಣಃ ಸನ್ವಿಷಣ್ಣೇನ ದುಃಖಿತೋ ದುಃಖಭಾಗಿನಾ ।  
ಸಜಗರ್ಹೇಽಥ ತಂ ಭ್ರಾತಾ ದೃಷ್ಟ್ವಾ ಲಕ್ಷ್ಮಣಮಾಗತಮ್ ॥  
ವಿಹಾಯ ಸೀತಾಂ ವಿಜನೇ ವನೇ ರಾಕ್ಷಸಸೇವಿತೇ ।
</details>

<details><summary>ಅನುವಾದ</summary>

ದುಃಖ ಮತ್ತು ವಿಷಾದದಲ್ಲಿ ಮುಳುಗಿದ ಲಕ್ಷ್ಮಣನು ದುಃಖಿಯಾಗಿಯೇ ಶ್ರೀರಾಮನಿಗೆ ಭೆಟ್ಟಿಯಾದನು. ಆಗ ರಾಕ್ಷಸರಿಂದ ತುಂಬಿದ ನಿರ್ಜನವನದಲ್ಲಿ ಸೀತೆಯನ್ನು ಒಬ್ಬಂಟಿಗಳಾಗಿ ಬಿಟ್ಟು ಬಂದಿರುವ ಲಕ್ಷ್ಮಣನನ್ನು ನೋಡಿ ರಾಮನು ಅವನನ್ನು ನಿಂದಿಸಿದನು.॥15½॥
</details>

<details open><summary>ಮೂಲಮ್ - 16½</summary>

ಗೃಹೀತ್ವಾ ಚ ಕರಂ ಸವ್ಯಂ ಲಕ್ಷ್ಮಣಂ ರಘುನಂದನಃ ॥  
ಉವಾಚ ಮಧುರೋದರ್ಕಮಿದಂ ಪರುಷಮಾರ್ತವತ್ ।
</details>

<details><summary>ಅನುವಾದ</summary>

ಲಕ್ಷ್ಮಣನ ಬಲಕೈಯನ್ನು ಹಿಡಿದುಕೊಂಡು ರಘುನಂದನನು ಆರ್ತನಂತಾದನು ಹಾಗೂ ಮೊದಲಿಗೆ ಕಠೋರವಾಗಿ ಕೊನೆಗೆ ಮಧುರವಾಗಿ ಈ ಪ್ರಕಾರ ಹೇಳಿದನು.॥16½॥
</details>

<details open><summary>ಮೂಲಮ್ - 17½</summary>

ಅಹೋ ಲಕ್ಷ್ಮಣ ಗರ್ಹ್ಯಂ ತೇ ಕೃತಂ ಯತ್ವಂ ವಿಹಾಯತಾಮ್ ॥  
ಸೀತಾಮಿಹಾಗತಃ ಸೌಮ್ಯ ಕಚ್ಚಿತ್ ಸ್ವಸ್ತಿ ಭವೇದಿತಿ ।
</details>

<details><summary>ಅನುವಾದ</summary>

ಎಲೈ! ಸೌಮ್ಯ ಲಕ್ಷ್ಮಣ! ಸೀತೆಯನ್ನು ಒಬ್ಬಂಟಿಗಳಾಗಿ ಬಿಟ್ಟು ಬಂದುದು ನೀನು ಮಾಡಿದ್ದು ಸರಿಯಲ್ಲ. ಏನು ಸೀತೆಯು ಅಲ್ಲಿ ಕ್ಷೇಮದಿಂದ ಇರುವಳೆ.॥17½॥
</details>

<details open><summary>ಮೂಲಮ್ - 18½</summary>

ನ ಮೇಽಸ್ತಿ ಸಂಶಯೋ ವೀರ ಸರ್ವಥಾಜನಕಾತ್ಮಜಾ ॥  
ವಿನಷ್ಟಾ ಭಕ್ಷಿತಾ ವಾಪಿ ರಾಕ್ಷಸೈರ್ವನಚಾರಿಭಿಃ ।
</details>

<details><summary>ಅನುವಾದ</summary>

ವೀರನೇ! ಕಾಡಿನಲ್ಲಿ ಸಂಚರಿಸುವ ರಾಕ್ಷಸರು ಜಾನಕಿಯನ್ನು ಒಂದೋ ಸರ್ವಥಾ ನಾಶಮಾಡಿಬಿಟ್ಟಿರಬಹುದು, ಇಲ್ಲವೇ ತಿಂದು ಹಾಕಿರಬಹುದು, ಇದರಲ್ಲಿ ನನಗೆ ಸಂದೇಹವೇ ಇಲ್ಲ.॥18½॥
</details>

<details open><summary>ಮೂಲಮ್ - 19</summary>

ಅಶುಭಾನ್ಯೇವ ಭೂಯಿಷ್ಠಂ ಯಥಾ ಪ್ರಾದುರ್ಭವಂತಿ ಮೇ ॥
</details>

<details open><summary>ಮೂಲಮ್ - 20</summary>

ಅಪಿ ಲಕ್ಷ್ಮಣ ಸೀತಾಯಾಃ ಸಾಮಗ್ರ್ಯಂ ಪ್ರಾಪ್ನುಯಾವಹೇ ।  
ಜೀವಂತ್ಯಾಃ ಪುರುಷವ್ಯಾಘ್ರ ಸುತಾಯಾ ಜನಕಸ್ಯ ವೈ॥
</details>

<details><summary>ಅನುವಾದ</summary>

ಏಕೆಂದರೆ ನನ್ನ ಸುತ್ತಲೂ ಅನೇಕ ಅಪಶಕುನಗಳು ಆಗುತ್ತಿವೆ. ಪುರುಷಸಿಂಹ ಲಕ್ಷ್ಮಣ! ನಾವು ಜೀವಂತಳಾಗಿರುವ ಜನಕನಂದಿನೀ ಸೀತೆಯನ್ನು ಪೂರ್ಣಕ್ಷೇಮವಾಗಿ ಪಡೆಯಬಹುದೇ.॥19-20॥
</details>

<details open><summary>ಮೂಲಮ್ - 21</summary>

ಯಥಾ ವೈ ಮೃಗಸಂಘಾಶ್ಚ ಗೋಮಾಯುಶ್ಚೈವ ಭೈರವಮ್ ।  
ವಾಶ್ಯಂತೇ ಶಕುನಾಶ್ಚಾಪಿ ಪ್ರದೀಪ್ತಾಮಭಿತೋ ದಿಶಮ್ ॥  
ಅಪಿ ಸ್ವಸ್ತಿ ಭವೇತ್ತಸ್ಯಾ ರಾಜಪುತ್ರ್ಯಾಮಹಾಬಲ ।
</details>

<details><summary>ಅನುವಾದ</summary>

ಮಹಾಬಲಿ ಲಕ್ಷ್ಮಣ! ಈ ಜಿಂಕೆಗಳ ಗುಂಪು ಅಪ್ರದಕ್ಷಿಣೆ ಬಂದು ಅಮಂಗಳವನ್ನು ಸೂಚಿಸುತ್ತಿದೆ. ಗೂಬೆಗಳು ಭೈರವನಾದ ಮಾಡುತ್ತಿವೆ. ಉರಿಯುತ್ತಿರುವಂತೆ ಇರುವ ಎಲ್ಲ ದಿಕ್ಕುಗಳಲ್ಲಿ ಪಕ್ಷಿಗಳು ಕರ್ಕಶವಾಗಿ ಕೂಗುತ್ತಿವೆ. ಇವೆಲ್ಲವುಗಳಿಂದ ರಾಜಕುಮಾರಿ ಸೀತೆಯು ಕ್ಷೇಮದಿಂದ ಇರುವ ಕುರಿತು ಅನುಮಾನವಾಗುತ್ತಿದೆ.॥21॥
</details>

<details open><summary>ಮೂಲಮ್ - 22</summary>

ಇದಂ ಹಿ ರಕ್ಷೋ ಮೃಗಸಂನಿಕಾಶಂ  
ಪ್ರಲೋಭ್ಯ ಮಾಂ ದೂರಮನುಪ್ರಯಾತಮ್ ।  
ಹತಂ ಕಥಂಚಿನ್ಮಹತಾ ಶ್ರಮೇಣ  
ಸ ರಾಕ್ಷಸೋಭೂನ್ಮ್ರಿಯಮಾಣ ಏವ ॥
</details>

<details><summary>ಅನುವಾದ</summary>

ಈ ರಾಕ್ಷಸನು ಮೃಗದಂತೆ ರೂಪಧರಿಸಿ ನನ್ನನ್ನು ಮರಳುಗೊಳಿಸಿ ದೂರಕ್ಕೆ ಕೊಂಡುಹೋಗಿದ್ದನು. ಮಹಾ ಪರಿಶ್ರಮ ಮಾಡಿ ನಾನು ಅವನನ್ನು ಹೇಗೋ ಕೊಂದಾಗ, ಸಾಯುವಾಗ ಅವನು ರಾಕ್ಷಸನಾದನು.॥22॥
</details>

<details open><summary>ಮೂಲಮ್ - 23</summary>

ಮನಶ್ಚ ಮೇ ದೀನಮಿಹಾಪ್ರಹೃಷ್ಟಂ  
ಚಕ್ಷುಶ್ಚ ಸವ್ಯಂ ಕುರುತೇ  ವಿಕಾರಮ್ ।  
ಅಸಂಶಯಂ ಲಕ್ಷ್ಮಣ ನಾಸ್ತಿ ಸೀತಾ  
ಹೃತಾ ಮೃತಾ ವಾ ಪಥಿ ವರ್ತತೇ ವಾ ॥
</details>

<details><summary>ಅನುವಾದ</summary>

ಲಕ್ಷ್ಮಣ! ಆದ್ದರಿಂದ ನನ್ನ ಮನಸ್ಸು ಅತ್ಯಂತ ದೀನ ಮತ್ತು ಬೇಸರಗೊಂಡಿದೆ. ನನ್ನ ಎಡಕಣ್ಣು ಹಾರುತ್ತಾ ಇದೆ. ಇದರಿಂದ ಖಂಡಿತವಾಗಿ ಆಶ್ರಮದಲ್ಲಿ ಸೀತೆ ಇಲ್ಲ ಎಂಬುದು ಗೊತ್ತಾಗುತ್ತದೆ. ಆಕೆಯನ್ನು ಯಾರಾದರೂ ಕದ್ದುಕೊಂಡು ಹೋಗಿರುವನೋ, ಇಲ್ಲವೇ ಸತ್ತು ಹೋಗಿರುವಳೋ ಅಥವಾ ರಾಕ್ಷಸನೊಂದಿಗೆ ದಾರಿಯಲ್ಲಿ ಇರುವಳೋ.॥23॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀ ವಾಲ್ಮೀಕಿವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅರಣ್ಯಕಾಂಡದಲ್ಲಿ ಐವತ್ತೇಳನೆಯ ಸರ್ಗ ಸಂಪೂರ್ಣವಾಯಿತು.॥57॥
</details>
