+++
title = "०३३ रावणनिर्भर्त्सनम्"
title_english = "033 Shurpanakha accuses Ravana"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-033-Ravana_Nirbhartha_Sanaa.mp3"></div>
</details>



<details><summary>ಭಾಗಸೂಚನಾ</summary>

ಶೂರ್ಪಣಖಿಯು ರಾವಣನನ್ನು ಜರೆದುದು
</details>

<details open><summary>ಮೂಲಮ್ - 1</summary>

ತತಃ ಶೂರ್ಪಣಖಾ ದೀನಾ ರಾವಣಂ ಲೋಕರಾವಣಮ್ ।  
ಅಮಾತ್ಯಮಧ್ಯೇ ಸಂಕ್ರುದ್ಧಾ ಪರುಷಂ ವಾಕ್ಯಮಬ್ರವೀತ್ ॥
</details>

<details><summary>ಅನುವಾದ</summary>

ಶ್ರೀರಾಮನಿಂದ ತಿರಸ್ಕೃತಳಾದ್ದರಿಂದ ಶೂರ್ಪಣಖಿಯು ಆಗ ಬಹಳ ದುಃಖಿತಳಾಗಿದ್ದಳು. ಮಂತ್ರಿಗಳ ನಡುವೆ ಕುಳಿತಿರುವ, ಸಮಸ್ತ ಲೋಕಗಳನ್ನು ಆಳಿಸುತ್ತಿರುವ ರಾವಣನಲ್ಲಿ ಅತ್ಯಂತ ಕುಪಿತಳಾಗಿ ಅವಳು ಕಠೋರವಾಗಿ ಹೇಳಿದಳು.॥1॥
</details>

<details open><summary>ಮೂಲಮ್ - 2</summary>

ಪ್ರಮತ್ತಃ ಕಾಮಭೋಗೇಷು ಸ್ವೈರವೃತ್ತೋ ನಿರಂಕುಶಃ ।  
ಸಮುತ್ಪನ್ನಂ ಭಯಂ ಘೋರಂ ಬೋದ್ಧವ್ಯಂ ನಾವಬುಧ್ಯಸೇ ॥
</details>

<details><summary>ಅನುವಾದ</summary>

ರಾಕ್ಷಸರಾಜನೇ! ನೀನು ಸ್ವೇಚ್ಛಾಚಾರಿ ಮತ್ತು ನಿರಂಕುಶನಾಗಿ ವಿಷಯಭೋಗಗಳಲ್ಲಿ ಉನ್ಮತ್ತನಾಗಿರುವೆ. ನಿನಗೆ ಘೋರಭಯ ಉತ್ಪನ್ನವಾಗಿದೆ, ಅದು ನಿನಗೆ ತಿಳಿದಿರಬೇಕಾಗಿತ್ತು, ಆದರೆ ಈ ವಿಷಯದಲ್ಲಿ ಏನನ್ನೂ ಅರಿಯದಿರುವೆ.॥2॥
</details>

<details open><summary>ಮೂಲಮ್ - 3</summary>

ಸಕ್ತಂ ಗ್ರಾಮ್ಯೇಷು ಭೋಗೇಷು ಕಾಮವೃತ್ತಂ ಮಹೀಪತಿಮ್ ।  
ಲುಬ್ಧಂ ನ ಬಹು ಮನ್ಯಂತೇ ಶ್ಮಶಾನಾಗ್ನಿಮಿವ ಪ್ರಜಾಃ ॥
</details>

<details><summary>ಅನುವಾದ</summary>

ಯುವರಾಜನು ನಿಮ್ನ ಶ್ರೇಣಿಯ ಭೋಗಗಳಲ್ಲಿ ಆಸಕ್ತನಾಗಿ, ಸ್ವೇಚ್ಛಾಚಾರಿ ಮತ್ತು ಲೋಭಿಯಾಗುತ್ತಾನೋ ಅವನನ್ನು ಪ್ರಜೆಗಳನ್ನು ಆದರಿಸುವುದಿಲ್ಲ.॥3॥
</details>

<details open><summary>ಮೂಲಮ್ - 4</summary>

ಸ್ವಯಂ ಕಾರ್ಯಾಣಿ ಯಃ ಕಾಲೇ ನಾನುತಿಷ್ಠತಿ ಪಾರ್ಥಿವಃ ।  
ಸ ತು ವೈ ಸಹ ರಾಜ್ಯೇನ ತೈಶ್ಚ ಕಾರ್ಯೈರ್ವಿನಶ್ಯತಿ ॥
</details>

<details><summary>ಅನುವಾದ</summary>

ಸರಿಯಾದ ಸಮಯದಲ್ಲಿ ಸ್ವತಃ ತನ್ನ ಕಾರ್ಯಗಳನ್ನು ನೆರವೇರಿಸದವನು, ರಾಜ್ಯ ಮತ್ತು ಆ ಕಾರ್ಯಗಳೊಂದಿಗೆ ನಾಶವಾಗುತ್ತಾನೆ.॥4॥
</details>

<details open><summary>ಮೂಲಮ್ - 5</summary>

ಅಯುಕ್ತಚಾರಂ ದುರ್ದರ್ಶಮಸ್ವಾಧೀನಂ ನರಾಧಿಪಮ್ ।  
ವರ್ಜಯಂತಿ ನರಾ ದೂರಾನ್ನದೀಪಂಕಮಿವ ದ್ವಿಪಾಃ ॥
</details>

<details><summary>ಅನುವಾದ</summary>

ರಾಜ್ಯದ ರಕ್ಷಣೆಗಾಗಿ ಗುಪ್ತಚರನನ್ನು ನೇಮಿಸುವುದಿಲ್ಲವೋ, ಪ್ರಜೆಗಳಿಗೆ ಯಾರ ದರ್ಶನ ದುರ್ಲಭವಾಗುತ್ತದೋ, ಕಾಮಿನೀ ಮೊದಲಾದ ಭೋಗಗಳಲ್ಲಿ ಆಸಕ್ತನಾದ್ದರಿಂದ ತನ್ನ ಸ್ವಾಧೀನತೆಯನ್ನು ಕಳೆದುಕೊಳ್ಳುವನೋ, ಇಂತಹ ರಾಜನನ್ನು ಪ್ರಜೆಗಳು ಆನೆಯು ನದಿಯ ಕೆಸರಿನಿಂದ ದೂರ ಉಳಿಯುವಂತೆ ದೂರದಿಂದಲೇ ತ್ಯಜಿಸಿಬಿಡುತ್ತಾರೆ.॥5॥
</details>

<details open><summary>ಮೂಲಮ್ - 6</summary>

ಯೇ ನ ರಕ್ಷಂತಿ ವಿಷಯಮಸ್ವಾಧೀನಾ ನರಾಧಿಪಾಃ ।  
ತೇ ನ ವೃದ್ಧ್ಯಾ ಪ್ರಕಾಶಂತೇ ಗಿರಯಃ ಸಾಗರೇ ಯಥಾ ॥
</details>

<details><summary>ಅನುವಾದ</summary>

ಯಾವ ನರೇಶನು ತನ್ನ ರಾಜ್ಯದ ಪ್ರಾಂತವು ನಿರ್ಲಕ್ಷದಿಂದ ಬೇರೆಯವರ ಅಧಿಕಾರಕ್ಕೆ ಹೊರಟುಹೋಗುತ್ತದೋ, ರಕ್ಷಿಸುವುದಿಲ್ಲವೋ, ಅದನ್ನು ಪುನಃ ತನ್ನ ಅಧಿಕಾರಕ್ಕೆ ತರಲಾರನು. ಅವನು ಸಮುದ್ರದಲ್ಲಿ ಮುಳುಗಿದ ಪರ್ವತದಂತೆ ತನ್ನ ಅಭ್ಯುದಯದಿಂದ ಪ್ರಕಾಶಿಸುವುದಿಲ್ಲ.॥6॥
</details>

<details open><summary>ಮೂಲಮ್ - 7</summary>

ಆತ್ಮವದ್ಭಿರ್ವಿಗೃಹ್ಯ ತ್ವಂ ದೇವಗಂಧರ್ವದಾನವೈಃ ।  
ಅಯುಕ್ತಚಾರಶ್ಚಪಲಃ ಕಥಂ ರಾಜಾ ಭವಿಷ್ಯಸಿ ॥
</details>

<details><summary>ಅನುವಾದ</summary>

ತನ್ನ ಮನಸ್ಸನ್ನು ಹತೋಟಿಯಲ್ಲಿರಿಸಿಕೊಳ್ಳದೆ ಪ್ರಯತ್ನಶೀಲನಾಗಿರುವ, ದೇವ-ಗಂಧರ್ವ-ದಾನವರೊಡನೆ ದ್ವೇಷವನ್ನು ಕಟ್ಟಿಕೊಂಡಿರುವ, ಸರಿಯಾದ ಸ್ಥಳಗಳಲ್ಲಿ ಬೇಹುಗಾರರನ್ನು ನಿಯಮಿಸದಿರುವ, ಚಪಲಚಿತ್ತನಾದ ನೀನು ರಾಜನೆಂತಾಗುವೆ.॥7॥
</details>

<details open><summary>ಮೂಲಮ್ - 8</summary>

ತ್ವಂ ತು ಬಾಲಸ್ವಭಾವಶ್ಚ ಬುದ್ಧಿಹೀನಶ್ಚ ರಾಕ್ಷಸ ।  
ಜ್ಞಾತವ್ಯಂ ತನ್ನ ಜಾನೀಷೇ ಕಥಂ ರಾಜಾ ಭವಿಷ್ಯಸಿ ॥
</details>

<details><summary>ಅನುವಾದ</summary>

ರಾಕ್ಷಸನೇ! ನೀನು ಬಾಲಕನಂತೆ, ವಿವೇಕಶೂನ್ಯನೂ, ಬುದ್ಧಿಹೀನನೂ ಆಗಿರುವೆ. ತಿಳಿಯಲು ಯೋಗ್ಯವಾದ ಮಾತೂ ನಿನಗೆ ಅರಿವಿಲ್ಲ. ಇಂತಹ ಸ್ಥಿತಿಯಲ್ಲಿ ನೀನು ಹೇಗೆ ರಾಜನಾಗಿ ಉಳಿಯುವೆ.॥8॥
</details>

<details open><summary>ಮೂಲಮ್ - 9</summary>

ಯೇಷಾಂ ಚಾರಾಶ್ಚ ಕೋಶಶ್ಚ ನಯಶ್ಚ ಜಯತಾಂ ವರ ।  
ಅಸ್ವಾಧೀನಾ ನರೇಂದ್ರಾಣಾಂ ಪ್ರಾಕೃತೈಸ್ತೇ ಜನೈಃ ಸಮಾಃ ॥
</details>

<details><summary>ಅನುವಾದ</summary>

ವಿಜಯೀ ವೀರರಲ್ಲಿ ಶ್ರೇಷ್ಠ ನಿಶಾಚರನೇ! ಯಾವ ರಾಜನಿಗೆ ಗೂಢಚಾರರು, ಕೋಶ ಮತ್ತು ನೀತಿ ಇವು ತನ್ನ ಅಧೀನವಾಗಿರುವುದಿಲ್ಲವೋ ಅವನು ಸಾಧಾರಣ ಜನರಂತೆ ಆಗುತ್ತಾನೆ.॥9॥
</details>

<details open><summary>ಮೂಲಮ್ - 10</summary>

ಯಸ್ಮಾತ್ ಪಶಂತಿ ದೂರಸ್ಥಾನ್ ಸರ್ವಾನರ್ಥಾನ್ನರಾಧಿಪಾಃ ।  
ಚಾರೇಣ ತಸ್ಮಾದುಚ್ಯಂತೇ ರಾಜಾನೋ ದೀರ್ಘಚಕ್ಷುಷಃ ॥
</details>

<details><summary>ಅನುವಾದ</summary>

ಗೂಢಚಾರರ ಸಹಾಯದಿಂದ ದೂರ-ದೂರದ ಎಲ್ಲ ಕಾರ್ಯಗಳನ್ನು ನೋಡಿಕೊಳ್ಳುತ್ತಾ ಇರುವ ರಾಜರನ್ನು ದೀರ್ಘದರ್ಶೀ ಅಥವಾ ದೂರದರ್ಶೀ ಎಂದು ಹೇಳುತ್ತಾರೆ.॥10॥
</details>

<details open><summary>ಮೂಲಮ್ - 11</summary>

ಅಯುಕ್ತಚಾರಂ ಮನ್ಯೇ ತ್ವಾಂ ಪ್ರಾಕೃತೈಃ ಸಚಿವೈರ್ಯುತಮ್ ।  
ಸ್ವಜನಂ ಚ ಜನಸ್ಥಾನಂ ನಿಹತಂ ನಾವಬುಧ್ಯಸೇ ॥
</details>

<details><summary>ಅನುವಾದ</summary>

ಮೂರ್ಖರಾದ ಮಂತ್ರಿಗಳಿಂದ ಸುತ್ತುವರಿದು ಕೊಂಡಿರುವುದರಿಂದಲೇ ನೀನು ತನ್ನ ರಾಜ್ಯದಲ್ಲಿ ಗೂಢಚಾರರನ್ನು ನೇಮಿಸಿಲ್ಲ ಎಂದೇ ನಾನು ತಿಳಿಯುತ್ತೇನೆ. ನಿನ್ನ ಸ್ವಜನರು ಸತ್ತುಹೋದರು, ಜನಸ್ಥಾನವು ಹಾಳಾಯಿತು. ಹೀಗಿದ್ದರೂ ನಿನಗೆ ಇದರ ಸುಳಿವೇ ಇಲ್ಲ.॥11॥
</details>

<details open><summary>ಮೂಲಮ್ - 12</summary>

ಚತುರ್ದಶ ಸಹಸ್ರಾಣಿ ರಕ್ಷಸಾಂ ಭೀಮಕರ್ಮಣಾಮ್ ।  
ಹತಾನ್ಯೇಕೇನ ರಾಮೇಣ ಖರಶ್ಚ ಸಹದೂಷಣಃ ॥
</details>

<details open><summary>ಮೂಲಮ್ - 13</summary>

ಋಷೀಣಾಮಭಯಂ ದತ್ತಂ ಕೃತಕ್ಷೇಮಾಶ್ಚ ದಂಡಕಾಃ ।  
ಧರ್ಷಿತಂ ಚ ಜನಸ್ಥಾನಂ ರಾಮೇಣಾಕ್ಲಿಷ್ಟ ಕಾರಿಣಾ ॥
</details>

<details><summary>ಅನುವಾದ</summary>

ಒಬ್ಬಂಟಿಗನಾದ ರಾಮನೇ ಈ ಮಹಾನ್ ಕರ್ಮವನ್ನು ಸುಲಭವಾಗಿ ಮಾಡಿರುವನು. ಭೀಮಕರ್ಮಾ ರಾಕ್ಷಸರ ಹದಿನಾಲ್ಕು ಸಾವಿರ ಸೈನ್ಯವನ್ನು ಯಮಸದನಕ್ಕೆ ಅಟ್ಟಿದನು. ಖರ-ದೂಷಣರ ಪ್ರಾಣವನ್ನು ಹರಣ ಮಾಡಿದನು. ಋಷಿಗಳಿಗೆ ಅಭಯದಾನ ಕೊಟ್ಟು, ದಂಡಕಾರಣ್ಯದಲ್ಲಿದ್ದ ರಾಕ್ಷಸರ ಬಾಧೆಗಳನ್ನು ದೂರ ಮಾಡಿ ಅಲ್ಲಿ ಶಾಂತಿ ಸ್ಥಾಪಿಸಿದನು. ಜನಸ್ಥಾನವನ್ನಾದರೋ ಅವನು ಕೆಡಿಸಿಬಿಟ್ಟನು.॥12-13॥
</details>

<details open><summary>ಮೂಲಮ್ - 14</summary>

ತ್ವಂ ತು ಲುಬ್ಧಃ ಪ್ರಮತ್ತಶ್ಚ ಪರಾಧೀನಶ್ಚ ರಾಕ್ಷಸ ।  
ವಿಷಯೇ ಸ್ವೇ ಸಮುತ್ಪನ್ನಂ ಯದ್ ಭಯಂನಾವಬುಧ್ಯಸೇ ॥
</details>

<details><summary>ಅನುವಾದ</summary>

ರಾಕ್ಷಸನೇ! ನೀನಾದರೋ ಲೋಭ ಮತ್ತು ಪ್ರಮಾದದಲ್ಲಿ ಸಿಲುಕಿ ಪರಾಧೀನನಾಗಿರುವೆ. ಆದ್ದರಿಂದಲೇ ರಾಜ್ಯದಲ್ಲಿ ಉಂಟಾದ ಭಯದ ಯಾವುದೇ ಸುಳಿವು ನಿನಗೇ ಇಲ್ಲ.॥14॥
</details>

<details open><summary>ಮೂಲಮ್ - 15</summary>

ತೀಕ್ಷ್ಣ ಮಲ್ಪಪ್ರದಾತಾರಂ ಪ್ರಮತ್ತಂ ಗರ್ವಿತಂ ಶಠಮ್ ।  
ವ್ಯಸನೇ ಸರ್ವಭೂತಾನಿ ನಾಭಿಧಾವಂತಿ ಪಾರ್ಥಿವಮ್ ॥
</details>

<details><summary>ಅನುವಾದ</summary>

ಯಾವ ರಾಜನು ಕಠೋರವಾಗಿ ವರ್ತಿಸುವನೋ ಅಥವಾ ಕ್ರೂರಿಯಾಗಿರುವನೋ, ಸೇವಕರಿಗೆ ಅತ್ಯಲ್ಪವೇತನವನ್ನು ಕೊಡುವನೋ, ಪ್ರಮತ್ತನಾಗಿರುವನೋ, ಗರ್ವಿಷ್ಠನಾಗಿದ್ದಾನೋ, ಅವನು ಸಂಕಟದಲ್ಲಿ ಬಿದ್ದಿದ್ದರೂ ಯಾವ ಪ್ರಾಣಿಯು ರಕ್ಷಿಸಲು ಮುಂದಾಗುವುದಿಲ್ಲ.॥15॥
</details>

<details open><summary>ಮೂಲಮ್ - 16</summary>

ಅತಿಮಾನಿನಮಗ್ರಾಹ್ಯಮಾತ್ಮಸಂಭಾವಿತಂ ನರಮ್ ।  
ಕ್ರೋಧನಂ ವ್ಯಸನೇ ಹಂತಿ ಸ್ವಜನೋಽಪಿ ನರಾಧಿಪಮ್ ॥
</details>

<details><summary>ಅನುವಾದ</summary>

ಅತಿಮಾನಿಷ್ಠನೂ, ಸಾಧು ಸಮ್ಮತನಲ್ಲದವನೂ, ಆತ್ಮಪ್ರತಿಷ್ಠೆಯಿರುವವನೂ, ಕೋಪಿಷ್ಠನೂ ಆಗಿರುವ ರಾಜನನ್ನು ಕಷ್ಟವು ಸಂಭವಿಸಿದಾಗ ಸ್ವಜನರೇ ಸಂಹಾರ ಮಾಡಿಬಿಡುತ್ತಾರೆ.॥16॥
</details>

<details open><summary>ಮೂಲಮ್ - 17</summary>

ನಾನುತಿಷ್ಠತಿ ಕಾರ್ಯಣಿ ಭಯೇಷು ನ ಬಿಭೇತಿ ಚ ।  
ಕ್ಷಿಪ್ತಂ ರಾಜ್ಯಾಚ್ಚ್ಯುತೋ ದೀನಸ್ತೃಣೈ ಸ್ತುಲ್ಯೋ ಭವೇದಿಹ ॥
</details>

<details><summary>ಅನುವಾದ</summary>

ಮಾಡಬೇಕಾದ ಕಾರ್ಯಗಳನ್ನು ಸಮಯವರಿತು ಯಾವನು ಮಾಡುವುದಿಲ್ಲವೋ, ಭಯವು ಹತ್ತಿರ ಬಂದಾಗಲೂ ಭಯಪಡದೆ ಇರುವನೋ ಮತ್ತು ಭಯವನ್ನು ಹೋಗಲಾಡಿಸಲು ಸರಿಯಾದ ಕಾರ್ಯವನ್ನು ಕೈಗೊಳ್ಳುವುದಿಲ್ಲವೋ, ಅಂತಹ ರಾಜನು ಬಹಳ ಬೇಗ ರಾಜ್ಯದಿಂದ ಚ್ಯುತನಾಗಿ ದೀನನೂ, ತೃಣಪ್ರಾಯನಾಗುತ್ತಾನೆ.॥17॥
</details>

<details open><summary>ಮೂಲಮ್ - 18</summary>

ಶುಷ್ಕೈಃ ಕಾಷ್ಠೈರ್ಭವೇತ್ಕಾರ್ಯಂ ಲೋಷ್ಟೈ ರಪಿ ಚ ಪಾಂಸುಭಿಃ ।  
ನ ತು ಸ್ಥಾನಾತ್ಪರಿಭ್ರಷ್ಟೈಃ ಕಾರ್ಯಂ ಸ್ಯಾದ್ವಸುಧಾಧಿಪೈಃ ।।
</details>

<details><summary>ಅನುವಾದ</summary>

ಜನರಿಗೆ ಒಣಗಿದ ಕಟ್ಟಿಗೆಗಳಿಂದ, ಮಣ್ಣಿನ ಹೆಂಟೆಯಿಂದ, ಧೂಳಿನಿಂದಲೂ ಉಪಯೋಗವಾಗುತ್ತದೆ, ಆದರೆ ಸ್ಥಾನಭ್ರಷ್ಟನಾದ ರಾಜನಿಂದ ಯಾವುದೇ ಪ್ರಯೋಜನ ಇರುವುದಿಲ್ಲ.॥18॥
</details>

<details open><summary>ಮೂಲಮ್ - 19</summary>

ಉಪಭುಕ್ತಂ ಯಥಾ ವಾಸಃ ಸ್ರಜೋ ವಾ ಮೃದಿತಾ ಯಥಾ ।  
ಏವಂ ರಾಜ್ಯಾತ್ ಪರಿಭ್ರಷ್ಟಃ ಸಮರ್ಥೋಽಪಿ ನಿರರ್ಥಕಃ ॥
</details>

<details><summary>ಅನುವಾದ</summary>

ಉಟ್ಟು ಬಿಚ್ಚಿಟ್ಟ ಬಟ್ಟೆಯು, ಬಾಡಿಹೋದ ಹೂವಿನ ಮಾಲೆಯು ಬೇರೆಯವರ ಉಪಯೋಗಕ್ಕೆ ಅನರ್ಹ ವಾಗುವಂತೆಯೇ, ರಾಜ್ಯಭ್ರಷ್ಟನಾದ ರಾಜನು ಸಮರ್ಥನಾಗಿದ್ದರೂ ಬೇರೆಯವರಿಗೆ ನಿರರ್ಥಕನಾಗುತ್ತಾನೆ.॥19॥
</details>

<details open><summary>ಮೂಲಮ್ - 20</summary>

ಅಪ್ರಮತ್ತಶ್ಚ ಯೋ ರಾಜಾ ಸರ್ವಜ್ಞೋ ವಿಜಿತೇಂದ್ರಿಯಃ ।  
ಕೃತಜ್ಞೋ ಧರ್ಮಶೀಲಶ್ಚ ಸ ರಾಜಾ ತಿಷ್ಠತೇ ಚಿರಮ್ ॥
</details>

<details><summary>ಅನುವಾದ</summary>

ಆದರೆ ಯಾವ ರಾಜನು ಸದಾ ಎಚ್ಚರವಾಗಿರುತ್ತಾನೋ, ರಾಜ್ಯದ ಸಮಸ್ತ ಕಾರ್ಯಗಳ ತಿಳುವಳಿಕೆ ಇರುತ್ತದೋ, ಇಂದ್ರಿಯಗಳನ್ನು ವಶಪಡಿಸಿಕೊಂಡಿರುವನೋ, ಕೃತಜ್ಞ ಹಾಗೂ ಧರ್ಮಪರಾಯಣನಾಗಿರುತ್ತಾನೋ, ಆ ರಾಜನು ಬಹಳ ದಿನಗಳವರೆಗೆ ರಾಜ್ಯಮಾಡುತ್ತಾನೆ.॥20॥
</details>

<details open><summary>ಮೂಲಮ್ - 21</summary>

ನಯನಾಭ್ಯಾಂ ಪ್ರಸುಪ್ತೋ ವಾ ಜಾಗರ್ತಿ ನಯಚಕ್ಷುಷಾ ।  
ವ್ಯಕ್ತಕ್ರೋಧಪ್ರಸಾದಶ್ಚ ಸ ರಾಜಾ ಪೂಜ್ಯತೇ ಜನೈಃ ॥
</details>

<details><summary>ಅನುವಾದ</summary>

ಸ್ಥೂಲ ಕಣ್ಣುಗಳಿಂದ ಮಲಗಿದ್ದರೂ ನೀತಿಯ ಕಣ್ಣುಗಳಿಂದ ಸದಾ ಎಚ್ಚರವಾಗಿರುವನೋ, ಯಾರ ಕ್ರೋಧ ಮತ್ತು ಅನುಗ್ರಹಗಳ ಫಲ ಪ್ರತ್ಯಕ್ಷ ಪ್ರಕಟವಾಗುತ್ತದೋ, ಆ ರಾಜನನ್ನೇ ಜನರು ಪೂಜಿಸುತ್ತಾರೆ.॥21॥
</details>

<details open><summary>ಮೂಲಮ್ - 22</summary>

ತ್ವಂ ತು ರಾವಣ ದುರ್ಬುದ್ಧಿ ರ್ಗುಣೈರೇತೈರ್ವಿವರ್ಜಿತಃ ।  
ಯಸ್ಯ ತೇಽವಿದಿತಾಶ್ಚಾರೈ ರಕ್ಷಸಾಂ ಸುಮಹಾನ್ವಧಃ ॥
</details>

<details><summary>ಅನುವಾದ</summary>

ರಾವಣ! ನಿನ್ನ ಬುದ್ಧಿ ದೂಷಿತವಾಗಿದೆ. ನೀನು ಈ ಎಲ್ಲ ರಾಜೋಚಿತ ಗುಣಗಳಿಂದ ವಂಚಿತನಾಗಿರುವೆ, ಏಕೆಂದರೆ ನಿನಗೆ ಇಷ್ಟರವರೆಗೆ ಗುಪ್ತಚರರ ಸಹಾಯದಿಂದ ರಾಕ್ಷಸರ ಇಂತಹ ಮಹಾಸಂಹಾರದ ಸಮಾಚಾರ ತಿಳಿಯದೇ ಹೋಗಿದೆ.॥22॥
</details>

<details open><summary>ಮೂಲಮ್ - 23</summary>

ಪರಾವಮಂತಾ ವಿಷಯೇಷು ಸಂಗವಾನ್  
ನ ದೇಶಕಾಲಪ್ರವಿಭಾಗತತ್ತ್ವವಿತ್ ।  
ಅಯುಕ್ತ ಬುದ್ಧಿರ್ಗುಣದೋಷನಿಶ್ಚಯೇ  
ವಿಪನ್ನ ರಾಜ್ಯೋ ನ ಚಿರಾದ್ವಿಪತ್ಸ್ಯಸೇ ॥
</details>

<details><summary>ಅನುವಾದ</summary>

ವಿಷಯಾಸಕ್ತನಾದ ನೀನು ಬೇರೆಯವರನ್ನು ಆದರಿಸುವುದು, ದೇಶ-ಕಾಲಗಳ ವಿಭಾಗವನ್ನು ಯಥಾರ್ಥವಾಗಿ ತಿಳಿಯದಿರುವವನಾಗಿರುವೆ. ಗುಣ-ದೋಷಗಳ ವಿಚಾರದಲ್ಲಿ ಹಾಗೂ ನಿಶ್ಚಯದಲ್ಲಿ ನಿನ್ನ ಬುದ್ಧಿಯನ್ನು ಎಂದೂ ತೊಡಗಿಸಲಿಲ್ಲ. ಆದ್ದರಿಂದ ನಿನ್ನ ರಾಜ್ಯವು ಶೀಘ್ರವಾಗಿ ನಾಶವಾಗಿ ಹೋಗುವುದು ಮತ್ತು ನೀನು ಸ್ವತಃ ಭಾರೀ ವಿಪತ್ತಿನಲ್ಲಿ ಬೀಳುವೆ.॥23॥
</details>

<details open><summary>ಮೂಲಮ್ - 24</summary>

ಇತಿ ಸ್ವದೋಷಾನ್ ಪರಿಕೀರ್ತಿತಾಂಸ್ತಥಾ  
ಸಮೀಕ್ಷ್ಯ ಬುದ್ಧ್ಯಾ ಕ್ಷಣದಾಚರೇಶ್ವರಃ ।  
ಧನೇನ ದರ್ಪೇಣ ಬಲೇನ ಚಾನ್ವಿತೋ  
ಚಿಂತಯಾಮಾಸ ಚಿರಂ ಸ ರಾವಣಃ ॥
</details>

<details><summary>ಅನುವಾದ</summary>

ಶೂರ್ಪಣಖೆಯು ಹೇಳಿದ ತನ್ನ ದೋಷಗಳ ಕುರಿತು ಬುದ್ಧಿಪೂರ್ವಕ ವಿಚಾರ ಮಾಡಿ, ಧನ-ಅಭಿವಾನ ಮತ್ತು ಬಲ ಸಂಪನ್ನನಾದ ಆ ನಿಶಾಚರ ರಾವಣನು ಬಹಳ ಹೊತ್ತು ಯೋಚಿಸುತ್ತಾ ಚಿಂತೆಗೊಳಗಾದನು.॥24॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀ ವಾಲ್ಮೀಕಿವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅರಣ್ಯಕಾಂಡದಲ್ಲಿ ಮೂವತ್ತಮೂರನೆಯ ಸರ್ಗ ಸಂಪೂರ್ಣವಾಯಿತು.॥33॥
</details>
