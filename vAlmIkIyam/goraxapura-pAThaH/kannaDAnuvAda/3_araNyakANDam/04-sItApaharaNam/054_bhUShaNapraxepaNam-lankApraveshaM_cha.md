+++
title = "०५४ भूषणप्रक्षेपणम्-लङ्काप्रवेशं च"
title_english = "054 Seetha drops jewellery at Sugreeva"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-054-Bhushana_Prekshepanam_Lankaa_Praveshanam_Cha.mp3"></div>
</details>



<details><summary>ಭಾಗಸೂಚನಾ</summary>

ಸೀತಾದೇವಿಯು ತನ್ನ ಆಭರಣಗಳನ್ನು, ವಸ್ತ್ರವನ್ನೂ ಕಪಿಗಳ ಮಧ್ಯದಲ್ಲಿ ಎಸೆದುದು, ಲಂಕೆಯನ್ನು ಸೇರಿದ ರಾವಣನು ಸೀತೆಯನ್ನು ಅಂತಃಪುರದಲ್ಲಿಟ್ಟುದುದು, ಎಂಟು ಮಂದಿ ರಾಕ್ಷಸರನ್ನು ಜನಸ್ಥಾನದಲ್ಲಿ ಗುಪ್ತಚಾರರನ್ನು ನಿಯಮಿಸಿದುದು
</details>

<details open><summary>ಮೂಲಮ್ - 1</summary>

ಹ್ರಿಯಮಾಣಾ ತು ವೈದೇಹೀ ಕಂಚಿನ್ನಾಥಮಪಶ್ಯತೀ ।  
ದದರ್ಶ ಗಿರಿಶೃಂಗಸ್ಥಾನ್ ಪಂಚ ವಾನರಪುಂಗವಾನ್ ॥
</details>

<details><summary>ಅನುವಾದ</summary>

ರಾವಣನಿಂದ ಅಪಹೃತಳಾದ ವೈದೇಹಿಯು ಆಗ ಯಾರೂ ತನ್ನ ಸಹಾಯಕ್ಕೆ ಕಾಣದಿದ್ದಾಗ, ಮಾರ್ಗದಲ್ಲಿ ಒಂದು ಪರ್ವತದ ಶಿಖರದಲ್ಲಿ ಐದು ಶ್ರೇಷ್ಠ ವಾನರರು ಕುಳಿತಿರುವುದನ್ನು ನೋಡಿದಳು.॥1॥
</details>

<details open><summary>ಮೂಲಮ್ - 2</summary>

ತೇಷಾಂ ಮಧ್ಯೇ ವಿಶಾಲಾಕ್ಷೀ ಕೌಶೇಯಂ ಕನಕಪ್ರಭಮ್ ।  
ಉತ್ತರೀಯಂ ವರಾರೋಹಾ ಶುಭಾನ್ಯಾಭರಣಾನಿ ಚ ॥
</details>

<details open><summary>ಮೂಲಮ್ - 3</summary>

ಮುಮೋಚ ಯದಿ ರಾಮಾಯ ಶಂಸೇಯುರಿತಿ ಭಾಮಿನೀ ।  
ವಸ್ತ್ರಮುತ್ಸೃಜ್ಯ ತನ್ಮಧ್ಯೇ ನಿಕ್ಷಿಪ್ತಂ ಸಹಭೂಷಣಮ್ ॥
</details>

<details><summary>ಅನುವಾದ</summary>

ಆಗ ಸುಂದರ ಅಂಗಗಳುಳ್ಳ ವಿಶಾಲಲೋಚನೆ ಭಾಮಿನಿ ಸೀತೆಯು ಇವರು ಭಗವಾನ್ ಶ್ರೀರಾಮನಿಗೆ ಏನಾದರೂ ಸಮಾಚಾರ ಹೇಳಬಹುದು ಎಂದು ಯೋಚಿಸಿ, ತನ್ನ ಪೀತಾಂಬರದ ಉತ್ತರಿಯದಲ್ಲಿ ಒಡವೆಗಳನ್ನು ಕಟ್ಟಿ ವಾನರರ ನಡುವೆ ಎಸೆದಳು.॥2-3॥
</details>

<details open><summary>ಮೂಲಮ್ - 4½</summary>

ಸಂಭ್ರಮಾತ್ತು  ದಶಗ್ರೀವಸ್ತತ್ಕರ್ಮ ಚ ನ ಬುದ್ಧವಾನ್ ।  
ಪಿಂಗಾಕ್ಷಾಸ್ತಾಂ ವಿಶಾಲಾಕ್ಷೀಂ ನೇತ್ರೈರನಿಮಿಷೈರಿವ ॥  
ವಿಕ್ರೋಶಂತೀಂ ತದಾ ಸೀತಾಂ ದದೃಶುರ್ವಾನರೋತ್ತಮಾಃ ।
</details>

<details><summary>ಅನುವಾದ</summary>

ರಾವಣನು ಅವಸರದಲ್ಲಿದ್ದರಿಂದ ಸೀತೆಯ ಈ ಕಾರ್ಯವನ್ನು ತಿಳಿಯದೇ ಹೋದನು. ಆ ಪಿಂಗಳ ಕಣ್ಣಿನ ಶ್ರೇಷ್ಠವಾನರರು ಆಗ ಗಟ್ಟಿಯಾಗಿ ವಿಲಪಿಸುತ್ತಿರುವ ವಿಶಾಲಾಕ್ಷಿ ಸೀತೆಯ ಕಡೆಗೆ ನೋಡುತ್ತಿದ್ದರು.॥4½॥
</details>

<details open><summary>ಮೂಲಮ್ - 5½</summary>

ಸ ಚ ಪಂಪಾಮತಿಕ್ರಮ್ಯ ಲಂಕಾಮಭಿಮುಖಃ ಪುರೀಮ್ ॥  
ಜಗಾಮಮೈಥಿಲೀಂ ಗೃಹ್ಯ ರುದತೀಂ ರಾಕ್ಷಸೇಶ್ವರಃ ।
</details>

<details><summary>ಅನುವಾದ</summary>

ರಾಕ್ಷಸೇಶ್ವರ ರಾವಣನು ಪಂಪಾ ಸರೋವರವನ್ನು ದಾಟಿ ಅಳುತ್ತಿರುವ ಸೀತೆಯನ್ನು ಎತ್ತಿಕೊಂಡು ಲಂಕಾಪುರಿಗೆ ಹೊರಟುಹೋದನು.॥5½॥
</details>

<details open><summary>ಮೂಲಮ್ - 6½</summary>

ತಾಂ ಜಹಾರ ಸುಸಂಹೃಷ್ಟೋ ರಾವಣೋ ಮೃತ್ಯುಮಾತ್ಮನಃ ॥  
ಉತ್ಸಂಗೇನೈವ ಭುಜಗೀಂ ತೀಕ್ಷ್ಣದಂಷ್ಟ್ರಾಂ ಮಹಾವಿಷಾಮ್ ।
</details>

<details><summary>ಅನುವಾದ</summary>

ನಿಶಾಚರ ರಾವಣನು ಬಹಳ ಹರ್ಷದಿಂದ ಸೀತಾರೂಪೀ ತನ್ನ ಮೃತ್ಯುವನ್ನೇ ಕದ್ದುಕೊಂಡು ಹೋಗುತ್ತಿದ್ದನು. ಅವನು ವೈದೇಹಿ ರೂಪದ ತೀವ್ರವಾದ ಕೊರೆದಾಡೆಯ ಮಹಾವಿಷದ ಸರ್ಪಿಣಿಯನ್ನೇ ಎತ್ತಿಕೊಂಡಿದ್ದನು.॥6½॥
</details>

<details open><summary>ಮೂಲಮ್ - 7½</summary>

ವನಾನಿ ಸರಿತಃ ಶೈಲಾನ್ಸರಾಂಸಿ ಚ ವಿಹಾಯಸಾ ॥  
ಸ ಕ್ಷಿಪ್ರಂ ಸಮತೀಯಾಯ ಶರಶ್ಚಾಪಾದಿವ ಚ್ಯುತಃ ।
</details>

<details><summary>ಅನುವಾದ</summary>

ಅವನು ಧನುಸ್ಸಿನಿಂದ ಬಿಟ್ಟ ಬಾಣದಂತೆ ವೇಗವಾಗಿ ಆಕಾಶಮಾರ್ಗದಿಂದ ಅನೇಕ ವನ, ನದಿ, ಪರ್ವತಗಳನ್ನು, ಸರೋವರಗಳನ್ನು ದಾಟಿ ಹೋದನು.॥7½॥
</details>

<details open><summary>ಮೂಲಮ್ - 8½</summary>

ತಿಮಿನಕ್ರನಿಕೇತಂ ತು ವರುಣಾಲಯಮಕ್ಷಯಮ್ ॥  
ಸರಿತಾಂ ಶರಣಂ ಗತ್ವಾ ಸಮತೀಯಾಯ ಸಾಗರಮ್ ।
</details>

<details open><summary>ಮೂಲಮ್ - 9½</summary>

ಸಂಭ್ರಮಾತ್ಪರಿವೃತ್ತೋರ್ಮೀ ರುದ್ಧಮೀನಮಹೋರಗಃ ॥  
ವೈದೇಹ್ಯಾಂ ಹ್ರಿಯಮಾಣಾಯಾಂ ಬಭೂವ ವರುಣಾಲಯಃ ।
</details>

<details><summary>ಅನುವಾದ</summary>

ವಿದೇಹ ನಂದಿನೀ ಜಗನ್ಮಾತೆ ಜಾನಕಿಯ ಅಪಹರಣವಾಗುವುದನ್ನು ನೋಡಿ ವರುಣಾಲಯ ಸಮುದ್ರಕ್ಕೆ ತುಂಬಾ ಗಾಬರಿಯಾಯಿತು. ಅದರಿಂದ ಏಳುತ್ತಿದ್ದ ಅಲೆಗಳು ಶಾಂತವಾಗಿದ್ದು ಅದರೊಳಗೆ ವಾಸಿಸುವ ಮೀನುಗಳ, ದೊಡ್ಡ ದೊಡ್ಡ ಸರ್ಪಗಳ ಗತಿ ನಿಂತುಹೋಯಿತು.॥8½-9½॥
</details>

<details open><summary>ಮೂಲಮ್ - 10½</summary>

ಅಂತರಿಕ್ಷಗತಾ ವಾಚಃ ಸಸೃಜುಶ್ಚಾರಣಾಸ್ತದಾ ॥  
ಏತದಂತೋ ದಶಗ್ರೀವ ಇತಿ ಸಿದ್ಧಾಸ್ತಥಾಬ್ರುವನ್ ।
</details>

<details><summary>ಅನುವಾದ</summary>

ಆಗ ಆಕಾಶ ಸಂಚಾರಿಗಳಾದ ಚಾರಣರು ಹಾಗೂ ಸಿದ್ಧರೂ-ಈಗ ದಶಗ್ರೀವ ರಾವಣನ ಅಂತ್ಯಕಾಲ ಸಮಿಪಿಸಿತು ಎಂದು ಅಂದುಕೊಂಡರು.॥10½॥
</details>

<details open><summary>ಮೂಲಮ್ - 11½</summary>

ಸ ತು ಸೀತಾಂ ವಿಚೇಷ್ಟಂತೀಮಂಕೇನಾದಾಯ ರಾವಣಃ ॥  
ಪ್ರವಿವೇಶ ಪುರೀಂ ಲಂಕಾಂ ರೂಪಿಣೀಂ ಮೃತ್ಯುಮಾತ್ಮನಃ ।
</details>

<details><summary>ಅನುವಾದ</summary>

ಸೀತೆಯು ಒದ್ದಾಡುತ್ತಿದ್ದಳು. ರಾವಣನು ತನ್ನ ಸಾಕಾರ ಮೃತ್ಯುವಿನಂತೆ ಆಕೆಯನ್ನು ಎತ್ತಿಕೊಂಡು ಲಂಕಾಪುರಿಯನ್ನು ಪ್ರವೇಶಿಸಿದನು.॥11½॥
</details>

<details open><summary>ಮೂಲಮ್ - 12½</summary>

ಸೋಽಭಿಗಮ್ಯ ಪುರೀಂ ಲಂಕಾಂ ಸುವಿಭಕ್ತಮಹಾಪಥಾಮ್ ॥  
ಸಂರೂಢಕಕ್ಷ್ಯಾಂ ಬಹುಲಾಂ ಸ್ವಮಂತಃಪುರಮಾವಿಶತ್ ।
</details>

<details><summary>ಅನುವಾದ</summary>

ಅಲ್ಲಿ ಬೇರೆ-ಬೇರೆ ವಿಶಾಲ ರಾಜಮಾರ್ಗಗಳಿದ್ದವು. ಪುರಿಯ ದ್ವಾರದಲ್ಲಿ ಅನೇಕ ರಾಕ್ಷಸರು ಎಲ್ಲೆಡೆ ಆವರಿಸಿಕೊಂಡಿದ್ದರು. ಆ ನಗರಿಯು ತುಂಬಾ ವಿಸ್ತಾರವಾಗಿತ್ತು. ಅಲ್ಲಿಗೆ ಹೋಗಿ ರಾವಣನು ತನ್ನ ಅಂತಃಪುರವನ್ನು ಪ್ರವೇಶಿಸಿದನು.॥12½॥
</details>

<details open><summary>ಮೂಲಮ್ - 13½</summary>

ತತ್ರ ತಾಮಸಿತಾಪಾಂಗೀಂ ಶೋಕಮೋಹ ಸಮನ್ವಿತಾಮ್ ॥  
ನಿದಧೇ ರಾವಣಃ ಸೀತಾಂ ಮಯೋ ಮಾಯಾಮಿವಾಸುರೀಮ್ ।
</details>

<details><summary>ಅನುವಾದ</summary>

ಕಾಡಿಗೆಯಂತೆ ಕಣ್ಣುಳ್ಳ ಸೀತೆಯು ಶೋಕ-ಮೋಹದಲ್ಲಿ ಮುಳುಗಿದ್ದಳು. ರಾವಣನು ಆಕೆಯನ್ನು ಮಯಾಸುರನು ಮೂರ್ತಿಮಂತ ಆಸುರೀ ಮಾಯೆಯನ್ನು ಸ್ಥಾಪಿಸಿದ್ದ ಆ ಅಂತಃಪುರದಲ್ಲಿ ಇರಿಸಿದನು..॥13½॥
</details>

<details><summary>ಟಿಪ್ಪನೀ</summary>

*ರಾಮಾಯಣ ತಿಲಕ ವ್ಯಾಖ್ಯೆಯ ವಿದ್ವಾಂಸನು ಇಲ್ಲಿ ಕೊಟ್ಟಿರುವ ಸೀತೆಯ ಉಪಮೆಯಿಂದ ಮಾಯಾಮಯಿ ಸೀತೆಯೇ ಲಂಕೆಗೆ ಬಂದಿದ್ದಳು ಎಂಬ ಅಭಿಪ್ರಾಯ ವ್ಯಕ್ತಪಡಿಸಿರುವನು. ಮುಖ್ಯ ಸೀತೆಯಾದರೋ ಅಗ್ನಿಯಲ್ಲಿ ಪ್ರವಿಷ್ಟಳಾಗಿದ್ದಳು. ಅದಕ್ಕಾಗಿ ರಾವಣನಿಂದ ಅವಳನ್ನು ತರಲಾಗಲಿಲ್ಲ. ಮಾಯಾರೂಪಿಣೀಯಾದ್ದರಿಂದಲೇ ರಾವಣನಿಗೆ ಈಕೆಯ ಸ್ವರೂಪದ ಜ್ಞಾನವಾಗಲಿಲ್ಲ ಎಂದು ಹೇಳಿರುವನು.
</details>

<details open><summary>ಮೂಲಮ್ - 14½</summary>

ಅಬ್ರವೀಚ್ಚ ದಶಗ್ರೀವಃ ಪಿಶಾಚೀರ್ಘೋರದರ್ಶನಾಃ ॥  
ಯಥಾ ನೈನಾಂ ಪುಮಾನ್ ಸ್ತ್ರೀ ವಾ ಸೀತಾಂ ಪಶ್ಯತ್ಯಸಂಮತಃ ।
</details>

<details><summary>ಅನುವಾದ</summary>

ಅನಂತರ ದಶಗ್ರೀವನು ಭಯಂಕರ ಆಕಾರವುಳ್ಳ ಹೆಣ್ಣು ಪಿಶಾಚಿಗಳನ್ನು ಕರೆದು-‘ನೀವೆಲ್ಲರೂ ಎಚ್ಚರಿಕೆಯಿಂದ ಸೀತೆಯನ್ನು ರಕ್ಷಿಸಿರಿ. ಯಾವುದೇ ಸ್ತ್ರೀಯಾಗಲೀ, ಪುರುಷರಾಗಲಿ ನನ್ನ ಆಜ್ಞೆಯಿಲ್ಲದೆ ಸೀತೆಯನ್ನು ನೋಡುವುದು ಅಥವಾ ಭೆಟ್ಟಿಯಾಗುವುದು ಕೂಡದು’ ಎಂದು ಅಪ್ಪಣೆ ಮಾಡಿದನು.॥14½॥
</details>

<details open><summary>ಮೂಲಮ್ - 15½</summary>

ಮುಕ್ತಾಮಣಿಸುವರ್ಣಾನಿ ವಸ್ತ್ರಾಣ್ಯಾಭರಣಾನಿ ಚ ॥  
ಯದ್ಯದೀಚ್ಛತ್ ತದೈವಾಸ್ಯಾ ದೇಯಂ ಮಚ್ಛಂದತೋ ಯಥಾ ।
</details>

<details><summary>ಅನುವಾದ</summary>

ಅವಳಿಗೆ ಮುತ್ತು ಮಣಿ, ಸುವರ್ಣ, ವಸ್ತ್ರ ಮತ್ತು ಆಭೂಷಣಾದಿಗಳು ಅವಳು ಇಚ್ಛಿಸಿದ ವಸ್ತ್ರವನ್ನು ಕೂಡಲೇ ಪೂರೈಸಬೇಕು. ಇದಕ್ಕೆ ಯಾವುದೇ ನನ್ನ ಅಡ್ಡಿ ಇಲ್ಲ.॥15½॥
</details>

<details open><summary>ಮೂಲಮ್ - 16½</summary>

ಯಾ ಚ ವಕ್ಷ್ಯತಿ ವೈದೇಹೀಂ ವಚನಂ ಕಿಂಚಿದಪ್ರಿಯಮ್ ॥  
ಅಜ್ಞಾನಾದ್ಯದಿ ವಾ ಜ್ಞಾನಾನ್ನ ತಸ್ಯಾ ಜೀವಿತಂ ಪ್ರಿಯಮ್ ।
</details>

<details><summary>ಅನುವಾದ</summary>

ನಿಮ್ಮಲ್ಲಿ ಯಾರಾದರೂ ತಿಳಿದೋ ತಿಳಿಯದೆಯೋ ವಿದೇಹ ಕುಮಾರೀ ಸೀತೆಯಲ್ಲಿ ಯಾವುದೇ ಅಪ್ರಿಯವಾದ ಮಾತನ್ನು ಆಡಿದುದು ನನಗೆ ತಿಳಿದರೆ ನೀವು ಮೃತ್ಯುವಿನಿಂದ ಕೈತೊಳೆದುಕೊಳ್ಳಬೇಕಾದೀತು.॥16½॥
</details>

<details open><summary>ಮೂಲಮ್ - 17</summary>

ತಥೋಕ್ತ್ವಾ ರಾಕ್ಷಸೀಸ್ತಾಸ್ತು ರಾಕ್ಷಸೇಂದ್ರಃ ಪ್ರತಾಪವಾನ್ ॥
</details>

<details open><summary>ಮೂಲಮ್ - 18</summary>

ನಿಷ್ಕ್ರಮ್ಯಾಂತಃಪುರಾತ್ತಸ್ಮಾತ್ ಕಿಂ ಕೃತ್ಯಮಿತಿ ಚಿಂತಯನ್ ।  
ದದರ್ಶಾಷ್ಟೌ ಮಹಾವೀರ್ಯಾನ್ ರಾಕ್ಷಸಾನ್ ಪಿಶಿತಾಶನಾನ್ ॥
</details>

<details><summary>ಅನುವಾದ</summary>

ರಾಕ್ಷಸಿಯರಿಗೆ ಹೀಗೆ ಅಜ್ಞಾಪಿಸಿ ಪ್ರತಾಪಿ ರಾವಣನು ‘ಈಗ ಮುಂದೇನು ಮಾಡುವುದು’ ಎಂದು ಯೋಚಿಸುತ್ತಾ ಅಂತಃಪುರದಿಂದ ಹೊರಗೆ ಬಂದು, ಹಸಿಮಾಂಸವನ್ನು ತಿನ್ನುವ ಎಂಟುಮಂದಿ ಮಹಾ ಪರಾಕ್ರಮಿ ರಾಕ್ಷಸರನ್ನು ಕರೆಸಿದನು.॥17-18॥
</details>

<details open><summary>ಮೂಲಮ್ - 19</summary>

ಸ ತಾನ್ದೃಷ್ಟ್ವಾ ಮಹಾವೀರ್ಯೋ ವರದಾನೇನ ಮೋಹಿತಃ ।  
ಉವಾಚತಾನಿದಂ ವಾಕ್ಯಂ ಪ್ರಶಸ್ಯ ಬಲವೀರ್ಯತಃ ॥
</details>

<details><summary>ಅನುವಾದ</summary>

ಬ್ರಹ್ಮದೇವರ ವರದಿಂದ ಮೋಹಿತನಾದ ಮಹಾಪರಾಕ್ರಮಿ ರಾವಣನು ಅವರ ಬಲ-ಪರಾಕ್ರಮವನ್ನು ಹೊಗಳುತ್ತಾ ಅವರಲ್ಲಿ ಈ ಪ್ರಕಾರ ಹೇಳಿದನು.॥19॥
</details>

<details open><summary>ಮೂಲಮ್ - 20</summary>

ನಾನಾ ಪ್ರಹರಣಾಃ ಕ್ಷಿಪ್ರಮಿತೋ ಗಚ್ಛತ ಸತ್ವರಾಃ ।  
ಜನಸ್ಥಾನಂ ಹತಸ್ಥಾನಂ ಭೂತಂ ಪೂರ್ವಂ ಖರಾಲಯಮ್ ॥
</details>

<details><summary>ಅನುವಾದ</summary>

ವೀರರೇ! ನೀವೆಲ್ಲರೂ ನಾನಾ ಪ್ರಕಾರದ ಅಸ್ತ್ರ-ಶಸ್ತ್ರಗಳೊಂದಿಗೆ ಶೀಘ್ರವಾಗಿ ಮೊದಲು ಖರನು ವಾಸಿಸುತ್ತಿದ್ದ ಜನಸ್ಥಾನಕ್ಕೆ ತೆರಳಿರಿ. ಆ ಸ್ಥಾನ ಈಗ ಹಾಳುಬಿದ್ದಿದೆ.॥20॥
</details>

<details open><summary>ಮೂಲಮ್ - 21</summary>

ತತ್ರಾಸ್ಯತಾಂ ಜನಸ್ಥಾನೇ ಶೂನ್ಯೇ ನಿಹತರಾಕ್ಷಸೇ ।  
ಪೌರುಷಂ ಬಲಮಾಶ್ರಿತ್ಯ ತ್ರಾಸಮುತ್ಸೃಜ್ಯ ದೂರತಃ ॥
</details>

<details><summary>ಅನುವಾದ</summary>

ಅಲ್ಲಿಯ ಎಲ್ಲ ರಾಕ್ಷಸರು ಸತ್ತುಹೋಗಿರುವರು. ಶೂನ್ಯವಾದ ಜನಸ್ಥಾನದಲ್ಲಿ ನೀವು ನಿಮ್ಮ ಬಲ-ಪೌರುಷದ ಭರವಸೆಯಿಂದ ಭಯವನ್ನು ದೂರಗೊಳಿಸಿ ಇರಿ.॥21॥
</details>

<details open><summary>ಮೂಲಮ್ - 22</summary>

ಬಹುಸೈನ್ಯಂ ಮಹಾವೀರ್ಯಂ ಜನಸ್ಥಾನೇ ನಿವೇಶಿತಮ್ ।  
ಸದೂಷಣಖರಂ ಯುದ್ಧೇ ನಿಹತಂ ರಾಮಸಾಯಕೈಃ ॥
</details>

<details><summary>ಅನುವಾದ</summary>

ನಾನು ಅಲ್ಲಿ ಬಹಳ ದೊಡ್ಡ ಸೈನ್ಯದೊಂದಿಗೆ ಮಹಾಪರಾಕ್ರಮಿ ಖರ-ದೂಷಣರನ್ನು ನೆಲೆಗೊಳಿಸಿದ್ದೆ. ಆದರೆ ಅವರೆಲ್ಲರನ್ನೂ ಯುದ್ಧದಲ್ಲಿ ರಾಮನು ಕೊಂದುಹಾಕಿದನು.॥22॥
</details>

<details open><summary>ಮೂಲಮ್ - 23</summary>

ತತಃ ಕ್ರೋಧೋ ಮಮಾಪೂರ್ವೋ ಧೈರ್ಯಸ್ಯೋಪರಿ ವರ್ತತೇ ।  
ವೈರಂ ಚ ಸುಮಹಜ್ಜಾತಂ ರಾಮಂ ಪ್ರತಿ ಸುದಾರುಣಮ್ ॥
</details>

<details><summary>ಅನುವಾದ</summary>

ಇದರಿಂದ ನನ್ನ ಮನಸ್ಸಿನಲ್ಲಿ ಭಾರೀ ಕ್ರೋಧ ಉಂಟಾಗಿದೆ ಮತ್ತು ಅವನ ಧೈರ್ಯದ ಮೇರೆ ಮೀರಿ ಹೆಚ್ಚುತ್ತಿದೆ. ಇದಕ್ಕಾಗಿ ರಾಮನೊಂದಿಗೆ ನನಗೆ ಭಯಂಕರ ಭಾರೀ ವೈರ ಉಂಟಾಗಿದೆ.॥23॥
</details>

<details open><summary>ಮೂಲಮ್ - 24</summary>

ನಿರ್ಯಾತಯಿತುಮಿಚ್ಛಾಮಿ ತಚ್ಚ ವೈರಂ ಮಹಾರಿಪೋಃ ।  
ನ ಹಿ ಲಪ್ಸ್ಯಾಮ್ಯಹಂ ನಿದ್ರಾಮಹತ್ವಾ ಸಂಯುಗೇ ರಿಪುಮ್ ॥
</details>

<details><summary>ಅನುವಾದ</summary>

ನಾನು ನನ್ನ ಮಹಾಶತ್ರುವಿನೊಂದಿಗೆ ಸೇಡು ತೀರಿಸಿಕೊಳ್ಳಬೇಕೆಂದು ಬಯಸುತ್ತೇನೆ. ಆ ಶತ್ರುವನ್ನು ಸಂಗ್ರಾಮದಲ್ಲಿ ಕೊಲ್ಲದೆ ನನಗೆ ಸಮಾಧಾನವಿರದು.॥24॥
</details>

<details open><summary>ಮೂಲಮ್ - 25</summary>

ತಂ ತ್ವಿದಾನೀಮಹಂ ಹತ್ವಾ ಖರದೂಷಣ ಘಾತಿನಮ್ ।  
ರಾಮಂ ಶರ್ಮೋಪಲಪ್ಸ್ಯಾಮಿ ಧನಂ ಲಬ್ಧ್ವೇವ ನಿರ್ಧನಃ ॥
</details>

<details><summary>ಅನುವಾದ</summary>

ರಾಮನು ಖರ-ದೂಷಣರನ್ನು ವಧಿಸಿರುವನು, ಆದ್ದರಿಂದ ನಾನೂ ಕೂಡ ಈಗ ಅವನನ್ನು ಕೊಂದು ಸೇಡು ತೀರಿಸಿಕೊಳ್ಳುವೆನು, ಆಗಲೇ ನನಗೆ ಶಾಂತಿ ಸಿಗಬಹುದು. ನಿರ್ಧನ ಮನುಷ್ಯನು ಧನವನ್ನು ಪಡೆದು ಸಂತುಷ್ಟನಾಗುವಂತೆಯೇ ನಾನು ರಾಮನನ್ನು ವಧಿಸಿ ಶಾಂತಿಯನ್ನು ಪಡೆಯಬಲ್ಲೆ.॥25॥
</details>

<details open><summary>ಮೂಲಮ್ - 26</summary>

ಜನಸ್ಥಾನೇ ವಸದ್ಭಿಸ್ತು ಭವದ್ಭೀ ರಾಮಮಾಶ್ರಿತಾ ।  
ಪ್ರವೃತ್ತಿರುಪನೇತವ್ಯಾ ಕಿಂ ಕರೋತೀತಿ ತತ್ತ್ವತಃ ॥
</details>

<details><summary>ಅನುವಾದ</summary>

ಜನಸ್ಥಾನದಲ್ಲಿ ಇದ್ದು ನೀವು ರಾಮನ ಸಮಾಚಾರ ತಿಳಿಯಿರಿ ಮತ್ತು ಅವನು ಯಾವಾಗ ಏನು ಮಾಡುತ್ತಾನೆ? ಇದನ್ನು ಸರಿಯಾಗಿ ತಿಳಿಯುತ್ತಾ ಇರಿ. ನೀವು ತಿಳಿದಿರುವುದನ್ನು ನನಗೆ ತಿಳಿಸುತ್ತಾ ಇರಿ.॥26॥
</details>

<details open><summary>ಮೂಲಮ್ - 27</summary>

ಅಪ್ರಮಾದಚ್ಚ ಗಂತವ್ಯಂ ಸರ್ವೈರೇವ ನಿಶಾಚರೈಃ ।  
ಕರ್ತವ್ಯಶ್ಚ ಸದಾ ಯತ್ನೋ ರಾಘವಸ್ಯ ವಧಂ ಪ್ರತಿ ॥
</details>

<details><summary>ಅನುವಾದ</summary>

ನೀವೆಲ್ಲ ನಿಶಾಚರರು ಎಚ್ಚರಿಕೆಯಿಂದ ಅಲ್ಲಿಗೆ ಹೋಗಿ ರಾಮನ ವಧೆಗಾಗಿ ಸದಾ ಪ್ರಯತ್ನಿಸುತ್ತಾ ಇರಿ.॥27॥
</details>

<details open><summary>ಮೂಲಮ್ - 28</summary>

ಯುಷ್ಮಾಕಂ ತು ಬಲಂ ಜ್ಞಾತಂ ಬಹುಶೋ ರಣಮೂರ್ಧನಿ ।  
ಅತಶ್ಚಾಸ್ಮಿಂಜನಸ್ಥಾನೇ ಮಯಾ ಯೂಯಂ ನಿವೇಶಿತಾಃ ॥
</details>

<details><summary>ಅನುವಾದ</summary>

ಅನೇಕ ಸಲ ಯುದ್ಧದ ಸಂದರ್ಭದಲ್ಲಿ ನಿಮ್ಮ ಬಲದ ಪರಿಚಯ ನನಗೆ ಆಗಿದೆ, ಅದಕ್ಕಾಗಿ ಜನಸ್ಥಾನದಲ್ಲಿ ನಿಮ್ಮನ್ನು ಇರಿಸಲು ನಿಶ್ಚಯಿಸಿರುವೆನು.॥28॥
</details>

<details open><summary>ಮೂಲಮ್ - 29</summary>

ತತಃ ಪ್ರಿಯಂ ವಾಕ್ಯಮುಪೇತ್ಯ ರಾಕ್ಷಸಾ  
ಮಹಾರ್ಥಮಷ್ಟಾವಭಿವಾದ್ಯ ರಾವಣಮ್ ।  
ವಿಹಾಯ ಲಂಕಾಂ ಸಹಿತಾಃ ಪ್ರತಸ್ಥಿರೇ  
ಯತೋ ಜನಸ್ಥಾನಮಲಕ್ಷ್ಯದರ್ಶನಾಃ ॥
</details>

<details><summary>ಅನುವಾದ</summary>

ರಾವಣನ ಈ ಮಹಾನ್ ಪ್ರಯೋಜನದಿಂದ ತುಂಬಿದ ಪ್ರಿಯಮಾತನ್ನು ಕೇಳಿ ಆ ಎಂಟು ರಾಕ್ಷಸರೂ ಅವನಿಗೆ ನಮಸ್ಕರಿಸಿ, ಅದೃಶ್ಯರಾಗಿ ಒಮ್ಮೆಲೇ ಲಂಕೆಯನ್ನು ಬಿಟ್ಟು ಜನಸ್ಥಾನದ ಕಡೆಗೆ ಹೊರಟು ಹೋದರು.॥29॥
</details>

<details open><summary>ಮೂಲಮ್ - 30</summary>

ತತಸ್ತು ಸೀತಾಮುಪಲಭ್ಯ ರಾವಣಃ  
ಸುಸಂಪ್ರಹೃಷ್ಟಃ ಪರಿಗೃಹ್ಯ ಮೈಥಿಲೀಮ್ ।  
ಪ್ರಸಜ್ಯ ರಾಮೇಣ ಚ ವೈರಮುತ್ತಮಂ  
ಬಭೂವ ಮೋಹಾನ್ಮುದಿತಃ ಸ ರಾವಣಃ ॥
</details>

<details><summary>ಅನುವಾದ</summary>

ಅನಂತರ ಮಿಥಿಲೇಶಕುಮಾರಿ ಸೀತೆಯನ್ನು ಪಡೆದು, ಆಕೆಯನ್ನು ರಾಕ್ಷಸಿಯರ ಕಣ್ಗಾವಲಿನಲ್ಲಿರಿಸಿ ರಾವಣನಿಗೆ ಬಹಳ ಹರ್ಷವಾಯಿತು. ಶ್ರೀರಾಮನೊಂದಿಗೆ ಭಾರೀ ವೈರವನ್ನು ಕಟ್ಟಿಕೊಂಡು ಆ ರಾಕ್ಷಸನು ಮೋಹವಶ ಆನಂದಪಟ್ಟನು.॥30॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀ ವಾಲ್ಮೀಕಿವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅರಣ್ಯಕಾಂಡದಲ್ಲಿ ಐವತ್ತನಾಲ್ಕನೆಯ ಸರ್ಗ ಸಂಪೂರ್ಣವಾಯಿತು.॥54॥
</details>
