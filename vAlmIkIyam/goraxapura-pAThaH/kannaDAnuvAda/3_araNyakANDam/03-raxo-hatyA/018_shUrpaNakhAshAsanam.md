+++
title = "०१८ शूर्पणखाशासनम्"
title_english = "018 Lakshmana punishes Surpanakha"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-018-Shoorpanakha_Shasanam_.mp3"></div>
</details>



<details><summary>ಭಾಗಸೂಚನಾ</summary>

ಶ್ರೀರಾಮನ ಸಲಹೆಯಂತೆ ಶೂರ್ಪಣಖೆಯು ಲಕ್ಷ್ಮಣನಲ್ಲಿ ಪ್ರಣಯ ಭಿಕ್ಷೆಯನ್ನು ಯಾಚಿಸಿದುದು, ಅವನೂ ನೆಪ ಹೇಳಿ ಹಿಂದಕ್ಕಟ್ಟಲು ಶೂರ್ಪಣಖಿಯು ಸೀತೆಯನ್ನೇ ಕಬಳಿಸಲು ಹೋದುದು, ಲಕ್ಷ್ಮಣನು ರಾಕ್ಷಸಿಯ ಕಿವಿ-ಮೂಗುಗಳನ್ನು ಕತ್ತರಿಸಿದುದು
</details>

<details open><summary>ಮೂಲಮ್ - 1</summary>

ತಾಂ ತು ಶೂರ್ಪಣಖಾಂ ರಾಮಃ ಕಾಮಪಾಶಾವಪಾಶಿತಾಮ್ ।  
ಸ್ವೇಚ್ಛಯಾ ಶ್ಲಕ್ಷ್ಣಯಾ ವಾಚಾ ಸ್ಮಿತಪೂರ್ವಮಥಾಬ್ರವೀತ್ ॥
</details>

<details><summary>ಅನುವಾದ</summary>

ಕಾಮಪಾಶದಿಂದ ಬಂಧಿತಳಾದ ಆ ಶೂರ್ಪಣಖಿಯಲ್ಲಿ ಶ್ರೀರಾಮನು ತನ್ನ ಇಚ್ಛೆಗನುಸಾರ ಮಧುರವಾದ ವಾಣಿಯಿಂದ ಮುಗುಳ್ನಗುತ್ತಾ ಹೇಳಿದನು.॥1॥
</details>

<details open><summary>ಮೂಲಮ್ - 2</summary>

ಕೃತದಾರೋಽಸ್ಮಿ ಭವತಿ ಭಾರ್ಯೇಯಂ ದಯಿತಾ ಮಮ ।  
ತ್ವದ್ವಿಧಾನಾಂ ತು ನಾರೀಣಾಂ ಸುದುಃಖಾ ಸಸಪತ್ನತಾ ॥
</details>

<details><summary>ಅನುವಾದ</summary>

ಆದರಣೀಯ ದೇವಿ! ನಾನು ವಿವಾಹವಾಗಿಬಿಟ್ಟಿದ್ದೇನೆ. ಇವಳು ನನ್ನ ಪ್ರಿಯ ಪತ್ನೀ ಇಲ್ಲೇ ಇರುವಳು. ನಿನ್ನಂತಹ ಸ್ತ್ರೀಯರಿಗೆ ಸವತಿಯಾಗಿರುವುದು ಅತ್ಯಂತ ದುಃಖದಾಯಕವಾಗಿದ.॥2॥
</details>

<details open><summary>ಮೂಲಮ್ - 3</summary>

ಅನುಜಸ್ತ್ವೇಷ ಮೇ ಭ್ರಾತಾ ಶೀಲವಾನ್ ಪ್ರಿಯದರ್ಶನಃ ।  
ಶ್ರೀಮಾನಕೃತದಾರಶ್ಚ ಲಕ್ಷ್ಮಣೋ ನಾಮ ವೀರ್ಯವಾನ್ ॥
</details>

<details open><summary>ಮೂಲಮ್ - 4</summary>

ಅಪೂರ್ವೀ ಭಾರ್ಯಯಾ ಚಾರ್ಥೀ ತರುಣಃ ಪ್ರಿಯದರ್ಶನಃ ।  
ಅನುರೂಪಶ್ಚ ತೇ ಭರ್ತಾ ರೂಪಸ್ಯಾಸ್ಯ ಭವಿಷ್ಯತಿ ॥
</details>

<details><summary>ಅನುವಾದ</summary>

ಇವನು ನನ್ನ ತಮ್ಮನಾದ ಶ್ರೀಮಾನ್ ಲಕ್ಷ್ಮಣನು ಬಹಳ ಶೀಲವಂತನೂ, ಪ್ರಿಯದರ್ಶನನೂ, ಬಲ-ಪರಾಕ್ರಮದಲ್ಲಿ ಸಂಪನ್ನನೂ ಆಗಿರುವನು. ಇವನೊಂದಿಗೆ ಪತ್ನಿಯೂ ಇಲ್ಲ. ಇವನು ಅಪೂರ್ವ ಗುಣಗಳಿಂದ ಸಂಪನ್ನನಾಗಿದ್ದು ತರುಣನೂ ಆಗಿರುವನು. ಇವನ ರೂಪವೂ ಮನೋಹರವಾಗಿದೆ. ಆದ್ದರಿಂದ ಇವನಿಗೆ ಭಾರ್ಯೆಯ ಬಯಕೆ ಉಂಟಾದರೆ ಇವನೇ ನಿನಗೆ ಯೋಗ್ಯಪತಿಯಾಗುವನು.॥3-4॥
</details>

<details open><summary>ಮೂಲಮ್ - 5</summary>

ಏನಂ ಭಜ ವಿಶಾಲಾಕ್ಷಿ ಭರ್ತಾರಂ ಭ್ರಾತರಂ ಮಮ ।  
ಅಸಪತ್ನಾ ವರಾರೋಹೇ ಮೇರುಮರ್ಕಪ್ರಭಾ ಯಥಾ ॥
</details>

<details><summary>ಅನುವಾದ</summary>

ವಿಶಾಲಲೋಚನೇ! ವರಾರೋಹೇ! ಸೂರ್ಯನ ಪ್ರಭೆ ಮೇರುಪರ್ವತವನ್ನು ಸೇವಿಸುವಂತೆಯೇ ನೀನು ನನ್ನ ತಮ್ಮನಾದ ಲಕ್ಷ್ಮಣನನ್ನು ಪತಿಯಾಗಿಸಿಕೊಂಡು ಸವತಿಯ ಭಯದಿಂದ ರಹಿತಳಾಗಿ ಇವನ ಸೇವೆ ಮಾಡು.॥5॥
</details>

<details open><summary>ಮೂಲಮ್ - 6</summary>

ಇತಿ ರಾಮೇಣ ಸಾ ಪ್ರೋಕ್ತಾ ರಾಕ್ಷಸೀ ಕಾಮಮೋಹಿತಾ ।  
ವಿಸೃಜ್ಯ ರಾಮಂ ಸಹಸಾ ತತೋ ಲಕ್ಷ್ಮಣಮಬ್ರವೀತ್ ॥
</details>

<details><summary>ಅನುವಾದ</summary>

ಶ್ರೀರಾಮನು ಹೀಗೆ ಹೇಳಿದಾಗ ಆ ಕಾಮಪೀಡಿತಳಾದ ರಾಕ್ಷಸಿಯು ಅವನನ್ನು ಬಿಟ್ಟು ಕೂಡಲೇ ಲಕ್ಷ್ಮಣನ ಬಳಿಗೆ ಬಂದು ಇಂತೆಂದಳು.॥6॥
</details>

<details open><summary>ಮೂಲಮ್ - 7</summary>

ಅಸ್ಯ ರೂಪಸ್ಯ ತೇ ಯುಕ್ತಾ ಭಾರ್ಯಾಹಂ ವರವರ್ಣಿನೀ ।  
ಮಯಾ ಸಹ ಸುಖಂ ಸರ್ವಾನ್ ದಂಡಕಾನ್ವಿಚರಿಷ್ಯಸಿ ॥
</details>

<details><summary>ಅನುವಾದ</summary>

ಲಕ್ಷ್ಮಣ! ನಿನ್ನ ಈ ಸುಂದರ ರೂಪಕ್ಕೆ ನಾನೇ ಯೋಗ್ಯಳಾಗಿದ್ದೇನೆ. ಆದ್ದರಿಂದ ನಾನೇ ನಿನ್ನ ಪರಮಸುಂದರೀ ಭಾರ್ಯೆ ಆಗಬಲ್ಲೆನು. ನನ್ನನ್ನು ಅಂಗೀಕರಿಸಿ ನೀನು ನನ್ನೊಂದಿಗೆ ದಂಡಕಾರಣ್ಯದಲ್ಲಿ ಎಲ್ಲೆಡೆ ಸುಖವಾಗಿ ಸಂಚಿಸುವೆ.॥7॥
</details>

<details open><summary>ಮೂಲಮ್ - 8</summary>

ಏವಮುಕ್ತಸ್ತು ಸೌಮಿತ್ರೀ ರಾಕ್ಷಸ್ಯಾ ವಾಕ್ಯಕೋವಿದಃ ।  
ತತಃ ಶೂರ್ಪಣಖೀಂ ಸ್ಮಿತ್ವಾ ಲಕ್ಷ್ಮಣೋ ಯುಕ್ತಮಬ್ರವೀತ್ ॥
</details>

<details><summary>ಅನುವಾದ</summary>

ಆ ರಾಕ್ಷಸಿಯು ಹೀಗೆ ಹೇಳಿದಾಗ ವಾಕ್ಯಕೋವಿದನಾದ ಸುಮಿತ್ರಾಕುಮಾರ ಲಕ್ಷ್ಮಣನು ಮುಗುಳ್ನಕ್ಕು ಮೊರದಂತೆ ಉಗುರುಗಳುಳ್ಳ ನಿಶಾಚರಿಯಲ್ಲಿ ಯುಕ್ತಿಯುಕ್ತವಾಗಿ ನುಡಿದನು.॥8॥
</details>

<details open><summary>ಮೂಲಮ್ - 9</summary>

ಕಥಂ ದಾಸಸ್ಯ ಮೇ ದಾಸೀ ಭಾರ್ಯಾ ಭವಿತುಮಿಚ್ಛಸಿ ।  
ಸೋಽಹಮಾರ್ಯೇಣ ಪರವಾನ್ ಭ್ರಾತ್ರಾ ಕಮಲವರ್ಣಿನಿ ॥
</details>

<details><summary>ಅನುವಾದ</summary>

ಕಮಲವರ್ಣಿನಿ! ಸುಂದರೀ! ನಾನಾದರೋ ದಾಸನಾಗಿದ್ದೇನೆ, ನನ್ನ ಅಣ್ಣ ಭಗವಾನ್ ಶ್ರೀರಾಮನಿಗೆ ಅಧೀನನಾಗಿದ್ದೇನೆ. ನೀನು ನನ್ನ ಪತ್ನಿಯಾಗಿ ದಾಸಿಯಾಗಲು ಏಕೆ ಬಯಸುತ್ತಿರುವೆ.॥9॥
</details>

<details open><summary>ಮೂಲಮ್ - 10</summary>

ಸಮೃದ್ಧಾರ್ಥಸ್ಯ ಸಿದ್ಧಾರ್ಥಾ ಮುದಿತಾಮಲವರ್ಣಿನೀ ।  
ಆರ್ಯಸ್ಯ ತ್ವಂ ವಿಶಾಲಾಕ್ಷಿ ಭಾರ್ಯಾಭವ ಯವೀಯಸೀ ॥
</details>

<details><summary>ಅನುವಾದ</summary>

ವಿಶಾಲಲೋಚನೇ! ನನ್ನ ಅಣ್ಣ ಸಮಸ್ತ ಐಶ್ವರ್ಯಗಳಿಂದ ಸಂಪನ್ನನಾಗಿದ್ದಾನೆ. ನೀನು ಅವನ ಕಿರಿಯ ಪತ್ನಿಯಾಗು, ಇದರಿಂದ ನಿನ್ನ ಮನೋರಥ ಸಿದ್ಧಿಯಾಗಿ, ನೀನು ಸದಾ ಸಂತೋಷವಾಗಿರುವೆ. ನಿನ್ನ ರೂಪ-ಬಣ್ಣ ಅವನಿಗೆ ಯೋಗ್ಯ ನಿರ್ಮಲವಾಗಿದೆ.॥10॥
</details>

<details open><summary>ಮೂಲಮ್ - 11</summary>

ಏತಾಂ ವಿರೂಪಾಮಸತೀಂ ಕರಾಲಾಂ ನಿರ್ಣತೋದರೀಮ್ ।  
ಭಾರ್ಯಾಂ ವೃದ್ಧಾಂ ಪರಿತ್ಯಜ್ಯ ತ್ವಾಮೇವೈಷ ಭಜಿಷ್ಯತಿ ॥
</details>

<details><summary>ಅನುವಾದ</summary>

ಕುರೂಪಳೂ, ಅಸತಿಯೂ, ವಿಕೃತಳೂ, ನಿಮ್ನೋದರಿಯೂ, ಮುದುಕಿಯೂ ಆದ ಭಾರ್ಯೇಯನ್ನು ತ್ಯಜಿಸಿ ಅವನು ನಿನ್ನನ್ನು ಆದರದಿಂದ ಸ್ವೀಕರಿಸುವನು.॥11॥
</details>

<details open><summary>ಮೂಲಮ್ - 12</summary>

ಕೋ ಹಿ ರೂಪಮಿದಂ ಶ್ರೇಷ್ಠಂ ಸಂತ್ಯಜ್ಯ ವರವರ್ಣಿನಿ ।  
ಮಾನುಷೀಸು ವರಾರೋಹೇ ಕುರ್ಯಾದ್ ಭಾವಂ ವಿಚಕ್ಷಣಃ ॥
</details>

<details><summary>ಅನುವಾದ</summary>

ಸುಂದರ ಕಟಿಯುಳ್ಳ ವರವರ್ಣಿನಿ! ನಿನ್ನ ಈ ಶ್ರೇಷ್ಠ ರೂಪವನ್ನು ಬಿಟ್ಟು ಮಾನವ ಕನ್ಯೆಯಲ್ಲಿ ಪ್ರೇಮವಿರಿಸುವ ಬುದ್ಧಿವಂತ ಮನುಷ್ಯ ಬೇರೆ ಯಾರು ತಾನೇ ಇರಬಲ್ಲನು.॥12॥
</details>

<details open><summary>ಮೂಲಮ್ - 13</summary>

ಇತಿ ಸಾ ಲಕ್ಷ್ಮಣೋನೋಕ್ತಾ ಕರಾಲಾ ನಿರ್ಣತೋದರೀ ।  
ಮನ್ಯತೇ ತದ್ವಚಃ ಸತ್ಯಂ ಪರಿಹಾಸಾವಿಚಕ್ಷಣಾ ॥
</details>

<details><summary>ಅನುವಾದ</summary>

ಲಕ್ಷ್ಮಣನು ಹೀಗೆ ಹೇಳಿದಾಗ ಪರಿಹಾಸವನ್ನು ತಿಳಿಯದೆ ಆ ದೊಡ್ಡ ಹೊಟ್ಟೆಯುಳ್ಳ ವಿಕರಾಳ ರಾಕ್ಷಸಿಯು ಅವನ ಮಾತನ್ನು ನಿಜವೆಂದು ತಿಳಿದಳು.॥13॥
</details>

<details open><summary>ಮೂಲಮ್ - 14</summary>

ಸಾ ರಾಮಂ ಪರ್ಣಶಾಲಾಯಾಮುಪವಿಷ್ಟಂ ಪರಂತಪಮ್ ।  
ಸೀತಯಾ ಸಹ ದುರ್ಧರ್ಷಮಬ್ರವೀತ್ ಕಾಮಮೋಹಿತಾ ॥
</details>

<details><summary>ಅನುವಾದ</summary>

ಪರ್ಣಶಾಲೆಯಲ್ಲಿ ಸೀತೆಯೊಂದಿಗೆ ಕುಳಿತಿರುವ ಪರಂತಪ ದುರ್ಜಯ ವೀರ ಶ್ರೀರಾಮನಚಂದ್ರನ ಬಳಿಗೆ ಅವಳು ಬಂದು ಕಾಮಮೋಹಿತಳಾಗಿ ನುಡಿದಳು .॥14॥
</details>

<details open><summary>ಮೂಲಮ್ - 15</summary>

ಇಮಾಂ ವಿರೂಪಾಮಸತೀಂ ಕರಾಲಾಂ ನಿರ್ಣತೋದರೀಮ್ ।  
ವೃದ್ದಾಂ ಭಾರ್ಯಾಮವಷ್ಟಭ್ಯ ನ ಮಾಂ ತ್ವಂ ಬಹುಮನ್ಯಸೇ ॥
</details>

<details><summary>ಅನುವಾದ</summary>

ರಾಮ! ನೀನು ಈ ಕುರೂಪಿ, ಅಸತೀ, ವಿಕತ, ನಿಮ್ನೋದರೀ ಮತ್ತು ವೃದ್ಧೆಯನ್ನು ಆಶ್ರಯಿಸಿ ನನ್ನನ್ನು ವಿಶೇಷವಾಗಿ ಆದರಿಸುತ್ತಿಲ್ಲ.॥15॥
</details>

<details open><summary>ಮೂಲಮ್ - 16</summary>

ಅದ್ಯೇಮಾಂ ಭಕ್ಷಯಿಷ್ಯಾಮಿ ಪಶ್ಯತಸ್ತವ ಮಾನುಷೀಮ್ ।  
ತ್ವಯಾ ಸಹ ಚರಿಷ್ಯಾಮಿ ನಿಃಸಪತ್ನಾ ಯಥಾಸುಖಮ್ ॥
</details>

<details><summary>ಅನುವಾದ</summary>

ಆದ್ದರಿಂದ ಇಂದು ನೀನು ನೋಡು-ನೋಡುತ್ತಿರುವಾಗಲೇ ನಾನು ಈ ಮಾನುಷಿಯನ್ನು ತಿಂದು ಬಿಡುವೆನು. ಈ ಸವತಿಯು ಇರದಿದ್ದಾಗ ನಿನ್ನೊಂದಿಗೆ ಸುಖವಾಗಿ ವಿಚರಿಸುವೆನು.॥16॥
</details>

<details open><summary>ಮೂಲಮ್ - 17</summary>

ಇತ್ಯುಕ್ತ್ವಾ ಮೃಗಶಾಬಾಕ್ಷೀಮಲಾತಸದೃಶೇಕ್ಷಣಾ ।  
ಅಭ್ಯಗಚ್ಛತ್ ಸುಸಂಕ್ರುದ್ಧಾ ಮಹೋಲ್ಕಾ ರೋಹಿಣೀಮಿವ ॥
</details>

<details><summary>ಅನುವಾದ</summary>

ಹೀಗೆ ಉರಿಯುವ ಕೆಂಡದಂತೆ ಕಣ್ಣುಗಳುಳ್ಳ ಶೂರ್ಪಣಖಿಯು ಅತ್ಯಂತ ಕ್ರೋಧಗೊಂಡು ಯಾವುದಾದರೂ ಭಾರೀ ಉಲ್ಕೆಯು ರೋಹಿಣೀ ನಕ್ಷತ್ರದ ಮೇಲೆ ಬೀಳುವಂತೆ ಮೃಗನಯಿನೀ ಸೀತೆಯ ಕಡೆಗೆ ನುಗ್ಗಿದಳು.॥17॥
</details>

<details open><summary>ಮೂಲಮ್ - 18</summary>

ತಾಂ ಮೃತ್ಯು ಪಾಶಪ್ರತಿಮಾಮಾಪತಂತೀಂ ಮಹಾಬಲಃ ।  
ವಿಗೃಹ್ಯ ರಾಮಃ ಕುಪಿತಸ್ತತೋ ಲಕ್ಷ್ಮಣಮಬ್ರವೀತ್ ॥
</details>

<details><summary>ಅನುವಾದ</summary>

ಮೃತ್ಯುಪಾಶದಂತೆ ಬರುತ್ತಿರುವ ಆ ರಾಕ್ಷಸಿಯನ್ನು ಮಹಾಬಲಿ ಶ್ರೀರಾಮನು ಹುಂಕಾರದಿಂದ ತಡೆದು ಕುಪಿತನಾಗಿ ಲಕ್ಷ್ಮಣನಲ್ಲಿ ಹೇಳಿದನು.॥18॥
</details>

<details open><summary>ಮೂಲಮ್ - 19</summary>

ಕ್ರೂರೈರನಾರ್ಯೈಃ ಸೌಮಿತ್ರೇ ಪರಿಹಾಸಃ ಕಥಂಚನ ।  
ನ ಕಾರ್ಯಃ ಪಶ್ಯ ವೈದೇಹೀಂ ಕಥಂಚಿತ್ ಸೌಮ್ಯ ಜೀವತೀಮ್ ॥
</details>

<details><summary>ಅನುವಾದ</summary>

ಸುಮಿತ್ರಾನಂದನ! ಕ್ರೂರ ಕರ್ಮಮಾಡುವ ಅನಾರ್ಯರಲ್ಲಿ ಯಾವ ರೀತಿಯಿಂದಲೂ ಪರಿಹಾಸವನ್ನು ಮಾಡಬಾರದು. ಸೌಮ್ಯ! ನೋಡು, ಈಗ ಸೀತೆಯ ಪ್ರಾಣಗಳು ಬಹಳ ಕಷ್ಟದಿಂದ ಉಳಿದಿದೆ.॥19॥
</details>

<details open><summary>ಮೂಲಮ್ - 20</summary>

ಇಮಾಂ ವಿರೂಪಾಮಸತೀಮತಿಮತ್ತಾಂ ಮಹೋದರೀಮ್ ।  
ರಾಕ್ಷಸೀಂ ಪುರುಷವ್ಯಾಘ್ರ ವಿರೂಪಯಿತುಮರ್ಹಸಿ ॥
</details>

<details><summary>ಅನುವಾದ</summary>

ಪುರುಷಸಿಂಹ! ನೀನು ಈ ಕುರೂಪೀ, ಕುಲಟೆ, ಅತ್ಯಂತ ಉನ್ಮತ್ತೆ ಮತ್ತು ದೊಡ್ಡ ಹೊಟ್ಟೆಯ ರಾಕ್ಷಸಿಯನ್ನು ಯಾವುದಾದರೂ ಅಂಗಹೀನಗೊಳಿಸಿ ಕುರೂಪಳನ್ನಾಗಿ ಮಾಡು.॥20॥
</details>

<details open><summary>ಮೂಲಮ್ - 21</summary>

ಇತ್ಯುಕ್ತೋ ಲಕ್ಷ್ಮಣಸ್ತಸ್ಯಾಃ ಕ್ರುದ್ಧೋ ರಾಮಸ್ಯ ಪಶ್ಯತಃ ।  
ಉದ್ಧೃತ್ಯ ಖಡ್ಗಂ ಚಿಚ್ಛೇದ ಕರ್ಣನಾಸೆ ಮಹಾಬಲಃ ॥
</details>

<details><summary>ಅನುವಾದ</summary>

ಶ್ರೀರಾಮಚಂದ್ರನು ಹೀಗೆ ಆದೇಶಿಸಿದಾಗ ಕ್ರೋಧಗೊಂಡ ಮಹಾಬಲೀ ಲಕ್ಷ್ಮಣನು ಅವನು ನೋಡು ನೋಡುತ್ತಲೇ ಒರೆಯಿಂದ ಖಡ್ಗವನ್ನು ಸೆಳೆದುಕೊಂಡು, ಶೂರ್ಪಣಖಿಯ ಮೂಗು, ಕಿವಿಗಳನ್ನು ಕತ್ತರಿಸಿಬಿಟ್ಟನು.॥21॥
</details>

<details open><summary>ಮೂಲಮ್ - 22</summary>

ನಿಕೃತ್ತ ಕರ್ಣನಾಸಾ ತು ವಿಸ್ವರಂ ಸಾ ವಿನದ್ಯ ಚ ।  
ಯಥಾಗತಂ ಪ್ರದುದ್ರಾವ ಘೋರಾ ಶೂರ್ಪಣಖಾ ವನಮ್ ॥
</details>

<details><summary>ಅನುವಾದ</summary>

ಮೂಗು ಮತ್ತು ಕಿವಿಗಳು ಕತ್ತರಿಸಲ್ಪಟ್ಟಾಗ ಭಯಂಕರ ರಾಕ್ಷಸೀ ಶೂರ್ಪಣಖಿಯು ಜೋರಾಗಿ ಕೂಗುತ್ತಾ ಬಂದ ಹಾಗೆಯೇ ಕಾಡಿಗೆ ಓಡಿಹೋದಳು.॥22॥
</details>

<details open><summary>ಮೂಲಮ್ - 23</summary>

ಸಾ ವಿರೂಪಾ ಮಹಾಘೋರಾ ರಾಕ್ಷಸೀ ಶೋಣಿತೋಕ್ಷಿತಾ ।  
ನನಾದ ವಿವಿಧಾನ್ನಾದಾನ್ಯಥಾ ಪ್ರಾವೃಷಿ ತೋಯದಃ ॥
</details>

<details><summary>ಅನುವಾದ</summary>

ರಕ್ತದಿಂದ ತೋಯ್ದಿರುವ ಆ ಮಹಾಭಯಂಕರ, ವಿಕರಾಳ ರೂಪವುಳ್ಳ ನಿಶಾಚರಿಯು ವರ್ಷಕಾಲದ ಮೇಘಗಳು ಗರ್ಜಿಸುವಂತೆ, ಗುಡುಗುವಂತೆ ನಾನಾ ರೀತಿಯ ದನಿಗಳಲ್ಲಿ ಜೋರು-ಜೋರಾಗಿ ಚೀತ್ಕಾರ ಮಾಡತೊಡಗಿದಳು.॥23॥
</details>

<details open><summary>ಮೂಲಮ್ - 24</summary>

ಸಾ ವಿಕ್ಷರಂತೀ ರುಧಿರಂ ಬಹುಧಾ ಘೋರದರ್ಶನಾ ।  
ಪ್ರಗೃಹ್ಯ ಬಾಹೂ ಗರ್ಜಂತೀ ಪ್ರವಿವೇಶ ಮಹಾವನಮ್ ॥
</details>

<details><summary>ಅನುವಾದ</summary>

ಅವಳು ನೋಡಲು ಬಹಳ ಭಯಾನಕಳಾಗಿದ್ದಳು. ಅವಳು ತನ್ನ ತುಂಡಾದ ಅವಯವಗಳಿಂದ ರಕ್ತದ ಧಾರೆಯನ್ನು ಹರಿಸುತ್ತಾ ಎರಡೂ ಭುಜಗಳನ್ನು ಎತ್ತಿ ಚೀರುತ್ತಾ ಒಂದು ವಿಶಾಲ ವನದೊಳಗೆ ಪವ್ರವೇಶಿಸಿದಳು.॥24॥
</details>

<details open><summary>ಮೂಲಮ್ - 25</summary>

ತತಸ್ತು ಸಾ ರಾಕ್ಷಸ ಸಂಘಸಂವೃತಂ  
ಖರಂ ಜನಸ್ಥಾನಗತಂ ವಿರೂಪಿತಾ ।  
ಉಪೇತ್ಯ ತಂ ಭ್ರಾತರಮುಗ್ರತೇಜಸಂ  
ಪಪಾತ ಭೂಮೌ ಗಗನಾದ್ ಯಥಾಶನಿಃ ॥
</details>

<details><summary>ಅನುವಾದ</summary>

ಲಕ್ಷ್ಮಣನಿಂದ ಕುರೂಪಳಾದ ಶೂರ್ಪಣಖಿಯು ಅಲ್ಲಿಂದ ಓಡಿ ರಾಕ್ಷಸರಿಂದ ಆವರಿಸಿದ ಭಯಂಕರ ತೇಜಸ್ಸುಳ್ಳ ಜನಸ್ಥಾನನಿವಾಸೀ ಅಣ್ಣನಾದ ಖರನ ಬಳಿಗೆ ಹೋಗಿ ಆಕಾಶದಿಂದ ಸಿಡಿಲುಬೀಳುವಂತೆ ಭೂಮಿಗೆ ಬಿದ್ದಳು.॥25॥
</details>

<details open><summary>ಮೂಲಮ್ - 26</summary>

ತತಃ ಸಭಾರ್ಯಂ ಭಯಮೋಹಮೂರ್ಛಿತಾ  
ಸಲಕ್ಷ್ಮಣಂ ರಾಘವಮಾಗತಂ ವನಮ್ ।  
ವಿರೂಪಣಂ ಚಾತ್ಮನಿ ಶೋಣಿತೋಕ್ಷಿತಾ  
ಶಶಂಸ ಸರ್ವಂ ಭಗಿನೀ ಖರಸ್ಯ ಸಾ ॥
</details>

<details><summary>ಅನುವಾದ</summary>

ಖರನ ಆ ತಂಗಿಯು ರಕ್ತದಿಂದ ತೋಯ್ದುಹೋಗಿ, ಭಯ ಹಾಗೂ ಮೋಹದಿಂದ ನಿಶ್ಚೇಷ್ಟಿತಳಂತೆ ಆಗಿದ್ದಳು. ಅವಳು ಸೀತೆ ಮತ್ತು ಲಕ್ಷ್ಮಣರೊಂದಿಗೆ ಶ್ರೀರಾಮನು ಕಾಡಿಗೆ ಬಂದಿರುವುದು ಮತ್ತು ತಾನು ಕುರೂಪಳಾದ ಎಲ್ಲ ವೃತ್ತಾಂತವನ್ನು ಖರನಿಗೆ ತಿಳಿಸಿದಳು.॥26॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀ ವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅರಣ್ಯಕಾಂಡದಲ್ಲಿ ಹದಿನೆಂಟನೆಯ ಸರ್ಗ ಸಂಪೂರ್ಣವಾಯಿತು.॥18॥
</details>
