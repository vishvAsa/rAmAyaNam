+++
title = "०६९ वधः"

+++
[ಅರವತ್ತೆಂಟನೆಯ ಸರ್ಗ]



<details><summary>ಭಾಗಸೂಚನಾ</summary>

ಲವಣಾಸುರನು ಆಹಾರಕ್ಕಾಗಿ ನಗರದಿಂದ ಹೊರಟುದು, ಶತ್ರುಘ್ನನು ಮಧುಪುರಿಯ ದ್ವಾರದಲ್ಲಿ ಯುದ್ಧಸನ್ನದ್ಧನಾಗಿ ನಿಂತಿರುವುದು, ಲವಣನೊಂದಿಗೆ ರೋಷಪೂರ್ಣ ಮಾತು
</details>

<details open><summary>ಮೂಲಮ್ - 1</summary>

ಕಥಾಂ ಕಥಯತಾಂ ತೇಷಾಂ ಜಯಂ ಚಾಕಾಂಕ್ಷತಾಂಶುಭಮ್ ।  
ವ್ಯತೀತಾ ರಜನೀ ಶೀಘ್ರಂ ಶತ್ರುಘ್ನಸ್ಯ ಮಹಾತ್ಮನಃ ॥
</details>

<details><summary>ಅನುವಾದ</summary>

ಹೀಗೆ ಕಥೆ ಹೇಳುತ್ತಾ, ಶುಭ ವಿಜಯದ ಆಕಾಂಕ್ಷೆ ಮಾಡುತ್ತಿರುವ ಆ ಮುನಿಗಳ ಮಾತನ್ನು ಕೇಳುತ್ತಾ - ಕೇಳುತ್ತಾ ಮಹಾತ್ಮಾ ಶತ್ರುಘ್ನನ ಆ ರಾತ್ರೆ ಕಳೆದು ಹೋಯಿತು.॥1॥
</details>

<details open><summary>ಮೂಲಮ್ - 2</summary>

ತತಃ ಪ್ರಭಾತೇ ವಿಮಲೇ ತಸ್ಮಿನ್ಕಾಲೇ ಸ ರಾಕ್ಷಸಃ ।  
ನಿರ್ಗತಸ್ತುಪುರಾದ್ವೀರೋ ಭಕ್ಷ್ಯಾಹಾರಪ್ರಚೋದಿತಃ ॥
</details>

<details><summary>ಅನುವಾದ</summary>

ಅನಂತರ ನಿರ್ಮಲ ಪ್ರಭಾತವಾದಾಗ ಭಕ್ಷ್ಯ ಪದಾರ್ಥ ಹಾಗೂ ಭೋಜನದ ಸಂಗ್ರಹದ ಇಚ್ಛೆಯಿಂದ ಪ್ರೇರಿತನಾಗಿ ಆ ವೀರ ರಾಕ್ಷಸನು ತನ್ನ ನಗರದಿಂದ ಹೊರಗೆ ಹೊರಟನು.॥2॥
</details>

<details open><summary>ಮೂಲಮ್ - 3</summary>

ಏತಸ್ಮಿನಂತರೇ ವೀರಃ ಶತ್ರುಘ್ನೋ ಯಮುನಾಂ ನದೀಮ್ ।  
ತೀರ್ತ್ವಾ ಮಧುಪುರದ್ವಾರಿ ಧನುಷ್ಪಾಣಿರತಿಷ್ಠತ ॥
</details>

<details><summary>ಅನುವಾದ</summary>

ಅಷ್ಟರಲ್ಲಿ ವೀರ ಶತ್ರುಘ್ನನು ನದಿಯನ್ನು ದಾಟಿ ಧನುರ್ಬಾಣಗಳನ್ನು ಧರಿಸಿ ಮಧುಪುರಿಯ ದ್ವಾರದಲ್ಲಿ ನಿಂತು ಕೊಂಡನು.॥3॥
</details>

<details open><summary>ಮೂಲಮ್ - 4</summary>

ತತೋಽರ್ಧದಿವಸೇ ಪ್ರಾಪ್ತೇ ಕ್ರೂರಕರ್ಮಾ ಸ ರಾಕ್ಷಸಃ ।  
ಆಗಚ್ಛದ್ಬಹುಸಾಹಸ್ರಂ ಪ್ರಾಣಿನಾಂ ಭಾರಮುದ್ವಹನ್ ॥
</details>

<details><summary>ಅನುವಾದ</summary>

ಅನಂತರ ಮಧ್ಯಾಹ್ನವಾದಾಗ ಆ ಕ್ರೂರಕರ್ಮಾ ರಾಕ್ಷಸನು ಸಾವಿರಾರು ಪ್ರಾಣಿಗಳ ಹೊರೆಯನ್ನೆತ್ತಿಕೊಂಡು ಅಲ್ಲಿಗೆ ಬಂದನು.॥4॥
</details>

<details open><summary>ಮೂಲಮ್ - 5</summary>

ತತೋ ದದರ್ಶ ಶತ್ರುಘ್ನಂ ಸ್ಥಿತಂ ದ್ವಾರಿ ಧೃತಾಯುಧಮ್ ।  
ತಮುವಾಚ ತತೋ ರಕ್ಷಃ ಕಿಮನೇನ ಕರಿಷ್ಯಸಿ ॥
</details>

<details open><summary>ಮೂಲಮ್ - 6</summary>

ಈದೃಶಾನಾಂ ಸಹಸ್ರಾಣಿ ಸಾಯುಧಾನಾಂ ನರಾಧಮ ।  
ಭಕ್ಷಿತಾನಿ ಮಯಾ ರೋಷಾತ್ಕಾಲೇನಾನುಗತೋಹ್ಯಸಿ ॥
</details>

<details><summary>ಅನುವಾದ</summary>

ಆಗ ಅವನು ಅಸ್ತ್ರ-ಶಸ್ತ್ರಗಳನ್ನು ಧರಿಸಿದ ಶತ್ರುಘ್ನನನ್ನು ನೋಡಿದನು. ನೋಡಿ ರಾಕ್ಷಸನು ಹೇಳಿದನು - ನರಾಧಮ! ಈ ಆಯುಧಗಳಿಂದ ನೀನು ನನಗೇನು ಮಾಡಬಲ್ಲೆ? ನಿನ್ನಂತಹ ಸಾವಿರಾರು ಅಸ್ತ್ರ-ಶಸ್ತ್ರಧಾರೀ ಮನುಷ್ಯರನ್ನು ನಾನು ರೋಷದಿಂದ ತಿಂದುಬಿಟ್ಟಿರುವೆನು. ಕಾಲನು ನಿನ್ನ ತಲೆಯ ಮೇಲೆ ಕುಣಿಯುತ್ತಾ ಇದೆ ಎಂದು ಅನಿಸುತ್ತದೆ.॥5-6॥
</details>

<details open><summary>ಮೂಲಮ್ - 7</summary>

ಆಹಾರಶ್ಚಾಪ್ಯಸಂಪೂರ್ಣೋ ಮಮಾಯಂ ಪುರುಷಾಧಮ ।  
ಸ್ವಯಂ ಪ್ರವಿಷ್ಟೋಽದ್ಯ ಮುಖಂ ಕಥಮಾಸಾದ್ಯ ದುರ್ಮತೇ ॥
</details>

<details><summary>ಅನುವಾದ</summary>

ಪುರುಷಾಧಮನೇ! ಇಂದಿನ ನನ್ನ ಆಹಾರ ಪೂರ್ಣವಾಗಲಿಲ್ಲ. ದುರ್ಮತೇ! ನೀನು ಸ್ವತಃ ನನ್ನ ಬಾಯಿಗೆ ಹೇಗೆ ಬಂದು ಬಿದ್ದೆ.॥7॥
</details>

<details open><summary>ಮೂಲಮ್ - 8</summary>

ತಸ್ಯೈವಂ ಭಾಷಮಾಣಸ್ಯ ಹಸತಶ್ಚ ಮುಹುರ್ಮುಹುಃ ।  
ಶತ್ರುಘ್ನೋ ವೀರ್ಯಸಂಪನ್ನೋ ರೋಷಾದಶ್ರೂಣ್ಯವಾಸೃಜತ್ ॥
</details>

<details><summary>ಅನುವಾದ</summary>

ಆ ರಾಕ್ಷಸ ಹೀಗೆ ಮಾತನಾಡುತ್ತಾ ಪದೇ-ಪದೇ ನಗುತ್ತಿದ್ದನು. ಇದನ್ನು ನೋಡಿ ಪರಾಕ್ರಮಿ ಶತ್ರುಘ್ನನ ಕಣ್ಣುಗಳು ರೋಷಗೊಂಡು ನೀರೂರಿದವು.॥8॥
</details>

<details open><summary>ಮೂಲಮ್ - 9</summary>

ತಸ್ಯ ರೋಷಾಭಿಭೂತಸ್ಯ ಶತ್ರುಘ್ನಸ್ಯ ಮಹಾತ್ಮನಃ ।  
ತೇಜೋಮಯಾ ಮರೀಚ್ಯಸ್ತು ಸರ್ವಗಾತ್ರೈರ್ವಿನಿಷ್ಪತನ್ ॥
</details>

<details><summary>ಅನುವಾದ</summary>

ರೋಷಗೊಂಡ ಮಹಾತ್ಮಾ ಶತ್ರುಘ್ನನ ಸರ್ವಾಂಗದಿಂದ ತೇಜೋಮಯ ಕಿರಣಗಳನ್ನು ಚಿಮ್ಮಿದವು.॥9॥
</details>

<details open><summary>ಮೂಲಮ್ - 10</summary>

ಉವಾಚ ಚ ಸುಸಂಕ್ರುದ್ಧಃ ಶತ್ರುಘ್ನಃ ಸ ನಿಶಾಚರಮ್ ।  
ಯೋದ್ಧುಮಿಚ್ಛಾಮಿ ದುರ್ಬುದ್ಧೇ ದ್ವಂದ್ವ ಯುದ್ಧಂ ತ್ವಯಾ ಸಹ ॥
</details>

<details><summary>ಅನುವಾದ</summary>

ಆಗ ಅತ್ಯಂತ ಕುಪಿತನಾದ ಶತ್ರುಘ್ನನು ಆ ನಿಶಾಚರನಲ್ಲಿ ಹೇಳಿದನು- ದುರ್ಬುದ್ಧೇ! ನಾನು ನಿನ್ನೊಂದಿಗೆ ದ್ವಂದ್ವಯುದ್ಧ ಮಾಡಲು ಬಯಸುತ್ತೇನೆ.॥10॥
</details>

<details open><summary>ಮೂಲಮ್ - 11</summary>

ಪುತ್ರೋ ದಶರಥಸ್ಯಾಹಂ ಭ್ರಾತಾ ರಾಮಸ್ಯಧೀಮತಃ ।  
ಶತ್ರುಘ್ನೋ ನಾಮ ಶತ್ರುಘ್ನೋ ವಧಾಕಾಂಕ್ಷೀ ತವಾಗತಃ ॥
</details>

<details><summary>ಅನುವಾದ</summary>

ನಾನು ಮಹಾರಾಜಾ ದಶರಥನ ಪುತ್ರ  ಹಾಗೂ ಪರಮ ಬುದ್ಧಿವಂತ ರಾಜಾ ಶ್ರೀರಾಮನ ತಮ್ಮನಾಗಿದ್ದೇನೆ. ನನ್ನ ಹೆಸರು ಶತ್ರುಘ್ನನೆಂದಿದ್ದು, ಕರ್ಮದಿಂದಲೂ ಶತ್ರುಘ್ನ (ಶತ್ರುಗಳನ್ನು ಸಂಹರಿಸುವ)ನೇ ಆಗಿದ್ದೇನೆ. ಈಗ ನಿನ್ನನ್ನು ವಧಿಸಲು ಇಲ್ಲಿಗೆ ಬಂದಿರುವೆನು.॥11॥
</details>

<details open><summary>ಮೂಲಮ್ - 12</summary>

ತಸ್ಯ ಮೇ ಯುದ್ಧ ಕಾಮಸ್ಯದ್ವಂದ್ವಯುದ್ಧಂ ಪ್ರದೀಯತಾಮ್ ।  
ಶತ್ರುಸ್ತ್ವಂ ಸರ್ವಭೂತಾನಾಂ ನ ಮೇ ಜೀವನ್ಗಮಿಷ್ಯಸಿ ॥
</details>

<details><summary>ಅನುವಾದ</summary>

ನಾನು ಯುದ್ಧ ಮಾಡಲು ಬಯಸುತ್ತೇನೆ, ಅದಕ್ಕಾಗಿ ನೀನು ನನಗೆ ದ್ವಂದ್ವಯುದ್ಧದ ಅವಕಾಶಕೊಡು. ನೀನು ಸಮಸ್ತ ಪ್ರಾಣಿಗಳ ಶತ್ರು ಆಗಿರುವೆ; ಅದಕ್ಕಾಗಿ ಈಗ ನನ್ನ ಕೈಯಿಂದ ಬದುಕಿಹೋಗಲಾರೆ.॥12॥
</details>

<details open><summary>ಮೂಲಮ್ - 13</summary>

ತಸ್ಮಿಂಸ್ತಥಾ ಬ್ರುವಾಣೇ ತು ರಾಕ್ಷಸಃ ಪ್ರಹಸನ್ನಿವ ।  
ಪ್ರತ್ಯುವಾಚ ನರಶ್ರೇಷ್ಠಂ ದಿಷ್ಟ್ಯಾ ಪ್ರಾಪ್ತೋಽಸಿ ದುರ್ಮತೇ ॥
</details>

<details><summary>ಅನುವಾದ</summary>

ಅವನು ಹೀಗೆ ಹೇಳಿದಾಗ ಆ ರಾಕ್ಷಸನು ನರಶ್ರೇಷ್ಠ ಶತ್ರುಘ್ನನಲ್ಲಿ ನಗುತ್ತಾ ಹೇಳಿದನು - ದುರ್ಮತೇ! ಇಂದು ನೀನು ಸ್ವತಃ ನನಗೆ ದೊರಕಿದುದು ಸೌಭಾಗ್ಯದ ಮಾತಾಗಿದೆ.॥13॥
</details>

<details open><summary>ಮೂಲಮ್ - 14</summary>

ಮಮ ಮಾತೃಷ್ವಸುರ್ಭ್ರಾತಾ ರಾವಣೋ ನಾಮ ರಾಕ್ಷಸಃ ।  
ಹತೋ ರಾಮೇಣ ದುರ್ಬುದ್ಧೇ ಸ್ತ್ರೀಹೇತೋಃ ಪುರುಷಾಧಮ ॥
</details>

<details><summary>ಅನುವಾದ</summary>

ನೀಚ ಬುದ್ಧಿಯುಳ್ಳ ನರಾಧಮ! ರಾವಣನೆಂಬ ರಾಕ್ಷಸನು ನನ್ನ ಚಿಕ್ಕಮ್ಮ ಶೂರ್ಪಣಖಿಯ ಅಣ್ಣನಾಗಿದ್ದನು. ಅವನನ್ನು ನಿನ್ನ ಅಣ್ಣ ಒಂದು ಸ್ತ್ರೀಗಾಗಿ ಸಂಹಾರ ಮಾಡಿದನು.॥14॥
</details>

<details open><summary>ಮೂಲಮ್ - 15</summary>

ತಚ್ಛ ಸರ್ವಂ ಮಯಾ ಕ್ಷಾಂತಂ ರಾವಣಸ್ಯ ಕುಲಕ್ಷಯಮ್ ।  
ಅವಜ್ಞಾಂ ಪುರತಃ ಕೃತ್ವಾ ಮಯಾ ಯೂಯಂವಿಶೇಷತಃ ॥
</details>

<details><summary>ಅನುವಾದ</summary>

ಇಷ್ಟೇ ಅಲ್ಲ, ಅವನು ರಾವಣನ ಕುಲವನ್ನು ಸಂಹರಿಸಿದರೂ, ನಾನು ಅದೆಲ್ಲವನ್ನು ಸಹಿಸಿದೆ. ನಿಮ್ಮಿಂದಾಗಿದ ಅವಹೇಳನವನ್ನು ಎದುರಿಗಿಟ್ಟು-ಪ್ರತ್ಯಕ್ಷ ನೋಡಿಯೂ ನಿಮ್ಮನ್ನು ವಿಶೇಷವಾಗಿ ಕ್ಷಮಿಸಿದೆ.॥15॥
</details>

<details open><summary>ಮೂಲಮ್ - 16</summary>

ನಿಹತಾಶ್ಚ ಹಿ ತೇ ಸರ್ವೇ ಪರಿಭೂತಾಸ್ತೃಣಂ ಯಥಾ ।  
ಭೂತಾಶ್ಚೈವ ಭವಿಷ್ಯಾಶ್ಚ ಯೂಯಂ ಚ ಪುರುಷಾಧಮಾಃ ॥
</details>

<details><summary>ಅನುವಾದ</summary>

ಭೂತಳದಲ್ಲಿ ನನ್ನನ್ನು ಎದುರಿಸಲು ಬಂದ ನರಾಧಮರೆಲ್ಲರನ್ನು ನಾನು ಹುಲ್ಲುಕಡ್ಡಿಯಂತೆ ತಿಳಿದು ತಿರಸ್ಕರಿಸಿ ಕೊಂದು ಹಾಕಿರುವೆ. ಭವಿಷ್ಯದಲ್ಲಿ ಬರುವವರಿಗೂ ಇದೇ ಸ್ಥಿತಿಯಾಗುವುದು ಹಾಗೂ ವರ್ತಮಾನ ಕಾಲದಲ್ಲಿ ನಿನ್ನಂತಹ ನರಾಧಮನೂ ನನ್ನ ಕೈಯಿಂದ ಸತ್ತನೆಂದೇ ತಿಳಿ.॥16॥
</details>

<details open><summary>ಮೂಲಮ್ - 17</summary>

ತಸ್ಯ ತೇ ಯುದ್ಧ ಕಾಮಸ್ಯ ಯುದ್ಧಂ ದಾಸ್ಯಾಮಿ ದುರ್ಮತೇ ।  
ತಿಷ್ಠ ತ್ವಂ ಚ ಮುಹೂರ್ತಂ ತು ಯಾವದಾಯುಧಮಾನಯೇ ॥
</details>

<details><summary>ಅನುವಾದ</summary>

ದುರ್ಮತೇ! ನಿನಗೆ ಯುದ್ಧದ ಇಚ್ಛೆ ಇದೆಯಲ್ಲ? ನಾನು ಈಗಲೇ ನಿನಗೆ ಯುದ್ಧದ ಅವಕಾಶ ಕೊಡುವೆನು. ನೀನು ಎರಡು ಗಳಿಗೆ ಸೈರಿಸು. ಅಷ್ಟರೊಳಗೆ ನಾನು ನನ್ನ ಅಸ್ತ್ರ ತೆಗೆದುಕೊಂಡು ಬರುವೆ.॥17॥
</details>

<details open><summary>ಮೂಲಮ್ - 18</summary>

ಈಪ್ಸಿತಂ ಯಾದೃಶಂ ತುಭ್ಯಂ ಸಜ್ಜಯೇಯಾವದಾಯುಧಮ್ ।  
ತಮುವಾಚಾಶು ಶತ್ರುಘ್ನಃ ಕ್ವ ಮೇ ಜೀವನ್ಗಮಿಷ್ಯಸಿ ॥
</details>

<details><summary>ಅನುವಾದ</summary>

ನಿನ್ನ ವಧೆಗಾಗಿ ಎಂತಹ ಅಸ್ತ್ರ ಇರಬೇಕೋ ಅಂತಹ ಅಸ್ತ್ರವನ್ನು ಮೊದಲೇ ಸುಸಜ್ಜಿತಗೊಳಿಸಿಕೊಳ್ಳುವೆನು. ಮತ್ತೆ ಯುದ್ಧದ ಅವಕಾಶ ಕೊಡುವೆನು. ಇದನ್ನು ಕೇಳಿ ಶತ್ರುಘ್ನನು ಕೂಡಲೇ ಹೇಳಿದನು - ಈಗ ನೀನು ನನ್ನ ಕೈಯಿಂದ ಬದುಕಿ ಎಲ್ಲಿಗೆ ಹೋಗುವೆ.॥18॥
</details>

<details open><summary>ಮೂಲಮ್ - 19</summary>

ಸ್ವಯಮೇವಾಗತಃ ಶತ್ರುರ್ನ ಮೋಕ್ತವ್ಯಃ ಕೃತಾತ್ಮನಾ ॥  
ಯೋ ಹಿ ವಿಕ್ಲವಯಾ ಬುದ್ಧ್ಯಾ ಪ್ರಸರಂ ಶತ್ರವೇ ದಿಶೇತ್ ।  
ಸ ಹತೋ ಮಂದಬುದ್ಧಿಃ ಸ್ಯಾದ್ಯಥಾ ಕಾಪುರುಷಸ್ತಥಾ ॥
</details>

<details><summary>ಅನುವಾದ</summary>

ಯಾರೇ ಬುದ್ಧಿವಂತ ಪುರುಷನು ತನ್ನ ಎದುರಿಗೆ ಬಂದ ಶತ್ರುವನ್ನು ಬಿಡಬಾರದು. ಗಾಬರಿಗೊಂಡ ಬುದ್ಧಿಯಿಂದ ಶತ್ರುವನ್ನು ಹೋಗಲು ಬಿಟ್ಟರೆ ಅವನು ಮಂದಬುದ್ಧಿ ಹೇಡಿಯಂತೆ ಸತ್ತುಹೋಗುವನು.॥19॥
</details>

<details open><summary>ಮೂಲಮ್ - 20</summary>

ತಸ್ಮಾತ್ಸುದೃಷ್ಟಂ ಕುರು ಜೀವಲೋಕಂ  
ಶರೈಃ ಶಿತೈಸ್ತ್ವಾಂ ವಿವಿಧೈರ್ನಯಾಮಿ ।  
ಯಮಸ್ಯ ಗೇಹಾಭಿಮುಖಂ ಹಿ ಪಾಪಂ  
ರಿಪುಂ ತ್ರಿಲೋಕಸ್ಯ ಚ ರಾಘವಸ್ಯ ॥
</details>

<details><summary>ಅನುವಾದ</summary>

ಆದ್ದರಿಂದ ರಾಕ್ಷಸನೇ ! ಈಗ ನೀನು ಈ ಜೀವ ಜಗತ್ತನ್ನು ಚೆನ್ನಾಗಿ ನೋಡಿಕೋ. ನಾನಾ ಪ್ರಕಾರದ ಹರಿತ ಬಾಣಗಳಿಂದ ಪಾಪಿಯಾದ ನಿನ್ನನ್ನು ಈಗಲೇ ಯಮಸದನಕ್ಕೆ ಕಳಿಸುವೆನು; ಏಕೆಂದರೆ ನೀನು ಮೂರುಲೋಕಗಳ ಹಾಗೂ ಶ್ರೀರಘು ನಾಥನ ಶತ್ರು ಆಗಿರುವೆ.॥20॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಉತ್ತರ ಕಾಂಡದಲ್ಲಿ ಅರವತ್ತೆಂಟನೆಯ ಸರ್ಗ ಪೂರ್ಣವಾಯಿತು. ॥68॥
</details>
