+++
title = "೦೮೧"
unicode_script = "kannada"

+++
[ಎಂಭತ್ತೊಂದನೆಯ ಸರ್ಗ]



<details><summary>ಭಾಗಸೂಚನಾ</summary>

ಶುಕ್ರರ ಶಾಪದಿಂದ ಸಪರಿವಾರ ಸಹಿತ ದಂಡ ಮತ್ತು ಅವನ ರಾಜ್ಯದ ವಿನಾಶ
</details>

<details open><summary>ಮೂಲಮ್ - 1</summary>

ಸ ಮುಹೂರ್ತಾದುಪಶ್ರುತ್ಯ ದೇವರ್ಷಿರಮಿತಪ್ರಭಃ ।  
ಸ್ವಮಾಶ್ರಮಂ ಶಿಷ್ಯವೃತಃ ಕ್ಷುಧಾರ್ತಃ ಸಂನ್ಯವರ್ತತ ॥
</details>

<details><summary>ಅನುವಾದ</summary>

ಮುಹೂರ್ತಕಾಲ ಕಳೆದ ಬಳಿಕ ಶಿಷ್ಯನೊಬ್ಬನ ಬಾಯಿಂದ ಅರಜೆಯೊಡನೆ ದಂಡರಾಜನ ಬಲಾತ್ಕಾರದ ಮಾತನ್ನು ಕೇಳಿ, ಅಮಿತ ತೇಜಸ್ವೀ ಮಹರ್ಷಿಗಳು ಹಸಿವಿನಿಂದ ಪೀಡಿತರಾದ ಶುಕ್ರಾಚಾರ್ಯರು ಶಿಷ್ಯರೊಡನೆ ಆಶ್ರಮಕ್ಕೆ ಮರಳಿದರು.॥1॥
</details>

<details open><summary>ಮೂಲಮ್ - 2</summary>

ಸೋಽಪಶ್ಯದರಜಾಂ ದೀನಾಂ ರಜಸಾ ಸಮಭಿಪ್ಲುತಾಮ್ ।  
ಜ್ಯೋತ್ಸ್ನಾಮಿವ ಗ್ರಹಗ್ರಸ್ತಾಂ ಪ್ರತ್ಯೂಷೇ ನ ವಿರಾಜತೀಮ್ ॥
</details>

<details><summary>ಅನುವಾದ</summary>

ಅರಜಾ ದುಃಖಿತೆಯಾಗಿ ಅಳುತ್ತಿರುವಳು, ಆಕೆಯ ಶರೀರಕ್ಕೆ ಧೂಳು ಮೆತ್ತಿಕೊಂಡಿತ್ತು ಹಾಗೂ ಅವಳು ಪ್ರಾತಃಕಾಲದ ಚಂದ್ರನಂತೆ, ರಾಹುಗ್ರಸ್ತ ಚಂದ್ರನ ಶೋಭಾಹೀನ ಬೆಳದಿಂಗಳಿನಂತೆ ಇರುವವಳನ್ನು ನೋಡಿದರು.॥2॥
</details>

<details open><summary>ಮೂಲಮ್ - 3</summary>

ತಸ್ಯ ರೋಷಃ ಸಮಭವತ್ ಕ್ಷುಧಾರ್ತಸ್ಯ ವಿಶೇಷತಃ ।  
ನಿರ್ದಹನ್ನಿವ ಲೋಕಾಂಸ್ತ್ರೀನ್ ಶಿಷ್ಯಾಂಶ್ಚೈತದುವಾಚ ಹ ॥
</details>

<details><summary>ಅನುವಾದ</summary>

ಇದನ್ನು ನೋಡಿ, ವಿಶೇಷವಾಗಿ ಹಸಿವಿನಿಂದ ಪೀಡಿತರಾದ್ದರಿಂದ ಶುಕ್ರಾಚಾರ್ಯರ ಕೋಪ ಹೆಚ್ಚಾಯಿತು. ಮೂರು ಲೋಕಗಳನ್ನು ಸುಟ್ಟುಬಿಡುವರೋ ಎಂಬಂತೆ ಕಾಣುತ್ತಿದ್ದ ಅವರು ಶಿಷ್ಯರಲ್ಲಿ ಹೇಳಿದರು.॥3॥
</details>

<details open><summary>ಮೂಲಮ್ - 4</summary>

ಪಶ್ಯಧ್ವಂ ವಿಪರೀತಸ್ಯ ದಂಡಸ್ಯಾವಿದಿತಾತ್ಮನಃ ।  
ವಿಪತ್ತಿಂ ಘೋರಸಂಕಾಶಾಂ ಕ್ರುದ್ಧಾದಗ್ನಿಶಿಖಾಮಿವ ॥
</details>

<details><summary>ಅನುವಾದ</summary>

ಶಿಷ್ಯರೇ! ಶಾಸ್ತ್ರವಿಧಿಗೆ ವಿಪರೀತವಾಗಿ ಆಚರಿಸುವ ಅಜ್ಞಾನಿ ರಾಜ ದಂಡನಿಗೆ, ಕುಪಿತನಾದ ನನ್ನಿಂದಾಗಿ ಅಗ್ನಿಶಿಖೆಯಂತೆ ಹೇಗೆ ಘೋರ ವಿಪತ್ತು ಉಂಟಾದೀತೋ ನೋಡಿರಿ.॥4॥
</details>

<details open><summary>ಮೂಲಮ್ - 5</summary>

ಕ್ಷಯೋಽಸ್ಯ ದುರ್ಮತೇಃ ಪ್ರಾಪ್ತಃ ಸಾನುಗಸ್ಯ ದುರಾತ್ಮನಃ ।  
ಯಃ ಪ್ರದೀಪ್ತಾಂ ಹುತಾಶಸ್ಯ ಶಿಖಾಂ ವೈ ಸ್ಪ್ರಷ್ಟುಮರ್ಹತಿ ॥
</details>

<details><summary>ಅನುವಾದ</summary>

ಸೇವಕರ ಸಹಿತ ಈ ದುರ್ಬುದ್ಧಿ, ದುರಾತ್ಮಾ ರಾಜನ ವಿನಾಶದ ಸಮಯ ಬಂದಿದೆ. ಅವನು ಉರಿಯುವ ಬೆಂಕಿಯನ್ನು ಅಪ್ಪಿಕೊಳ್ಳಲು ಬಯಸುತ್ತಿದ್ದಾನೆ.॥5॥
</details>

<details open><summary>ಮೂಲಮ್ - 6</summary>

ಯಸ್ಮಾತ್ಸ ಕೃತವಾನ್ಪಾಪಮೀದೃಶಂಘೋರಸಂಹಿತಮ್ ।  
ತಸ್ಮಾತ್ಪ್ರಾಪ್ಸ್ಯತಿ ದುರ್ಮೇಧಾಃ ಫಲಂ ಪಾಪಸ್ಯ ಕರ್ಮಣಃ ॥
</details>

<details><summary>ಅನುವಾದ</summary>

ಆ ದುರ್ಬುದ್ಧಿಯು ಇಂತಹ ಘೋರ ಪಾಪ ಮಾಡಿರುವಾಗ ಅವನಿಗೆ ಈ ಪಾಪದ ಫಲ ಅವಶ್ಯ ದೊರಕುವುದು.॥6॥
</details>

<details open><summary>ಮೂಲಮ್ - 7</summary>

ಸಪ್ತರಾತ್ರೇಣ ರಾಜಾಸೌ ಸಪುತ್ರಬಲವಾಹನಃ ।  
ಪಾಪಕರ್ಮಸಮಾಚಾರೋ ವಧಂ ಪ್ರಾಪ್ಸ್ಯತಿ ದುರ್ಮತಿಃ ॥
</details>

<details><summary>ಅನುವಾದ</summary>

ಪಾಪಕರ್ಮವನ್ನು ಆಚರಿಸಿದ ಆ ದುಷ್ಟಬುದ್ಧಿ ರಾಜನು ಏಳು ರಾತ್ರೆಯೊಳಗೆ ಪುತ್ರ, ಸೈನ್ಯ, ವಾಹನಗಳೊಂದಿಗೆ ನಾಶವಾಗಿ ಹೋಗುವನು.॥7॥
</details>

<details open><summary>ಮೂಲಮ್ - 8</summary>

ಸಮಂತಾದ್ಯೋಜನಶತಂ ವಿಷಯಂ ಚಾಸ್ಯ ದುರ್ಮತೇಃ ।  
ಧಕ್ಷ್ಯತೇ ಪಾಂಸುವರ್ಷೇಣ ಮಹತಾ ಪಾಕಶಾಸನಃ ॥
</details>

<details><summary>ಅನುವಾದ</summary>

ದುರ್ಮತಿಯ ಈ ರಾಜನ ರಾಜ್ಯವನ್ನು ಎಲ್ಲ ಕಡೆಯಿಂದ ನೂರು ಯೋಜನ ಉದ್ದವಾದ ರಾಜ್ಯದ ಮೇಲೆ ಇಂದ್ರನು ಭಾರೀ ಧೂಳನ್ನು ಮಳೆಯಾಗಿ ಸುರಿಸಿ ನಾಶಮಾಡುವನು.॥8॥
</details>

<details open><summary>ಮೂಲಮ್ - 9</summary>

ಸರ್ವಸತ್ತ್ವಾನಿ ಯಾನೀಹ ಸ್ಥಾವರಾಣಿ ಚರಾಣಿ ಚ ।  
ಮಹತಾ ಪಾಂಸುವರ್ಷೇಣ ವಿಲಯಂ ಸರ್ವತೋಽಗಮನ್ ॥
</details>

<details><summary>ಅನುವಾದ</summary>

ಎಲ್ಲ ಪ್ರಕಾರದ ಸ್ಥಾವರ ಜಂಗಮ ಜೀವಿಗಳು ವಾಸಿಸುವಲ್ಲಿ ಈ ಭಾರೀ ಧೂಳಿನ ಮಳೆಯಿಂದಾಗಿ ಎಲ್ಲೆಡೆ ವಿಲೀನವಾಗುವವು.॥9॥
</details>

<details open><summary>ಮೂಲಮ್ - 10</summary>

ದಂಡಸ್ಯ ವಿಷಯೋ ಯಾವತ್ತಾವತ್ಸರ್ವಂ ಸಮುಚ್ಛ್ರಯಮ್ ।  
ಪಾಂಸುವರ್ಷಮಿವಾಲಕ್ಷ್ಯಂ ಸಪ್ತರಾತ್ರಂ ಭವಿಷ್ಯತಿ ॥
</details>

<details><summary>ಅನುವಾದ</summary>

ದಂಡನ ರಾಜ್ಯವಿರುವತನಿಕ ಅಲ್ಲಿಯ ಸಮಸ್ತ ಚರಾಚರ ಪ್ರಾಣಿಗಳು ಏಳು ರಾತ್ರಿಗಳವರೆಗೆ ಕೇವಲ ಧೂಳಿನ ಮಳೆಯಿಂದಾಗಿ ಅದೃಶ್ಯವಾಗಿ ಹೋಗುವುದು.॥10॥
</details>

<details open><summary>ಮೂಲಮ್ - 11</summary>

ಇತ್ಯುಕ್ತ್ವಾ ಕ್ರೋಧತಾಮ್ರಾಕ್ಷಸ್ತಮಾಶ್ರಮನಿವಾಸಿನಮ್ ।  
ಜನಂ ಜನಪದಾಂತೇಷು ಸ್ಥೀಯತಾಮಿತಿ ಚಾಬ್ರವೀತ್ ॥
</details>

<details><summary>ಅನುವಾದ</summary>

ಹೀಗೆ ಹೇಳಿ ಕ್ರೋಧ ತಾಮ್ರಾಕ್ಷರಾದ ಶುಕ್ರರು ಆ ಆಶ್ರಮದಲ್ಲಿ ವಾಸಿಸುವ ಜನರಲ್ಲಿ  - ದಂಡನ ರಾಜ್ಯದ ಸೀಮೆಯ ಹೊರಗಿನ ದೇಶದಲ್ಲಿ ಹೋಗಿ ವಾಸಿಸಿರಿ ಎಂದು ಹೇಳಿದರು.॥11॥
</details>

<details open><summary>ಮೂಲಮ್ - 12</summary>

ಶ್ರುತ್ವಾ ತೂಶನಸೋ ವಾಕ್ಯಂ ಸೋಽಶ್ರಮಾವಸಥೋ ಜನಃ ।  
ನಿಷ್ಕ್ರಾಂತೋ ವಿಷಯಾತ್ತಸ್ಮಾತ್ ಸ್ಥಾನಂ ಚಕ್ರೇಽಥ ಬಾಹ್ಯತಃ ॥
</details>

<details><summary>ಅನುವಾದ</summary>

ಶುಕ್ರಾಚಾರ್ಯರ ಮಾತನ್ನು ಕೇಳಿ ಆಶ್ರಮವಾಸಿಗಳು ಆ ರಾಜ್ಯದಿಂದ ಹೊರಟು, ಸೀಮೆಯ ಹೊರಗಿನ ರಾಜ್ಯದಲ್ಲಿ ವಾಸಿಸತೊಡಗಿದರು.॥12॥
</details>

<details open><summary>ಮೂಲಮ್ - 13</summary>

ಸ ತಥೋಕ್ತ್ವಾ ಮುನಿಜನಮರಜಾಮಿದಮಬ್ರವೀತ್ ।  
ಇಹೈವ ವಸ ದುರ್ಮೇಧೇ ಆಶ್ರಯೇ ಸುಸಮಾಹಿತಾ ॥
</details>

<details><summary>ಅನುವಾದ</summary>

ಆಶ್ರಮವಾಸಿಗಳಲ್ಲಿ ಹೀಗೆ ಹೇಳಿ ಶುಕ್ರಚಾರ್ಯರು ಅರಜೆಯಲ್ಲಿ - ಎಲೈ ಬುದ್ಧಿಗೆಟ್ಟವಳೇ! ನೀನು ಇಲ್ಲೇ ಇದೇ ಆಶ್ರಮದಲ್ಲಿ ಮನಸ್ಸನ್ನು ಪರಮಾತ್ಮನ ಧ್ಯಾನದಲ್ಲಿ ಏಕಾಗ್ರಗೊಳಿಸಿ ಇರು.॥13॥
</details>

<details open><summary>ಮೂಲಮ್ - 14</summary>

ಇದಂ ಯೋಜನಪರ್ಯಂತಂ ಸರಃ ಸುರುಚಿರಪ್ರಭಮ್ ।  
ಅರಜೇ ವಿಜ್ವರಾ ಭುಂಕ್ಷ್ವ ಕಾಲಶ್ಚಾತ್ರ ಪ್ರತೀಕ್ಷ್ಯತಾಮ್ ॥
</details>

<details><summary>ಅನುವಾದ</summary>

ಅರಜೆ! ಒಂದು ಯೋಜನ ಹರಡಿದ ಈ ಸುಂದರ ಸರೋವರವನ್ನು ನಿಶ್ಚಿಂತಳಾಗಿ ಉಪಯೋಗಿಸಿ, ಹಣ್ಣು-ಹಂಪಲುಗಳನ್ನು ತಿನ್ನುತ್ತಾ, ತನ್ನ ಅಪರಾಧದ ನಿವೃತ್ತಿಗಾಗಿ ಕಾಲವನ್ನು ಪ್ರತೀಕ್ಷೆ ಮಾಡುತ್ತಾ ಇರು.॥1.॥
</details>

<details open><summary>ಮೂಲಮ್ - 15</summary>

ತ್ವತ್ಸಮೀಪೇ ಚ ಯೇ ಸತ್ತ್ವಾ ವಾಸಮೇಷ್ಯಂತಿ ತಾಂ ನಿಶಾಮ್ ।  
ಅವಧ್ಯಾಃ ಪಾಂಸುವರ್ಷೇಣ ತೇ ಭವಿಷ್ಯಂತಿ ನಿತ್ಯದಾ ॥
</details>

<details><summary>ಅನುವಾದ</summary>

ಯಾವ ಜೀವಿಗಳು ನಿನ್ನ ಬಳಿಯಲ್ಲಿ ಇರುವವೋ ಅವು ಎಂದೂ ಧೂಳಿನ ಮಳೆಯಿಂದ ಸಾಯಲಾರರು. ಸದಾ ನಿನ್ನ ಸಂಗಡ ಇರುವವು.॥15॥
</details>

<details open><summary>ಮೂಲಮ್ - 16</summary>

ಶ್ರುತ್ವಾ ನಿಯೋಗಂ ಬ್ರಹ್ಮರ್ಷೇಃ ಸಾರಜಾ ಭಾರ್ಗವೀ ತದಾ ।  
ತಥೇತಿ ಪಿತರಂ ಪ್ರಾಹ ಭಾರ್ಗವಂ ಭೃಶದುಃಖಿತಾ ॥
</details>

<details><summary>ಅನುವಾದ</summary>

ಬ್ರಹ್ಮರ್ಷಿಯ ಈ ಆದೇಶವನ್ನು ಕೇಳಿ ಆ ಭೃಗುಕನ್ಯೆ ಅರಜೆಯು ಅತ್ಯಂತ ದುಃಖಿತಳಾಗಿದ್ದರೂ, ತನ್ನ ತಂದೆ ಭಾರ್ಗವರಲ್ಲಿ ಹಾಗೆಯೇ ಆಗಲೆಂದು ಹೇಳಿದಳು.॥16॥
</details>

<details open><summary>ಮೂಲಮ್ - 17½</summary>

ಇತ್ಯುಕ್ತ್ವಾ ಭಾರ್ಗವೋ ವಾಸಮನ್ಯತ್ರ ಸಮಕಾರಯತ್ ।  
ತಚ್ಚ ರಾಜ್ಯಂ ನರೇಂದ್ರಸ್ಯ ಸಭೃತ್ಯಬಲವಾಹನಮ್ ॥  
ಸಪ್ತಾಹಾದ್ಭಸ್ಮಸಾದ್ಭೂತಂಯಥೋಕ್ತಂ ಬ್ರಹ್ಮವಾದಿನಾ ।
</details>

<details><summary>ಅನುವಾದ</summary>

ಹೀಗೆ ಹೇಳಿ ಶುಕ್ರಾಚಾರ್ಯರು ಬೇರೆ ರಾಜ್ಯಕ್ಕೆ ಹೋಗಿ ವಾಸಿಸಿದರು. ಆ ಬ್ರಹ್ಮವಾದೀಯ ಮಾತಿನಂತೆ ದಂಡಕರಾಜನ ರಾಜ್ಯ, ಸೇವಕ, ಸೈನ್ಯ, ವಾಹನಾದಿಗಳ ಸಹಿತ ಏಳು ದಿನಗಳಲ್ಲಿ ಭಸ್ಮದಂತೆ ಆಯಿತು.॥17½॥
</details>

<details open><summary>ಮೂಲಮ್ - 18</summary>

ತಸ್ಯಾಸೌ ದಂಡವಿಷಯೋ ವಿಂಧ್ಯಶೈವಲಯೋರ್ನೃಪ ॥
</details>

<details open><summary>ಮೂಲಮ್ - 19</summary>

ಶಪ್ತೋ ಬ್ರಹ್ಮರ್ಷಿಣಾ ತೇನ ವೈಧರ್ಮ್ಯೇ ಸಹಿತೇ ಕೃತೇ ।  
ತತಃ ಪ್ರಭೃತಿ ಕಾಕುತ್ಸ್ಥ ದಂಡಕಾರಣ್ಯಮುಚ್ಯತೇ ॥
</details>

<details><summary>ಅನುವಾದ</summary>

ನರೇಶ್ವರನೇ! ವಿಂಧ್ಯ ಮತ್ತು ಶೇವಲಗಿರಿಯ ಮಧ್ಯಭಾಗದಲ್ಲಿ ದಂಡಕನ ರಾಜ್ಯವಿತ್ತು. ಕಾಕುತ್ಸ್ಥನೇ! ಧರ್ಮಯುಗ ಕೃತಯುಗದಲ್ಲಿ ಧರ್ಮವಿರುದ್ಧ ಆಚರಣ ಮಾಡಿದಾಗ ಆ ಬ್ರಹ್ಮರ್ಷಿಯು ರಾಜ ಮತ್ತು ಅವನ ದೇಶಕ್ಕೆ ಶಾಪವನ್ನು ಕೊಟ್ಟರು. ಅಂದಿನಿಂದ ಆ ಭೂಭಾಗವು ದಂಡಕಾರಣ್ಯ ಎಂದು ಹೇಳಲ್ಪಟ್ಟಿತು.॥18-19॥
</details>

<details open><summary>ಮೂಲಮ್ - 20</summary>

ತಪಸ್ವಿನಃ ಸ್ಥಿತಾ ಹ್ಯತ್ರ ಜನಸ್ಥಾನಮತೋಽಭವತ್ ।  
ಏತತ್ತೇ ಸರ್ವಮಾಖ್ಯಾತಂ ಯನ್ಮಾಂ ಪೃಚ್ಛಸಿ ರಾಘವ ॥
</details>

<details><summary>ಅನುವಾದ</summary>

ಈ ಸ್ಥಾನದಲ್ಲಿ ತಪಸ್ವಿಗಳು ಬಂದು ನೆಲೆಸಿದರು; ಇದಕ್ಕಾಗಿ ಇದರ ಹೆಸರು ಜನಸ್ಥಾನವೆಂದಾಯಿತು. ರಘುನಂದನ! ನೀನು ಕೇಳಿದ ವಿಷಯವಾಗಿ ಎಲ್ಲವನ್ನು ನಾನು ತಿಳಿಸಿದ್ದೇನೆ.॥20॥
</details>

<details open><summary>ಮೂಲಮ್ - 21½</summary>

ಸಂಧ್ಯಾಮುಪಾಸಿತುಂ ವೀರ ಸಮಯೋ ಹ್ಯತಿವರ್ತತೇ ।  
ಏತೇ ಮಹರ್ಷಯಃ ಸರ್ವೇ ಪೂರ್ಣಕುಂಭಾಃ ಸಮಂತತಃ ॥  
ಕೃತೋದಕಾ ನರವ್ಯಾಘ್ರ ಆದಿತ್ಯಂ ಪರ್ಯುಪಾಸತೇ ।
</details>

<details><summary>ಅನುವಾದ</summary>

ವೀರನೇ! ಈಗ ಸಂಧ್ಯೋಪಾಸನೆಯ ಸಮಯ ಮೀರಿ ಹೋಗುತ್ತಿದೆ. ಪುರುಷಸಿಂಹ! ಎಲ್ಲ ಕಡೆ ಮಹರ್ಷಿಗಳೆಲ್ಲ ಸ್ನಾನ ಮಾಡಿದ ಬಳಿಕ ತುಂಬಿದ ಕುಂಭಗಳನ್ನು ಎತ್ತಿಕೊಂಡು ಸೂರ್ಯನ ಉಪಾಸನೆ ಮಾಡುತ್ತಿದ್ದಾರೆ.॥21½॥
</details>

<details open><summary>ಮೂಲಮ್ - 22</summary>

ಸ ತೈರ್ಬ್ರಾಹ್ಮಣಮಭ್ಯಸ್ತಂ ಸಹಿತೈರ್ಬ್ರಹ್ಮವಿತ್ತಮೈಃ ।  
ರವಿರಸ್ತಂಗತೋ ರಾಮ ಗಚ್ಛೋದಕಮುಪಸ್ಪೃಶ ॥
</details>

<details><summary>ಅನುವಾದ</summary>

ಶ್ರೀರಾಮಾ ! ಶ್ರೇಷ್ಠರಾದ ಬ್ರಹ್ಮವಿದರು ಒಟ್ಟಿಗೆ ಕುಳಿತು ಪಠಿಸುತ್ತಿರುವ ಬ್ರಾಹ್ಮಣ ಮಂತ್ರಗಳನ್ನು ಕೇಳುತ್ತಾ ಸೂರ್ಯನು ಅಸ್ತಂಗತನಾಗುತ್ತಿದ್ದಾನೆ. ನೀನೂ ಹೋಗು, ಆಚಮನ ಸಂಧ್ಯಾದಿಗಳನ್ನು ಮಾಡು.॥22॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಉತ್ತರ ಕಾಂಡದಲ್ಲಿ ಎಂಭತ್ತೊಂದನೆಯ ಸರ್ಗ ಪೂರ್ಣವಾಯಿತು. ॥81॥
</details>
