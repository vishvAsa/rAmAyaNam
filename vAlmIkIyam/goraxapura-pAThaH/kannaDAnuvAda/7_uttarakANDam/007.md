+++
title = "೦೦೭"
unicode_script = "kannada"

+++
[ಏಳನೆಯ ಸರ್ಗ]



<details><summary>ಭಾಗಸೂಚನಾ</summary>

ಭಗವಾನ್ ವಿಷ್ಣುವಿನಿಂದ ರಾಕ್ಷಸರ ಸಂಹಾರ
</details>

<details open><summary>ಮೂಲಮ್ - 1</summary>

ನಾರಾಯಣಗಿರಿಂ ತೇ ತು ಗರ್ಜಂತೋ ರಾಕ್ಷಸಾಂಬುದಾಃ ।  
ಅರ್ದಯಂತೋಽಸ್ತ್ರವರ್ಷೇಣ  ವರ್ಷೇಣೇವಾದ್ರಿಮಂಬುದಾಃ ॥
</details>

<details><summary>ಅನುವಾದ</summary>

(ಅಹಸ್ತ್ಯರು ಹೇಳುತ್ತಾರೆ - ರಘುನಂದನ !) ಮೋಡಗಳು ಮಳೆಸುರಿಸಿ ಬೆಟ್ಟವನ್ನು ತೋಯಿಸುವಂತೆಯೇ ಗರ್ಜಿಸುತ್ತಾ ಆ ರಾಕ್ಷಸರೂಪೀ ಮೇಘಗಳು ಅಸ್ತ್ರಗಳ ಮಳೆಗಳಿಂದ ನಾರಾಯಣನನ್ನು ಪೀಡಿಸತೊಡಗಿದರು.॥1॥
</details>

<details open><summary>ಮೂಲಮ್ - 2</summary>

ಶ್ಯಾಮಾವದಾತಸ್ತೈರ್ವಿಷ್ಣುರ್ನೀಲೈರ್ನಕ್ತಂಚರೋತ್ತಮೈಃ ।  
ವೃತೋಂಽಜನಗಿರೀವಾಯಂ  ವರ್ಷಮಾಣೈಃ  ಪಯೋಧರೈಃ ॥
</details>

<details><summary>ಅನುವಾದ</summary>

ಭಗವಾನ್ ವಿಷ್ಣುವಿನ ಶ್ರೀವಿಗ್ರಹವು ಉಜ್ವಲ ಶ್ಯಾಮವರ್ಣದಿಂದ ಶೋಭಿಸುತ್ತಿತ್ತು. ಅಸ್ತ್ರ-ಶಸ್ತ್ರಗಳ ಮಳೆಗರೆಯುವ ಶ್ರೇಷ್ಠ ನಿಶಾಚರರು ನೀಲಿಬಣ್ಣದವರಾಗಿದ್ದರು. ಅಂಜನಗಿರಿಯನ್ನು ಸುತ್ತಲಿನಿಂದ ಮುತ್ತಿ ಕೃಷ್ಣಮೇಘಗಳು ಮಳೆಗರೆಯುವಂತೆ ಅನಿಸುತ್ತಿತ್ತು.॥2॥
</details>

<details open><summary>ಮೂಲಮ್ - 3</summary>

ಶಲಭಾ ಇವ ಕೇದಾರಂ ಮಶಕಾ ಇವ ಪಾವಕಮ್ ।  
ಯಥಾಮೃತಘಟಂ ದಂಶಾ ಮಕರಾ ಇವ ಚಾರ್ಣವಮ್ ॥
</details>

<details open><summary>ಮೂಲಮ್ - 4</summary>

ತಥಾ ರಕ್ಷೋಧನುರ್ಮುಕ್ತಾ ವಜ್ರನೀಲ ಮನೋಜವಾಃ ।  
ಹರಿಂ ವಿಶಂತಿ ಸ್ಮ ಶರಾ ಲೋಕಾ ಇವ ವಿಪರ್ಯಯೇ ॥
</details>

<details><summary>ಅನುವಾದ</summary>

ಮಿಡತೆಗಳು ಭತ್ತದ ಪೈರನ್ನು ಮುತ್ತುವಂತೆ, ಪತಂಗಗಳು ಬೆಂಕಿಯನ್ನು ಮುತ್ತುವಂತೆ, ಜೇನುತುಪ್ಪವನ್ನು ಕಾಡು ನೊಣಗಳು ಮುತ್ತಿಕೊಂಡಂತೆ, ಮೊಸಳೆಗಳು ಸಮುದ್ರವನ್ನು ಪ್ರವೇಶಿ ಸುವಂತೆ, ರಾಕ್ಷಸರು ಪ್ರಯೋಗಿಸುತ್ತಿದ್ದ ವಜ್ರಾಯುಧದಂತಹ, ವಾಯುವೇಗ-ಮನೋವೇಗದಂತಹ ಬಾಣಗಳು, ಪ್ರಳಯ ಕಾಲದಲ್ಲಿ ಸಮಸ್ತ ಲೋಕಗಳು ಶ್ರೀಹರಿಯಲ್ಲಿ ಲೀನವಾಗುವಂತೆಯೇ, ನಾರಾಯಣನಲ್ಲಿ ಪ್ರವೇಶಿಸಿ ಲೀನವಾಗಿ ಹೋದವು.॥3-4॥
</details>

<details open><summary>ಮೂಲಮ್ - 5</summary>

ಸ್ಯಂದನೈಃ ಸ್ಯಂದನಗತಾ ಗಜೈಶ್ಚ ಗಜಮೂರ್ಧಗಾಃ ।  
ಅಶ್ವಾರೋಹಾಸ್ತಥಾಶ್ವೈಶ್ಚ ಪಾದಾತಾಶ್ಚಾಂಬರೇ ಸ್ಥಿತಾಃ ॥
</details>

<details><summary>ಅನುವಾದ</summary>

ರಥದಲ್ಲಿ ಕುಳಿತ ಯೋಧರು ರಥಗಳೊಂದಿಗೆ, ಗಜಸವಾರರು ಗಜಗಳೊಂದಿಗೆ, ಕುದುರೆ ಸವಾರರು ಕುದುರೆಗಳೊಂದಿಗೆ, ಪದಾತಿಗಳು ಯುದ್ಧಕ್ಕಾಗಿ ಆಗಸದಲ್ಲಿ ನಿಂತಿದ್ದರು.॥5॥
</details>

<details open><summary>ಮೂಲಮ್ - 6</summary>

ರಾಕ್ಷಸೇಂದ್ರಾ ಗಿರಿನಿಭಾಃ ಶರೈಃ ಶಕ್ತ್ಯೃಷ್ಟಿತೋಮರೈಃ ।  
ನಿರುಚ್ಛ್ವಾಸಂ ಹರಿಂ ಚಕ್ರುಃ ಪ್ರಾಣಾಯಾಮಾ ಇವ ದ್ವಿಜಮ್ ॥
</details>

<details><summary>ಅನುವಾದ</summary>

ಪರ್ವತೋಪಮ ರಾಕ್ಷಸ ಶ್ರೇಷ್ಠರು ಸುತ್ತಲಿನಿಂದ ಶಕ್ತಿ, ಋಷ್ಟಿ, ತೋಮರ, ಬಾಣಗಳ ಮಳೆಗರೆದು ಪ್ರಾಣಾಯಾಮ ಮಾಡುವ ದ್ವಿಜರು ಶ್ವಾಸವನ್ನು ತಡೆಯುವಂತೆ, ನಾರಾಯಣನ ಉಸಿರು ನಿಲ್ಲಿಸಿಬಿಟ್ಟರು.॥6॥
</details>

<details open><summary>ಮೂಲಮ್ - 7</summary>

ನಿಶಾಚರೈಸ್ತಾಡ್ಯಮಾನೋ ಮೀನೈರಿವ ಮಹೋದಧಿಃ ।  
ಶಾರ್ಙ್ಗಮಾಯಮ್ಯ ದುರ್ಧರ್ಷೋ ರಾಕ್ಷಸೇಭ್ಯೋಽಸೃಜಚ್ಛರಾನ್ ॥
</details>

<details><summary>ಅನುವಾದ</summary>

ಮೀನುಗಳ ಮಹಾಸಾಗರವನ್ನು ಪ್ರಹರಿಸುವಂತೆ ಆ ನಿಶಾಚರರು ತಮ್ಮ ಅಸ್ತ್ರ-ಶಸ್ತ್ರಗಳಿಂದ ಶ್ರೀಹರಿಯನ್ನು ಹೊಡೆಯುತ್ತಿದ್ದರು. ಅಗ ದುರ್ಜಯ ದೇವನಾದ ವಿಷ್ಣುವು ತನ್ನ ಶಾರ್ಙ್ಗಧನುಸ್ಸನ್ನು ಸೆಳೆದು ರಾಕ್ಷಸರ ಮೇಲೆ ಬಾಣಗಳ ಮಳೆಗರೆದನು.॥7॥
</details>

<details open><summary>ಮೂಲಮ್ - 8</summary>

ಶರೈಃ ಪೂರ್ಣಾಯತೋತ್ಸೃಷ್ಟೈರ್ವಜ್ರಕಲ್ಪೈರ್ಮನೋಜವೈಃ ।  
ಚಿಚ್ಛೇದ ವಿಷ್ಣುರ್ನಿಶಿತೈಃ ಶತಶೋಥ ಸಹಸ್ರಶಃ ॥
</details>

<details><summary>ಅನುವಾದ</summary>

ಧನುಸ್ಸನ್ನು ಆಕರ್ಣಾಂತ ಸೆಳೆದು ಬಿಡುತ್ತಿದ್ದ ಬಾಣಗಳು ಅಸಹ್ಯವಾದ ವಜ್ರಾಯುಧದಂತೆ, ಮನೋವೇಗದಿಂದ ಒಡಗೊಂಡಿದ್ದವು. ಆ ಹರಿತ ಬಾಣಗಳಿಂದ ವಿಷ್ಣುವು ಸಾವಿರಾರು ರಾಕ್ಷಸರನ್ನು ಕತ್ತರಿಸಿ ಹಾಕಿದನು.॥8॥
</details>

<details open><summary>ಮೂಲಮ್ - 9</summary>

ವಿದ್ರಾವ್ಯ ಶರವರ್ಷೇಣ ವರ್ಷಂ ವಾಯುರಿವೋತ್ಥಿತಮ್ ।  
ಪಾಂಚಜನ್ಯಂ ಮಹಾಶಂಖಂ ಪ್ರದಧ್ಮೌ ಪುರುಷೋತ್ತಮಃ ॥
</details>

<details><summary>ಅನುವಾದ</summary>

ಮೋಡಗಳನ್ನು ಮತ್ತು ಮಳೆಯನ್ನು ಬಿರುಗಾಳಿ ಹಾರಿಸಿ ಬಿಡುವಂತೆ ನಾರಾಯಣನು ತನ್ನ ಬಾಣವರ್ಷದಿಂದ ರಾಕ್ಷಸರನ್ನು ಓಡಿಸಿ ತನ್ನ ಪಾಂಚಜನ್ಯವೆಂಬ ಶಂಖವನ್ನು ಊದಿದನು.॥9॥
</details>

<details open><summary>ಮೂಲಮ್ - 10</summary>

ಸೋಂಽಬುಜೋ ಹರಿಣಾ ಧ್ಮಾತಃ ಸರ್ವಪ್ರಾಣೇನ ಶಂಖರಾಟ್ ।  
ರರಾಸ ಭೀಮನಿರ್ಹ್ರಾದಸ್ತ್ರೈಲೋಕ್ಯಂ ವ್ಯಥಯನ್ನಿವ ॥
</details>

<details><summary>ಅನುವಾದ</summary>

ಪೂರ್ಣ ಪ್ರಾಣಶಕ್ತಿಯಿಂದ ಊದಿದ ಆ ಜಲ-ಜನಿತ ಶಂಖರಾಜನ ಭಯಂಕರ ಶಬ್ದದಿಂದ ಮೂರು ಲೋಕಗಳನ್ನು ವ್ಯಥೆಗೊಳಿಸುತ್ತಾ ಪ್ರತಿಧ್ವನಿಸಿತು.॥10॥
</details>

<details open><summary>ಮೂಲಮ್ - 11</summary>

ಶಂಖರಾಜರವಃ ಸೋಽಥ ತ್ರಾಸಯಾಮಾಸ ರಾಕ್ಷಸಾನ್ ।  
ಮೃಗರಾಜ ಇವಾರಣ್ಯೇ ಸಮದಾನಿವ ಕುಂಜರಾನ್ ॥
</details>

<details><summary>ಅನುವಾದ</summary>

ಕಾಡಿನಲ್ಲಿ ಗರ್ಜಿಸುವ ಸಿಂಹವು ಮತ್ತ ಗಜಗಳನ್ನು ಭಯಗೊಳಿಸುವಂತೆಯೇ ಆ ಶಂಖ ಧ್ವನಿಯು ಸಮಸ್ತ ರಾಕ್ಷಸರನ್ನು ಭಯಗೊಳಿಸಿ, ಗಾಬರಿ ಹುಟ್ಟಿಸಿತು.॥11॥
</details>

<details open><summary>ಮೂಲಮ್ - 12</summary>

ನ ಶೇಕುರಶ್ವಾಃ ಸಂಸ್ಥಾತುಂ ವಿಮದಾಃ ಕುಂಜರಾಽಭವನ್ ।  
ಸ್ಯಂದನೇಭ್ಯಶ್ಚ್ಯುತಾ ವೀರಾಃ ಶಂಖರಾವಿತದುರ್ಬಲಾಃ ॥
</details>

<details><summary>ಅನುವಾದ</summary>

ಆ ಶಂಖಧ್ವನಿ ಕೇಳಿ ಶಕ್ತಿ ಸಾಹಸವನ್ನು ಕಳೆದುಕೊಂಡ ಕುದುರೆಗಳು ಯುದ್ಧರಂಗದಲ್ಲಿ ನಿಲ್ಲದಾದವು. ಆನೆಗಳ ಮದ ಇಳಿದುಹೋಯಿತು, ವೀರಸೈನಿಕರು ರಥದಿಂದ ಕೆಡಹಿಬಿದ್ದರು.॥12॥
</details>

<details open><summary>ಮೂಲಮ್ - 13</summary>

ಶಾರ್ಙ್ಗಚಾಪ ವಿನಿರ್ಮುಕ್ತಾ ವಜ್ರತುಲ್ಯಾನನಾಃ ಶರಾಃ ।  
ವಿದಾರ್ಯ ತಾನಿ ರಕ್ಷಾಂಸಿ ಸಪುಂಖಾ ವಿವಿಶುಃ ಕ್ಷಿತಿಮ್ ॥
</details>

<details><summary>ಅನುವಾದ</summary>

ವಜ್ರದಂತೆ, ಸುಂದರ ರೆಕ್ಕೆಗಳುಳ್ಳ ಆ ಕಠೋರವಾದ ತುದಿಯುಳ್ಳ ಬಾಣಗಳು ಶಾರ್ಙ್ಗ ಧನುಸ್ಸಿನಿಂದ ಚಿಮ್ಮಿ ರಾಕ್ಷಸರನ್ನು ಸೀಳುತ್ತಾ ಪೃಥಿವಿಯಲ್ಲಿ ನೆಟ್ಟು ಹೋಗುತ್ತಿದ್ದವು.॥13॥
</details>

<details open><summary>ಮೂಲಮ್ - 14</summary>

ಭಿದ್ಯಮಾನಾಃ ಶರೈಃ ಸಂಖ್ಯೇ ನಾರಾಯಣಕರಚ್ಯುತೈಃ ।  
ನಿಪೇತೂ ರಾಕ್ಷಸಾ ಭೂಮೌ ಶೈಲಾ ವಜ್ರಹತಾ ಇವ ॥
</details>

<details><summary>ಅನುವಾದ</summary>

ರಣರಂಗದಲ್ಲಿ ವಿಷ್ಣುವು ಬಿಟ್ಟ ಬಾಣಗಳಿಂದ ಛಿನ್ನ-ಭಿನ್ನರಾದ ನಿಶಾಚರರು ವಜ್ರಾಘಾತದಿಂದ ಪುಡಿಯಾದ ಪರ್ವತದಂತೆ ಧರಾಶಾಯಿಯಾಗ ತೊಡಗಿದರು.॥14॥
</details>

<details open><summary>ಮೂಲಮ್ - 15</summary>

ವ್ರಣಾನಿ ಪರಗಾತ್ರೇಭ್ಯೋ ವಿಷ್ಣುಚಕ್ರಕೃತಾನಿ ಹಿ ।  
ಅಸೃಕ್ ಕ್ಷರಂತಿ ಧಾರಾಭಿಃ ಸ್ವರ್ಣಧಾರಾ ಇವಾಚಲಾಃ ॥
</details>

<details><summary>ಅನುವಾದ</summary>

ಶ್ರೀಹರಿಯ ಚಕ್ರದಿಂದ ಶತ್ರುಗಳ ಶರೀರಗಳಲ್ಲಿ ಆದ ಗಾಯಗಳಿಂದ ಪರ್ವತಗಳಿಂದ ಹರಿಯುವ ಕೆಂಪುನೀರಿನಂತೆ ರಕ್ತದ ಪ್ರವಾಹಗಳು ಹರಿಯತೊಡಗಿದವು.॥15॥
</details>

<details open><summary>ಮೂಲಮ್ - 16</summary>

ಶಂಖರಾಜರವಶ್ಚಾಪಿ ಶಾಂರ್ಙ್ಗಚಾಪರವಸ್ತಥಾ ।  
ರಾಕ್ಷಸಾನಾಂ ರವಾಂಶ್ಚಾಪಿ ಗ್ರಸತೇ ವೈಷ್ಣವೋ ರವಃ ॥
</details>

<details><summary>ಅನುವಾದ</summary>

ಶಂಖರಾಜದ ಧ್ವನಿ, ಶಾರ್ಙ್ಗಧನುಸ್ಸಿನ ಟೆಂಕಾರ ಹಾಗೂ ವಿಷ್ಣುವಿನ ಗರ್ಜನೆಯ ತುಮುಲ ನಾದಗಳಿಂದ ರಾಕ್ಷಸರ ಕೋಲಾಹಲವು ಅಡಗಿಹೋಯಿತು.॥16॥
</details>

<details open><summary>ಮೂಲಮ್ - 17</summary>

ತೇಷಾಂ ಶಿರೋಧರಾನ್ ಧೂತಾನ್ ಶರಧ್ವಜ ಧನೂಂಷಿ ಚ ।  
ರಥಾನ್ ಪಾತಾಕಾಸ್ತೂಣೀರಾಂಶ್ಚಿಚ್ಛೇದ ಸ  ಹರಿಃ ಶರೈಃ ॥
</details>

<details><summary>ಅನುವಾದ</summary>

ರಾಕ್ಷಸರ ನಡುಗುತ್ತಿರು ತಲೆಗಳನ್ನು, ಬಾಣಗಳನ್ನು, ಧ್ವಜಗಳನ್ನು, ಧನುಸ್ಸುಗಳನ್ನು, ರಥ-ಪತಾಕೆಗಳನ್ನು, ಬತ್ತಳಿಕೆಗಳನ್ನು, ಭಗವಂತನು ತನ್ನ ಬಾಣಗಳಿಂದ ತುಂಡರಿಸಿಬಿಟ್ಟನು.॥17॥
</details>

<details open><summary>ಮೂಲಮ್ - 18</summary>

ಸೂರ್ಯಾದಿವ ಕರಾ ಘೋರಾ ವಾರ್ಯೋಘಾ ಇವ ಸಾಗರಾತ್ ।  
ಪರ್ವತಾದಿವ ನಾಗೇಂದ್ರಾ ಧಾರೌಘಾ ಇವ ಚಾಂಬುದಾತ್ ॥
</details>

<details open><summary>ಮೂಲಮ್ - 19</summary>

ತಥಾ ಶಾರ್ಙ್ಗವಿನುರ್ಮುಕ್ತಾಃ ಶರಾ ನಾರಾಯಣೇರಿತಾಃ ।  
ನಿರ್ಧಾವಂತೀಷವಸ್ತೂರ್ಣಂ  ಶತಶೋಥ  ಸಹಸ್ರಶಃ ॥
</details>

<details><summary>ಅನುವಾದ</summary>

ಸೂರ್ಯನ ಭಯಂಕರ ಕಿರಣಗಳಿಂದ ಸಮುದ್ರದ ನೀರಿನ ಪ್ರವಾಹ ಉಂಟಾಗುವಂತೆ, ಪರ್ವತದಿಂದ ದೊಡ್ಡ-ದೊಡ್ಡ ಸರ್ಪಗಳು ಮತ್ತು ಮೇಘಗಳಿಂದ ಜಲದ ಧಾರೆ ಉಂಟಾಗುವಂತೆಯೇ ನಾರಾಯಣನ ಶಾರ್ಙ್ಗಧನುಸ್ಸಿನಿಂದ ಹೊರಟ ನೂರಾರು ಸಾವಿರ ಬಾಣಗಳು ಎಲ್ಲೆಡೆ ಹರಿದಾಡಿದವು.॥18-19॥
</details>

<details open><summary>ಮೂಲಮ್ - 20</summary>

ಶರಭೇಣ ಯಥಾ ಸಿಂಹಾಃ ಸಿಂಹೇನ ದ್ವಿರದಾ ಯಥಾ ।  
ದ್ವಿರದೇನ ಯಥಾ ವ್ಯಾಘ್ರಾ ವ್ಯಾಘ್ರೇಣ ದ್ವೀಪಿನೋ ಯಥಾ ॥
</details>

<details open><summary>ಮೂಲಮ್ - 21</summary>

ದ್ವೀಪಿನೇವ ಯಥಾ ಶ್ವಾನಃ ಶುನಾ ಮಾರ್ಜಾರಕೋ ಯಥಾ ।  
ಮಾರ್ಜಾರೇಣ ಯಥಾ ಸರ್ಪಾಃ ಸರ್ಪೇಣ ಚ ಯಥಾಖವಃ ॥
</details>

<details open><summary>ಮೂಲಮ್ - 22</summary>

ತಥಾ ತೇ ರಾಕ್ಷಸಾಃ ಸರ್ವೇ ವಿಷ್ಣುನಾ ಪ್ರಭವಿಷ್ಣುನಾ ।  
ದ್ರವಂತಿ ದ್ರಾವಿತಾಶ್ಚಾನ್ಯೇ ಶಾಯಿತಾಶ್ಚ ಮಹೀತಲೇ ॥
</details>

<details><summary>ಅನುವಾದ</summary>

ಶರಭನಿಂದ ಸಿಂಹ, ಸಿಂಹನಿಂದ ಆನೆ, ಆನೆಯಿಂದ ಹುಲಿ, ಹುಲಿಯಿಂದ ಚಿರತೆ, ಚಿರತೆಯಿಂದ ನಾಯಿಗಳು, ನಾಯಿಯಿಂದ ಬೆಕ್ಕುಗಳು, ಬೆಕ್ಕಿನಿಂದ ಹಾವುಗಳು, ಹಾವಿನಿಂದ ಇಲಿಗಳು ಹೆದರಿ ಓಡಿಹೋಗುವಂತೆಯೇ ಎಲ್ಲ ರಾಕ್ಷಸರು ಪ್ರಭಾವಶಾಲಿ ವಿಷ್ಣುವಿನ ಏಟು ತಿಂದು ಓಡತೊಡಗಿದರು. ಅವನು ಓಡಿಸಿದ ಅನೇಕ ರಾಕ್ಷಸರು ಧರಾಶಾಯಿಯಾದರು.॥20-22॥
</details>

<details open><summary>ಮೂಲಮ್ - 23</summary>

ರಾಕ್ಷಸಾನಾಂ ಸಹಸ್ರಾಣಿ ನಿಹತ್ಯ ಮಧುಸೂದನಃ ।  
ವಾರಿಜಂ ಪೂರಯಾಮಾಸ ತೋಯದಂ ಸುರರಾಡಿವ ॥
</details>

<details><summary>ಅನುವಾದ</summary>

ಸಾವಿರಾರು ರಾಕ್ಷಸರನ್ನು ವಧಿಸಿ ಮಧುಸೂದನನು ತನ್ನ ಪಾಂಚಜನ್ಯ ಶಂಖವನ್ನು, ದೇವೇಂದ್ರನು ನೀರಿನಿಂದ ಮೇಘಗಳನ್ನು ತುಂಬುವಂತೆಯೇ ಗಂಭೀರ ಧ್ವನಿಯಿಂದ ತುಂಬಿಬಿಟ್ಟನು.॥23॥
</details>

<details open><summary>ಮೂಲಮ್ - 24</summary>

ನಾರಾಯಣ ಶರತ್ರಸ್ತಂ ಶಂಖನಾದಸುವಿಹ್ವಲಮ್ ।  
ಯಯೌ ಲಂಕಾಮಭಿಮುಖಂ ಪ್ರಭಗ್ನಂ ರಾಕ್ಷಸಂ ಬಲಮ್ ॥
</details>

<details><summary>ಅನುವಾದ</summary>

ನಾರಾಯಣನ ಬಾಣಗಳಿಂದ ಭಯಗೊಂಡು, ಶಂಖನಾದದಿಂದ ವ್ಯಾಕುಲಗೊಂಡ ರಾಕ್ಷಸ ಸೈನ್ಯವು ಲಂಕೆಯ ಕಡೆಗೆ ಓಡಿಹೋಯಿತು.॥24॥
</details>

<details open><summary>ಮೂಲಮ್ - 25</summary>

ಪ್ರಭಗ್ನೇ ರಾಕ್ಷಸಬಲೇ ನಾರಾಯಣ ಶರಾಹತೇ ।  
ಸುಮಾಲೀ ಶರವರ್ಷೇಣ ನಿವವಾರ ರಣೇ ಹರಿಮ್ ॥
</details>

<details><summary>ಅನುವಾದ</summary>

ನಾರಾಯಣನ ಬಾಣಗಳಿಂದ ಗಾಯಗೊಂಡು ರಾಕ್ಷಸ ಸೈನ್ಯವು ಓಡತೊಡಗಿದಾಗ ಸುಮಾಲಿಯು ರಣರಂಗದಲ್ಲಿ ಬಾಣಗಳ ಮಳೆಗರೆದು ಶ್ರೀಹರಿಯನ್ನು ತಡೆಹಿಡಿದನು.॥25॥
</details>

<details open><summary>ಮೂಲಮ್ - 26</summary>

ಸ ತು ತಂ ಛಾದಯಾಮಾಸ ನೀಹಾರ ಇವ ಭಾಸ್ಕರಮ್ ।  
ರಾಕ್ಷಸಾಃ ಸತ್ತ್ವಸಂಪನ್ನಾಃ ಪುನರ್ಧೈರ್ಯಂ ಸಮಾದಧುಃ ॥
</details>

<details><summary>ಅನುವಾದ</summary>

ಮಂಜು ಸೂರ್ಯನನ್ನು ಮುಚ್ಚಿಬಿಡುವಂತೆ ಸುಮಾಲಿಯು ಬಾಣಗಳಿಂದ ವಿಷ್ಣುವನ್ನು ಮುಚ್ಚಿಬಿಟ್ಟನು. ಇದನ್ನು ನೋಡಿ ಶಕ್ತಿಶಾಲಿ ರಾಕ್ಷಸರಿಗೆ ಪುನಃ ಧೈರ್ಯ ಉಂಟಾಯಿತು.॥26॥
</details>

<details open><summary>ಮೂಲಮ್ - 27</summary>

ಅಥ ಸೋಽಭ್ಯಪತದ್ರೋಷಾದ್ ರಾಕ್ಷಸೋ ಬಲದರ್ಪಿತಃ ।  
ಮಹಾನಾದಂ ಪ್ರಕುರ್ವಾಣೋ ರಾಕ್ಷಸಾನ್ ಜೀವಯನ್ನಿವ ॥
</details>

<details><summary>ಅನುವಾದ</summary>

ಆ ಬಲಾಭಿಮಾನಿ ನಿಶಾಚರನು ಜೋರಾಗಿ ಗರ್ಜಿಸಿ, ರಾಕ್ಷಸರಲ್ಲಿ ಹೊಸ ಸ್ಫೂರ್ತಿ ತುಂಬುತ್ತಾ ರೋಷಪೂರ್ವಕ ಆಕ್ರಮಣ ಮಾಡಿದನು.॥27॥
</details>

<details open><summary>ಮೂಲಮ್ - 28</summary>

ಉತ್ಕ್ಷಿಪ್ಯ ಲಂಬಾಭರಣಂ ಧುನ್ವನ್ಕರಮಿವ ದ್ವಿಪಃ ।  
ರರಾಸ ರಾಕ್ಷಸೋ ಹರ್ಷಾತ್ಸತಡಿತ್ತೋಯದೋ ಯಥಾ ॥
</details>

<details><summary>ಅನುವಾದ</summary>

ಆನೆಯ ಸೊಂಡಿಲನ್ನು ಎತ್ತಿ ಆಡಿಸುವಂತೆ ತೂಗುತ್ತಿರುವ ಒಡವೆಗಳಿಂದ ಕೂಡಿದ ಕೈಗಳನ್ನೆತ್ತಿ ಅಲ್ಲಾಡಿಸುತ್ತಾ ಆ ರಾಕ್ಷಸನು ನೀರು ತುಂಬಿದ ಮೋಡವು ಮಿಂಚಿನೊಂದಿಗೆ ಗರ್ಜಿಸುವಂತೆ ಹರ್ಷದಿಂದ ಗರ್ಜಿಸಿದನು.॥28॥
</details>

<details open><summary>ಮೂಲಮ್ - 29</summary>

ಸುಮಾಲೇರ್ನರ್ದತಸ್ತಸ್ಯ ಶಿರೋ ಜ್ವಲಿತ ಕುಂಡಲಮ್ ।  
ಚಿಚ್ಛೇದ ಯಂತುರಶ್ವಾಶ್ಚ ಭ್ರಾಂತಾಸ್ತಸ್ಯ ತು ರಕ್ಷಸಃ ॥
</details>

<details><summary>ಅನುವಾದ</summary>

ಆಗ ಭಗವಂತನು ಬಾಣಗಳಿಂದ ಗರ್ಜಿಸುತ್ತಿರುವ ಸುಮಾಲಿಯ ಸಾರಥಿಯ ಹೊಳೆಯುತ್ತಿರುವ ಕುಂಡಲಗಳ ಸಹಿತ ತಲೆಯನ್ನು ತುಂಡರಿಸಿದನು. ಆಗ ಕುದುರೆಗಳು ನಿಯಂತ್ರಣವಿಲ್ಲದೆ ಎಲ್ಲೆಡೆ ಓಡತೊಡಗಿದವು.॥29॥
</details>

<details open><summary>ಮೂಲಮ್ - 30½</summary>

ತೈರಶ್ವೈರ್ಭ್ರಾಮ್ಯತೇ ಭ್ರಾಂತೈಃ ಸುಮಾಲೀ ರಾಕ್ಷಸೇಶ್ವರಃ ।  
ಇಂದ್ರಿಯಾಶ್ವೈಃ ಪರಿಭ್ರಾಂತೈರ್ಧೃತಿಹೀನೋ ಯಥಾ ನರಃ ॥
</details>

<details><summary>ಅನುವಾದ</summary>

ಇಂದ್ರಿಯ ನಿಗ್ರಹವಿಲ್ಲದ ಮನುಷ್ಯನು ವಿಷಯಗಳಲ್ಲಿ ಅಲೆಯುವ ಇಂದ್ರಿಯಗಳ ಜೊತೆಗೆ ಸ್ವತಃ ಅಲೆಯುವಂತೆ ಆ ಕುದುರೆಗಳ ತಲೆ ತಿರುಗುವಂತೆಯೇ ರಾಕ್ಷಸೇಶ್ವರ ಸುಮಾಲಿಯ ತಲೆಯೂ ತಿರುಗಿತು.॥30½॥
</details>

<details open><summary>ಮೂಲಮ್ - 31½</summary>

ತತೋ ವಿಷ್ಣುಂ ಮಹಾಬಾಹುಂ ಪ್ರಪತಂತಂ ರಣಾಜಿರೇ ।  
ಹೃತೇ ಸುಮಾಲೇರಶ್ವೈಶ್ಚ ರಥೇ ವಿಷ್ಣುರಥಂ ಪ್ರತಿ ॥  
ಮಾಲೀ ಚಾಭ್ಯದ್ರವದ್ಯುಕ್ತಃ ಪ್ರಗೃಹ್ಯ ಸಶರಂ ಧನುಃ ।
</details>

<details><summary>ಅನುವಾದ</summary>

ರಣರಂಗದಲ್ಲಿ ಕುದುರೆಗಳು ಸುಮಾಲಿಯ ರಥವನ್ನು ಅತ್ತ-ಇತ್ತ ಕೊಂಡು ಹೋಗುವಾಗ ಮಾಲಿ ಎಂಬ ರಾಕ್ಷಸನು ಯುದ್ಧಕ್ಕಾಗಿ ಉದ್ಯುಕ್ತನಾಗಿ ಕೈಯಲ್ಲಿ ಧನುಸ್ಸನ್ನು ಹಿಡಿದು ಗರುಡನ ಮೇಲೆ ಎರಗಿದನು. ಜೊತೆಗೆ ಮಹಾಬಾಹು ವಿಷ್ಣುವಿನ ಮೇಲೆಯೂ ಆಕ್ರಮಣ ಮಾಡಿದನು.॥31½॥
</details>

<details open><summary>ಮೂಲಮ್ - 32½</summary>

ಮಾಲೇರ್ಧನುಶ್ಚ್ಯುತಾ ಬಾಣಾಃ ಕಾರ್ತಸ್ವರ ವಿಭೂಷಿತಾಃ ॥  
ವಿವಿಶುರ್ಹರಿಮಾಸಾದ್ಯ ಕ್ರೌಂಚಂ ಪತ್ರರಥಾ ಇವ ।
</details>

<details><summary>ಅನುವಾದ</summary>

ಮಾಲಿಯು ಬಿಟ್ಟ ಸುವರ್ಣಭೂಷಿತ ಬಾಣಗಳು ಪಕ್ಷಿಗಳು ಕ್ರೌಂಚ ಪರ್ವತದ ಛಿದ್ರದಲ್ಲಿ ಪ್ರವೇಶಿಸುವಂತೆ ಭಗವಾನ್ ವಿಷ್ಣುವಿನ ಶರೀರದಲ್ಲಿ ನಾಟಿದವು.॥32½॥
</details>

<details open><summary>ಮೂಲಮ್ - 33½</summary>

ಅರ್ದ್ಯಮಾನಃ ಶರೈಃ ಸೋಥ ಮಾಲಿಮುಕ್ತೈಃ ಸಹಸ್ರಶಃ ॥  
ಚುಕ್ಷುಭೇ ನ ರಣೇ ವಿಷ್ಣುರ್ಜಿತೇಂದ್ರಿಯ ಇವಾಧಿಭಿಃ ।
</details>

<details><summary>ಅನುವಾದ</summary>

ಜಿತೇಂದ್ರಿಯ ಪುರುಷನು ಮಾನಸಿಕ ವ್ಯಥೆಗಳಿಂದ ವಿಚಲಿತ ನಾಗದಂತೆ ರಣರಂಗದಲ್ಲಿ ವಿಷ್ಣುವು ಮಾಲಿಯು ಬಿಟ್ಟ ಸಾವಿರಾರು ಬಾಣಗಳಿಂದ ಪೀಡಿತನಾದರೂ ಕ್ಷುಬ್ಧನಾಗಲಿಲ್ಲ.॥33½॥
</details>

<details open><summary>ಮೂಲಮ್ - 34½</summary>

ಅಥ ಮೌರ್ವೀಸ್ವನಂ ಶ್ರುತ್ವಾ ಭಗವಾನ್ ಭೂತಭಾವನಃ ॥  
ಮಾಲಿನಂಪ್ರತಿ  ಬಾಣೌಘಾನ್ ಸಸರ್ಜಾಸಿಗದಾಧರಃ ।
</details>

<details><summary>ಅನುವಾದ</summary>

ಬಳಿಕ ಗದಾಧರ ಭೂತಭಾವದ ವಿಷ್ಣುವು ತನ್ನ ಧನುಸ್ಸನ್ನು ಟಂಕಾರಗೈದು ಮಾಲಿಯ ಮೇಲೆ ಬಾಣ ಸಮೂಹಗಳ ಮಳೆಗರೆದನು.॥34½॥
</details>

<details open><summary>ಮೂಲಮ್ - 35½</summary>

ತೇ ಮಾಲಿದೇಹಮಾಸಾದ್ಯ ವಜ್ರವಿದ್ಯುತ್ಪ್ರಭಾಃ ಶರಾಃ ॥  
ಪಿಬಂತಿ ರುಧಿರಂ ತಸ್ಯ ನಾಗಾ ಇವ ಸುಧಾರಸಮ್ ।
</details>

<details><summary>ಅನುವಾದ</summary>

ವಿದ್ಯುತ್ ಮತ್ತು ವಜ್ರದಂತೆ ಪ್ರಕಾಶಿಸುವ ಆ ಬಾಣಗಳು ಮಾಲಿಯ ಶರೀರದಲ್ಲಿ ಹೊಕ್ಕು ಸರ್ಪವು ಅಮೃತಪಾನ ಮಾಡಿದಂತೆ ರಕ್ತ ಕುಡಿಯತೊಡಗಿದವು.॥35½॥
</details>

<details open><summary>ಮೂಲಮ್ - 36½</summary>

ಮಾಲಿನಂ ವಿಮುಖಂ ಕೃತ್ವಾ ಶಂಖಚಕ್ರಗದಾಧರಃ ॥  
ಮಾಲಿವೌಲಿಂ ಧ್ವಜಂ ಚಾಪಂ ವಾಜಿನಶ್ಚಾಪ್ಯಪಾತಯತ್ ।
</details>

<details><summary>ಅನುವಾದ</summary>

ಕೊನೆಗೆ ಮಾಲಿಯನ್ನು ವಿಮುಖಗೊಳಿಸಿ ಶಂಖ ಚಕ್ರ ಗದಾಧಾರಿ ಯಾದ ಶ್ರೀಹರಿಯು ಆ ರಾಕ್ಷಸನ ಕಿರೀಟ, ಧ್ವಜ, ಧನುಸ್ಸನ್ನು ತುಂಡರಿಸಿ, ಕುದುರೆಗಳನ್ನು ಕೊಂದು ಹಾಕಿದನು.॥36½॥
</details>

<details open><summary>ಮೂಲಮ್ - 37½</summary>

ವಿರಥಸ್ತು ಗದಾಂ ಗೃಹ್ಯ ಮಾಲೀ ನಕ್ತಂಚರೋತ್ತಮಃ ॥  
ಆಪುಪ್ಲುವೇ ಗದಾಪಾಣಿರ್ಗಿರ್ಯಗ್ರಾದಿವ ಕೇಸರೀ ।
</details>

<details><summary>ಅನುವಾದ</summary>

ರಥಹೀನನಾದ ರಾಕ್ಷಸಶ್ರೇಷ್ಠ ಮಾಲಿಯು ಗದೆಯನ್ನೆತ್ತಿಕೊಂಡು ಸಿಂಹವು ಪರ್ವತ ಶಿಖರದಿಂದ ಹಾರಿ ಕೆಳಗೆ ಬರುವಂತೆ ನೆಲಕ್ಕೆ ನೆಗೆದನು.॥37½॥
</details>

<details open><summary>ಮೂಲಮ್ - 38½</summary>

ಗದಯಾ ಗರುಡೇಶಾನಮೀಶಾನಮಿವ ಚಾಂತಕಃ ॥  
ಲಲಾಟದೇಶೇಽಭ್ಯಹನದ್ವಜ್ರೇಣೇಂದ್ರೋ ಯಥಾಚಲಮ್ ।
</details>

<details><summary>ಅನುವಾದ</summary>

ಯಮರಾಜನು ಶಿವನ ಮೇಲೆ, ಇಂದ್ರನು ಪರ್ವತಗಳ ಮೇಲೆ ವಜ್ರದಿಂದ ಪ್ರಹರಿಸುವಂತೆಯೇ ಮಾಲಿಯು ಪಕ್ಷಿರಾಜ ಗರುಡನ ಹಣೆಗೆ ಗದೆಯಿಂದ ತೀವ್ರವಾದ ಏಟುಕೊಟ್ಟನು.॥38½॥
</details>

<details open><summary>ಮೂಲಮ್ - 39½</summary>

ಗದಯಾಭಿಹತಸ್ತೇನ ಮಾಲಿನಾಗರುಡೋ ಭೃಶಮ್ ॥  
ರಣಾತ್ಪರಾಙ್ಮುಖಂ ದೇವಂ ಕೃತವಾನ್ ವೇದನಾತುರಃ ।
</details>

<details><summary>ಅನುವಾದ</summary>

ಮಾಲಿಯ ಗದೆಯ ಏಟಿನಿಂದ ಗರುಡನು ನೋವಿನಿಂದ ವ್ಯಾಕುಲನಾದನು. ಅವನು ಸ್ವತಃ ಯುದ್ಧದಿಂದ ವಿಮುಖನಾಗಿ ವಿಷ್ಣುವನ್ನೂ ವಿಮುಖನಾಗುವಂತೆ ಮಾಡಿದನು.॥39½॥
</details>

<details open><summary>ಮೂಲಮ್ - 40½</summary>

ಪರಾಙ್ಮುಖೋ ಕೃತೇ ದೇವೇ ಮಾಲಿನಾ ಗರುಡೇನ ವೈ ॥  
ಉದತಿಷ್ಠನ್ಮಹಾನ್ಶಬ್ದೋ ರಕ್ಷಸಾಮಭಿ ನರ್ದತಾಮ್ ।
</details>

<details><summary>ಅನುವಾದ</summary>

ಮಾಲಿಯು ಗರುಡನೊಂದಿಗೆ ಭಗವಾನ್ ವಿಷ್ಣುವನ್ನು ಯುದ್ಧದಿಂದ ವಿಮುಖನಂತೆ ಮಾಡಿದಾಗ ಜೋರಾಗಿ ಗರ್ಜಿಸಿದನು, ರಾಕ್ಷಸರ ಮಹಾಶಬ್ದವು ಎಲ್ಲೆಡೆ ಪ್ರತಿಧ್ವನಿಸಿತು.॥40½॥
</details>

<details open><summary>ಮೂಲಮ್ - 41</summary>

ರಕ್ಷಸಾಂ ರುವತಾಂ ರಾವಂ ಶ್ರುತ್ವಾ ಹರಿಹಯಾನುಜಃ ॥
</details>

<details open><summary>ಮೂಲಮ್ - 42</summary>

ತಿರ್ಯಗಾಸ್ಥಾಯ ಸಂಕ್ರುದ್ಧಃ ಪಕ್ಷೀಶೇ ಭಗವಾನ್ ಹರಿಃ ।  
ಪರಾಙ್ಮುಖೋಪ್ಯುತ್ಸಸರ್ಜ ಮಾಲೇಶ್ಚಕ್ರಂ ಜಿಘಾಂಸಯಾ ॥
</details>

<details><summary>ಅನುವಾದ</summary>

ಗರ್ಜಿಸುತ್ತಿರುವ ರಾಕ್ಷಸರ ಆ ಸಿಂಹನಾದವನ್ನು ಕೇಳಿ ಉಪೇಂದ್ರನಾದ ವಿಷ್ಣುವು ಅತ್ಯಂತ ಕುಪಿತನಾಗಿ ಪಕ್ಷಿರಾಜನ ಬೆನ್ನಿನ ಮೇಲೆ ಓರೆಯಾಗಿ ಕುಳಿತನು. ಆಗ ಪರಾಙ್ಮುಖನಾದರೂ ಶ್ರೀಹರಿಯು ಮಾಲಿಯನ್ನು ವಧಿಸುವ ಇಚ್ಛೆಯಿಂದ ಹಿಂದಿರುಗಿ ಸುದರ್ಶನ ಚಕ್ರ ಪ್ರಯೋಗಿಸಿದನು.॥41-42॥
</details>

<details open><summary>ಮೂಲಮ್ - 43</summary>

ತತ್ಸೂರ್ಯ ಮಂಡಲಾಭಾಸಂ ಸ್ವಭಾಸಾ ಭಾಸಯನ್ನಭಃ ।  
ಕಾಲಚಕ್ರ ನಿಭಂ ಚಕ್ರಂ ಮಾಲೇಃ ಶೀರ್ಷಮಪಾತಯತ್ ॥
</details>

<details><summary>ಅನುವಾದ</summary>

ಸೂರ್ಯಮಂಡಲದಂತೆ ಹೊಳೆಯುವ ಕಾಲಚಕ್ರದಂತಿರುವ ಆ ಚಕ್ರವು ತನ್ನ ಪ್ರಭೆಯನ್ನು ಎಲ್ಲೆಡೆ ಬೀರಿ ಮಾಲಿಯ ಮಸ್ತಕವನ್ನು ಕತ್ತರಿಸಿಬಿಟ್ಟಿತು.॥43॥
</details>

<details open><summary>ಮೂಲಮ್ - 44</summary>

ತಚ್ಛಿರೋ ರಾಕ್ಷಸೇಂದ್ರಸ್ಯ ಚಕ್ರೋತ್ಕೃತ್ತಂ ವಿಭೀಷಣಮ್ ।  
ಪಪಾತ ರುಧಿರೋದ್ಗಾರಿ ಪುರಾ ರಾಹುಶಿರೋ ಯಥಾ ॥
</details>

<details><summary>ಅನುವಾದ</summary>

ಚಕ್ರದಿಂದ ತುಂಡಾದ ರಾಕ್ಷಸರಾಜ ಮಾಲಿಯ ಆ ಭಯಂಕರ ತಲೆಯು, ಹಿಂದೆ ಕತ್ತರಿಸಲ್ಪಟ್ಟ ರಾಹುವಿನ ಶಿರದಂತೆ ರಕ್ತದ ಧಾರೆ ಹರಿಸುತ್ತಾ ನೆಲಕ್ಕೆ ಉರುಳಿತು.॥44॥
</details>

<details open><summary>ಮೂಲಮ್ - 45</summary>

ತತಃ ಸುರೈಃ ಸಂಪ್ರಹೃಷ್ಟೈಃ ಸರ್ವಪ್ರಾಣ ಸಮೀರಿತಃ ।  
ಸಿಂಹನಾದರವೋ ಮುಕ್ತಃ ಸಾಧು ದೇವೇತಿ ವಾದಿಭಿಃ ॥
</details>

<details><summary>ಅನುವಾದ</summary>

ಇದರಿಂದ ದೇವತೆಗಳು ಸಂತೋಷಗೊಂಡು ಭಗವಂತನಿಗೆ ಧನ್ಯವಾದಗಳನ್ನು ಹೇಳುತ್ತಾ ಎಲ್ಲ ಶಕ್ತಿಯನ್ನು ಹಾಕಿ ಜೋರಾಗಿ ಸಿಂಹನಾದ ಮಾಡಿದರು.॥45॥
</details>

<details open><summary>ಮೂಲಮ್ - 46</summary>

ಮಾಲಿನಂ ನಿಹತಂ ದೃಷ್ಟ್ವಾಸುಮಾಲೀ ಮಾಲ್ಯವಾನಪಿ ।  
ಸಬಲೌ ಶೋಕಸಂತಪ್ತೌ  ಲಂಕಾಮೇವ ಪ್ರಧಾವಿತೌ ॥
</details>

<details><summary>ಅನುವಾದ</summary>

ಮಾಲಿಯು ಮಡಿದುದನ್ನು ನೋಡಿ ಸುಮಾಲಿ ಮತ್ತು ಮಾಲ್ಯವಂತರಿಬ್ಬರೂ ರಾಕ್ಷಸರು ಶೋಕದಿಂದ ವ್ಯಾಕುಲರಾಗಿ ಲಂಕೆಯ ಕಡೆಗೆ ಓಡಿದರು.॥46॥
</details>

<details open><summary>ಮೂಲಮ್ - 47</summary>

ಗರುಡಸ್ತು ಸಮಾಶ್ವಸ್ತಃ ಸಂನಿವೃತ್ಯ ಯಥಾ ಪುರಾ ।  
ರಾಕ್ಷಸಾನ್ ದ್ರಾವಯಾಮಾಸ ಪಕ್ಷವಾತೇನ ಕೋಪಿತಃ ॥
</details>

<details><summary>ಅನುವಾದ</summary>

ಅಷ್ಟರಲ್ಲಿ ಗರುಡನು ಸುಧಾರಿಸಿಕೊಂಡು ಹಿಂದಿನಂತೆ ತನ್ನ ರೆಕ್ಕೆಗಳ ಬಿರುಸಾದ ಗಾಳಿಯಿಂದಲೇ ರಾಕ್ಷಸರನ್ನು ಹಿಂದಕ್ಕಟ್ಟಿದನು.॥47॥
</details>

<details open><summary>ಮೂಲಮ್ - 48</summary>

ಚಕ್ರಕೃತ್ತಾಸ್ಯಕಮಲಾ ಗದಾ ಸಂಚೂರ್ಣಿತೋರಸಃ ।  
ಲಾಂಗಲಗ್ಲಪಿತಗ್ರೀವಾ ಮುಸಲೈರ್ಭಿನ್ನಮಸ್ತಕಾಃ ॥
</details>

<details><summary>ಅನುವಾದ</summary>

ಎಷ್ಟೋ ರಾಕ್ಷಸರ ಮುಖ ಕಮಲಗಳು ಚಕ್ರದಿಂದ ಕತ್ತರಿಸಲ್ಪಟ್ಟವು. ಗದಾಘಾತದಿಂದ ಎದೆ ಒಡೆದುಹೋದವು. ಹಲಾಯುಧದಿಂದ ಎಷ್ಟೋ ರಾಕ್ಷಸರ ಕತ್ತು ತುಂಡಾದವು, ತಲೆ ಒಡೆದುಹೋದುವು.॥48॥
</details>

<details open><summary>ಮೂಲಮ್ - 49</summary>

ಕೇಪಿಚ್ಚೈವಾಸಿನಾ ಛಿನ್ನಾಸ್ತಥಾನ್ಯೇ ಶರತಾಡಿತಾಃ ।  
ನಿಪೇತುರಂಬರಾತ್ತೂರ್ಣಂ ರಾಕ್ಷಸಾಃ ಸಾಗರಾಂಭಸಿ ॥
</details>

<details><summary>ಅನುವಾದ</summary>

ಖಡ್ಗದಿಂದ ಎಷ್ಟೋ ರಾಕ್ಷಸರು ತುಂಡು-ತುಂಡಾದರು. ಬಹಳಷ್ಟು ಅಸುರರು ಬಾಣಗಳಿಂದ ಪೀಡಿತರಾಗಿ ಆಕಾಶದಿಂದ ಸಮುದ್ರದಲ್ಲಿ ತೊಪತೊಪನೆ ಬೀಳುತ್ತಿದ್ದರು.॥49॥
</details>

<details open><summary>ಮೂಲಮ್ - 50</summary>

ನಾರಾಯಣೋಪೀಷುವರಾಶನೀಭಿ-  
ರ್ವಿದಾರಯಾಮಾಸ ಧನುರ್ವಿಮುಕ್ತೈಃ ।  
ನಕ್ತಂಚರಾನ್ಧೂತ ವಿಮುಕ್ತ ಕೇಶಾನ್  
ಯಥಾಶನೀಭಿಃ ಸತಡಿನ್ಮಹಾಭ್ರಃ ॥
</details>

<details><summary>ಅನುವಾದ</summary>

ಮಹಾವಿಷ್ಣುವು ಧನುಸ್ಸಿನಿಂದ ಚ್ಯುತವಾದ ಶ್ರೇಷ್ಠ ಬಾಣಗಳಿಂದ ತಲೆಗೆದರಿಕೊಂಡಿದ್ದ ರಾಕ್ಷಸರನ್ನು ವಿದೀರ್ಣಗೊಳಿಸಿದನು. ಪೀತಾಂಬರಧಾರಿ ಶ್ಯಾಮಸುಂದರ ಶ್ರೀಹರಿಯು ಆಗ ಮಿಂಚಿನಿಂದ ಕೂಡಿದ ಮಹಾಮೇಘದಂತೆ ಪ್ರಕಾಶಿಸುತ್ತಿದ್ದನು.॥50॥
</details>

<details open><summary>ಮೂಲಮ್ - 51</summary>

ಭಿನ್ನಾತಪತ್ರಂ ಪತಮಾನಶಸ್ತ್ರಂ  
ಶರೈರಪಧ್ವಸ್ತವಿನೀತವೇಷಮ್ ।  
ವಿನಿಃಸೃತಾಂತ್ರಂ ಭಯಲೋಲನೇತ್ರಂ  
ಬಲಂ ತದುನ್ಮತ್ತತರಂ ಬಭೂವ ॥
</details>

<details><summary>ಅನುವಾದ</summary>

ರಾಕ್ಷಸರ ಆ ಸೈನ್ಯವು ಅತ್ಯಂತ ಉನ್ಮತ್ತರಂತಿತ್ತು. ಬಾಣಗಳಿಂದ ಅವರ ಛತ್ರಗಳು ತುಂಡಾಗಿದ್ದವು, ಅಸ್ತ್ರ-ಶಸ್ತ್ರಗಳು ಬಿದ್ದುಹೋಗಿದ್ದವು, ಸೌಮ್ಯವೇಷ ಇಲ್ಲವಾಗಿತ್ತು, ಕರುಳಬಳ್ಳಿ ಹೊರಬಿದ್ದಿತ್ತು ಹಾಗೂ ಎಲ್ಲರ ಕಣ್ಣುಗಳು ಭಯದಿಂದ ಚಂಚಲವಾಗಿದ್ದವು.॥51॥
</details>

<details open><summary>ಮೂಲಮ್ - 52</summary>

ಸಿಂಹಾರ್ದಿತಾನಾಮಿವ ಕುಂಜರಾಣಾಂ  
ನಿಶಾಚರಾಣಾಂ ಸಹ ಕುಂಜರಾಣಾಮ್ ।  
ರವಾಶ್ಚ ವೇಗಾಶ್ಚ ಸಮಂ ಬಭೂವುಃ  
ಪುರಾಣಸಿಂಹೇನ ವಿಮರ್ದಿತಾನಾಮ್ ॥
</details>

<details><summary>ಅನುವಾದ</summary>

ಸಿಂಹಗಳಿಂದ ಪೀಡಿಸಲ್ಪಟ್ಟ ಆನೆಗಳ ಚೀತ್ಕಾರ ಮತ್ತು ವೇಗ ಒಟ್ಟಿಗೆ ಪ್ರಕಟ ವಾಗುವಂತೆಯೇ ಆ ಪುರಾಣ ಪ್ರಸಿದ್ಧ ನರಸಿಂಹರೂಪೀ ಶ್ರೀಹರಿಯು ಹೊಸಕಿ ಹಾಕಿದ ಆ ನಿಶಾಚರರೂಪೀ ಗಜ ರಾಜರ ಹಾಹಾಕರ ಮತ್ತು ವೇಗ ಜೊತೆಗೇ ಪ್ರಕಟವಾಗುತ್ತಿದ್ದವು.॥52॥
</details>

<details open><summary>ಮೂಲಮ್ - 53</summary>

ತೇ ವಾರ್ಯಮಾಣಾ ಹರಿಬಾಣಜಾಲೈಃ  
ಸ್ವಬಾಣಜಾಲಾನಿ ಸಮುತ್ಸೃಜಂತಃ ।  
ಧಾವಂತಿ ನಕ್ತಂಚರ ಕಾಲಮೇಘಾ  
ವಾಯುಪ್ರಣುನ್ನಾ ಇವ ಕಾಲಮೇಘಾಃ ॥
</details>

<details><summary>ಅನುವಾದ</summary>

ವಿಷ್ಣುವಿನ ಬಾಣಗಳಿಂದ ಆವೃತರಾಗಿ ತಮ್ಮ ಆಯುಧಗಳನ್ನು ಎಸೆದು ನಿಶಾಚರರೂಪೀ ಕಪ್ಪಾದ ಮೋಡಗಳು, ಗಾಳಿಯಿಂದ ಹಾರಿಸಲ್ಪಟ್ಟ ವರ್ಷಾಕಾಲದ ಮೇಘಗಳು ಆಕಾಶದಲ್ಲಿ ಓಡುತ್ತಿರುವಂತೆ, ಚದುರಿ ಹೋದುದನ್ನು ಕಾಣುತ್ತಿತ್ತು.॥53॥
</details>

<details open><summary>ಮೂಲಮ್ - 54</summary>

ಚಕ್ರಪ್ರಹಾರೈರ್ವಿನಿಕೃತ್ತಶೀರ್ಷಾಃ  
ಸಂಚೂರ್ಣಿತಾಂಗಾಶ್ಚ ಗದಾಪ್ರಹಾರೈಃ ।  
ಅಸಿಪ್ರಹಾರೈರ್ದ್ವಿವಿಧಾವಿಭಿನ್ನಾಃ  
ಪತಂತಿ ಶೈಲಾ ಇವ ರಾಕ್ಷಸೇಂದ್ರಾಃ ॥
</details>

<details><summary>ಅನುವಾದ</summary>

ಚಕ್ರದ ಪ್ರಹಾರದಿಂದ ರಾಕ್ಷಸರ ಮಸ್ತಕಗಳು ತುಂಡಾಗಿದ್ದವು, ಗದಾಘಾತ ದಿಂದ ಅವರ ಶರೀರಗಳು ಚೂರು-ಚೂರಾಗಿದ್ದವು, ಖಡ್ಗದ ಹೊಡೆತದಿಂದ ತುಂಡು-ತುಂಡಾಗಿದ್ದರು; ಹೀಗೆ ಆ ರಾಕ್ಷಸ ರಾಜರು ಪರ್ವತದಂತೆ ಧರಾಶಾಯಿಗಳಾಗಿದ್ದರು.॥54॥
</details>

<details open><summary>ಮೂಲಮ್ - 55</summary>

ವಿಲಂಬಮಾನೈರ್ಮಣಿಹಾರಕುಂಡಲೈ-  
ರ್ನಿಶಾಚರೈರ್ನೀಲಬಲಾಹಕೋಪಮೈಃ ।  
ನಿಪಾತ್ಯಮಾನೈರ್ದದೃಶೇ ನಿರಂತರಂ  
ನಿಪಾತ್ಯ ಮಾನೈರಿವ ನೀಲಪರ್ವತೈಃ ॥
</details>

<details><summary>ಅನುವಾದ</summary>

ತೂಗುತ್ತಿರುವ ಮಣಿಮಯ ಹಾರ-ಕುಂಡಲಗಳಿಂದ ಬಿದ್ದಿರುವ ನೀಲಮೇಘದಂತಹ ನಿಶಾಚರರ ಹೆಣಗಳಿಂದ ಆ ಯುದ್ಧಭೂಮಿ ತುಂಬಿಹೋಗಿತ್ತು. ಅಲ್ಲಿ ಧರಾಶಾಯಿಯರಾದ ರಾಕ್ಷಸರು ನೀಲ ಪರ್ವತದಂತೆ ಕಂಡುಬರುತ್ತಿದ್ದರು. ಹೀಗೆ ಅಲ್ಲಿಯ ನೆಲ ಎಳ್ಳು ಹಾಕಲೂ ಜಾಗವಿಲ್ಲದಂತೆ ಆವರಿಸಿ ಹೋದುದು ಕಾಣುತ್ತಿತ್ತು.॥55॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಉತ್ತರ ಕಾಂಡದಲ್ಲಿ ಏಳನೆಯ ಸರ್ಗ ಪೂರ್ಣವಾಯಿತು. ॥7॥
</details>
