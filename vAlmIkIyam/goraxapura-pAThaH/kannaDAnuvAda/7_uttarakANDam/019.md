+++
title = "೦೧೯"
unicode_script = "kannada"

+++
[ಹತ್ತೊಂಭತ್ತನೆಯ ಸರ್ಗ]



<details><summary>ಭಾಗಸೂಚನಾ</summary>

ರಾವಣನು ಅನರಣ್ಯನನ್ನು ವಧಿಸಿದುದು, ಅವನಿಂದ ಶಾಪ
</details>

<details open><summary>ಮೂಲಮ್ - 1</summary>

ಅಥ ಜಿತ್ವಾ ಮರುತ್ತಂಸ ಪ್ರಯಯೌ ರಾಕ್ಷಸಾಧಿಪಃ ।  
ನಗರಾಣಿ ನರೇಂದ್ರಾಣಾಂ ಯುದ್ಧಕಾಂಕ್ಷೀ ದಶಾನನಃ ॥
</details>

<details><summary>ಅನುವಾದ</summary>

(ಅಗಸ್ತ್ಯರು ಹೇಳುತ್ತಾರೆ - ರಘುನಂದನ !) ಹಿಂದಿನಂತೆ ಮರುತ್ತನನ್ನು ಜಯಿಸಿದ ಬಳಿಕ ರಾಕ್ಷಸರಾಜ ದಶಗ್ರೀವನು ಕ್ರಮವಾಗಿ ಇತರ ರಾಜರಲ್ಲಿಯೂ ಯುದ್ಧದ ಇಚ್ಛೆಯಿಂದ ಹೋದನು.॥1॥
</details>

<details open><summary>ಮೂಲಮ್ - 2</summary>

ಸಮಾಸಾದ್ಯ ತು ರಾಜೇಂದ್ರಾನ್ಮಹೇಂದ್ರ ವರುಣೋಪಮಾನ್ ।  
ಅಬ್ರವೀದ್ರಾಕ್ಷಸೇಂದ್ರಸ್ತು ಯುದ್ಧಂ ಮೇ ದೀಯತಾಮಿತಿ ॥
</details>

<details open><summary>ಮೂಲಮ್ - 3</summary>

ನಿರ್ಜಿತಾಃ ಸ್ಮೇತಿ ವಾ ಬ್ರೂತ ಏಷ ಮೇ ಹಿ ಸುನಿಶ್ಚಯಃ ।  
ಅವ್ಯಥಾ ಕುರ್ವತಾಮೇವಂ ಮೋಕ್ಷೋ ನೈವೋಪಪದ್ಯತೇ ॥
</details>

<details><summary>ಅನುವಾದ</summary>

ಮಹೇಂದ್ರ, ವರುಣರಂತೆ ಪರಾಕ್ರಮಿ ಗಳಾದ ಆ ಮಹಾರಾಜರ ಬಳಿಗೆ ಹೋಗಿ ರಾಕ್ಷಸೇಂದ್ರನು ಹೇಳುತ್ತಿದ್ದನು - ರಾಜರೇ ! ನೀವು ನನ್ನೊಡನೆ ಯುದ್ಧಮಾಡಿ ಇಲ್ಲವೆ ‘ನಾವು ಸೋತಿದ್ದೇವೆ’ ಎಂದು ಹೇಳಿ. ಇದನ್ನೆ ನಾನು ಮಾಡಿದ ನಿಶ್ಚಯವಾಗಿದೆ. ಇದಕ್ಕೆ ವಿರುದ್ಧವಾಗಿ ನಡೆದರೆ ನಿಮಗೆ ಬಿಡುಗಡೆ ಇಲ್ಲ.॥2-3॥
</details>

<details open><summary>ಮೂಲಮ್ - 4½</summary>

ತತಸ್ತ್ವಭೀರವಃ ಪ್ರಾಜ್ಞಾಃ ಪಾರ್ಥಿವಾ ಧರ್ಮನಿಶ್ಚಯಾಃ ।  
ಮಂತ್ರಯಿತ್ವಾ ತತೋಽನ್ಯೋನ್ಯಂ ರಾಜಾನಃ ಸುಮಹಾಬಲಾಃ ॥  
ನಿರ್ಜಿತಾಃ ಸಮೇತ್ಯಭಾಷಂತ ಜ್ಞಾತ್ವಾ ವರಬಲಂ ರಿಪೋಃ ।
</details>

<details><summary>ಅನುವಾದ</summary>

ಆಗ ನಿರ್ಭಯ, ಬುದ್ಧಿವಂತ, ಧರ್ಮಪೂರ್ಣವಿಚಾರ ಮಾಡುವ ಅನೇಕ ಮಹಾಬಲಿ ರಾಜರು ಪರಸ್ಪರ ಸಲಹೆ ಪಡೆದು, ಶತ್ರುವಿನ ಪ್ರಬಲತೆ ಅರಿತು ರಾಕ್ಷಸರಾಜಾ! ನಾವು ನಿನ್ನಿಂದ ಸೋಲನ್ನೊಪ್ಪಿ ಕೊಳ್ಳುತ್ತೇವೆ ಎಂದು ಹೇಳುತ್ತಿದ್ದರು.॥4½॥
</details>

<details open><summary>ಮೂಲಮ್ - 5½</summary>

ದುಷ್ಯಂತಃ ಸುರಥೋ ಗಾಧಿರ್ಗಯೋ ರಾಜಾ ಪುರೂರವಾಃ ॥  
ಏತೇ ಸರ್ವೇಽಬ್ರುವಂಸ್ತಾತ ನಿರ್ಜಿತಾಃ ಸ್ಮೇತಿ ಪಾರ್ಥಿವಾಃ ।
</details>

<details><summary>ಅನುವಾದ</summary>

ದುಷ್ಯಂತ, ಸುರಥ, ಗಾಧಿ, ಗಯ, ರಾಜಾ ಪುರೂರವ ಇವರೆಲ್ಲ ರಾಜರು ತಮ್ಮ ರಾಜ್ಯಭಾರ ಕಾಲದಲ್ಲಿ ರಾವಣನ ಎದುರಿಗೆ ತಮ್ಮ ಪರಾಜಯವನ್ನು ಸ್ವೀಕರಿಸಿದ್ದರು.॥5½॥
</details>

<details open><summary>ಮೂಲಮ್ - 6</summary>

ಅಥಾಯೋಧ್ಯಾಂ ಸಮಾಸಾದ್ಯ ರಾವಣೋ ರಾಕ್ಷಸಾಧಿಪಃ ॥
</details>

<details open><summary>ಮೂಲಮ್ - 7</summary>

ಸುಗುಪ್ತಾಮನರಣ್ಯೇನ  ಶಕ್ರೇಣೇವಾಮರಾವತೀಮ್ ।  
ಸ ತಂ ಪುರುಷಶಾರ್ದೂಲಂ ಪುರಂದರ ಸಮಂ ಬಲೇ ॥
</details>

<details open><summary>ಮೂಲಮ್ - 8</summary>

ಪ್ರಾಹ ರಾಜಾನಮಾಸಾದ್ಯ ಯುದ್ಧಂ ದೇಹೀತಿ ರಾವಣಃ ।  
ನಿರ್ಜಿತೋಽಸ್ಮೀತಿ ವಾ ಬ್ರೂಹಿ ತ್ವಮೇವಂ ಮಮ ಶಾಸನಮ್ ॥
</details>

<details><summary>ಅನುವಾದ</summary>

ಬಳಿಕ ರಾಕ್ಷಸಾಧಿಪ ರಾವಣನು ಇಂದ್ರನಿಂದ ಸುರಕ್ಷಿತವಾದ ಅಮರಾವತಿಯಂತಿರುವ, ಮಹಾರಾಜಾ ಅನರಣ್ಯನಿಂದ ಪಾಲಿತ ಅಯೋಧ್ಯೆಗೆ ಬಂದನು. ಅಲ್ಲಿ ಇಂದ್ರನಂತೆ ಪರಾಕ್ರಮಿ ಪುರುಷಸಿಂಹ ಅನರಣ್ಯನಲ್ಲಿಗೆ ಬಂದು ಹೇಳಿದನು-ರಾಜನೇ! ನೀನು ನನ್ನೊಡನೆ ಯುದ್ಧದ ಮಾತು ಕೊಡು ಇಲ್ಲವೇ ‘ನಾನು ಸೋತೆ’ ಎಂದು ಹೇಳು. ಇದೇ ನನ್ನ ಆದೇಶವಾಗಿದೆ.॥6-8॥
</details>

<details open><summary>ಮೂಲಮ್ - 9</summary>

ಅಯೋಧ್ಯಾಧಿಪತಿಸ್ತಸ್ಯ ಶ್ರುತ್ವಾ ಪಾಪಾತ್ಮನೋ ವಚಃ ।  
ಅನರಣ್ಯಸ್ತು ಸಂಕ್ರುದ್ಧೋ ರಾಕ್ಷಸೇಂದ್ರಮಥಾಬ್ರವೀತ್ ॥
</details>

<details><summary>ಅನುವಾದ</summary>

ಆ ಪಾಪಾತ್ಮನ ಮಾತನ್ನು ಕೇಳಿ ಅಯೋಧ್ಯಾ ನರೇಶ ಅನರಣ್ಯನಿಗೆ ಭಾರೀ ಕ್ರೋಧವುಂಟಾಗಿ ಅವನು ರಾಕ್ಷಸರಾಜನಲ್ಲಿ ಹೇಳಿದನು.॥9॥
</details>

<details open><summary>ಮೂಲಮ್ - 10</summary>

ದೀಯತೇ ದ್ವಂದ್ವಯುದ್ಧಂ ತೇ ರಾಕ್ಷಸಾಧಿಪತೇ ಮಯಾ ।  
ಸಂತಿಷ್ಠ ಕ್ಷಿಪ್ರಮಾಯತ್ತೋ ಭವ ಚೈವಂ ಭವಾಮ್ಯಹಮ್ ॥
</details>

<details><summary>ಅನುವಾದ</summary>

ನಿಶಾಚರಪತೇ! ನಾನು ನಿನಗೆ ದ್ವಂದ್ವಯುದ್ಧದ ಅವಕಾಶ ಕೊಡುವೆನು. ನಿಲ್ಲು, ಬೇಗನೇ ಯುದ್ಧಕ್ಕಾಗಿ ಸಿದ್ಧನಾಗು. ನಾನೂ ಸಿದ್ಧನಾಗುತ್ತೇನೆ.॥10॥
</details>

<details open><summary>ಮೂಲಮ್ - 11</summary>

ಅಥ ಪೂರ್ವಂ ಶ್ರುತಾರ್ಥೇನ ನಿರ್ಜಿತಂ ಸುಮಹದ್ಬಲಮ್ ।  
ನಿಷ್ಕ್ರಾಮತ್ತನ್ನರೇಂದ್ರಸ್ಯ ಬಲಂ ರಕ್ಷೋವಧೋದ್ಯತಮ್ ॥
</details>

<details><summary>ಅನುವಾದ</summary>

ರಾಜನು ರಾವಣನ ದಿಗ್ವಿಜಯದ ಸುದ್ದಿ ಮೊದಲೇ ಕೇಳಿ, ಅದಕ್ಕಾಗಿ ಅವನು ದೊಡ್ಡ ಸೈನ್ಯವನ್ನು ಸೇರಿಸಿ ಇಟ್ಟಿದ್ದನು. ರಾಜನ ಆ ಎಲ್ಲ ಸೈನ್ಯವು ಆಗ ರಾಕ್ಷಸನ ವಧೆಗಾಗಿ ಉತ್ಸಾಹದಿಂದ ನಗರದಿಂದ ಹೊರಟಿತು.॥11॥
</details>

<details open><summary>ಮೂಲಮ್ - 12½</summary>

ನಾಗಾನಾಂ ದಶಸಾಹಸ್ರಂ ವಾಜಿನಾಂ ನಿಯುತಂ ತಥಾ ।  
ರಥಾನಾಂ ಬಹುಸಾಹಸ್ರಂ ಪತ್ತೀನಾಂ ಚ ನರೋತ್ತಮ ॥  
ಮಹೀಂ ಸಂಛಾದ್ಯ ನಿಷ್ಕ್ರಾಂತಂ ಸಪದಾತಿರಥಂ ರಣೇ ।
</details>

<details><summary>ಅನುವಾದ</summary>

ನರಶ್ರೇಷ್ಠ ಶ್ರೀರಾಮಾ! ಹತ್ತುಸಾವಿರ ಆನೆ ಸವಾರರು, ಒಂದು ಲಕ್ಷ ಕುದುರೆ ಸವಾರರು, ಅನೇಕ ಸಾವಿರ ರಥಗಳು, ಅಸಂಖ್ಯ ಕಾಲಾಳುಗಳಿಂದ ನೆಲ ಭಾಗವನ್ನು ಆಚ್ಛಾದನೆ ಮಾಡುತ್ತಾ ಎಲ್ಲ ಸೈನ್ಯ ರಣರಂಗಕ್ಕೆ ಬಂತು.॥12½॥
</details>

<details open><summary>ಮೂಲಮ್ - 13½</summary>

ತತಃ ಪ್ರವೃತ್ತಂ ಸುಮಹದ್ಯುದ್ಧಂ ಯುದ್ಧವಿಶಾರದ ॥  
ಅನರಣ್ಯಸ್ಯ ನೃಪತೇ ರಾಕ್ಷಸೇಂದ್ರಸ್ಯ ಚಾದ್ಭುತಮ್ ।
</details>

<details><summary>ಅನುವಾದ</summary>

ಯುದ್ಧವಿಶಾರದ ರಘುವೀರ ! ಮತ್ತೆ ರಾಜಾ ಅನರಣ್ಯ ಮತ್ತು ರಾವಣರಲ್ಲಿ ಭಾರೀ ಅದ್ಭುತ ಸಂಗ್ರಾಮ ಪ್ರಾರಂಭವಾಯಿತು.॥13½॥
</details>

<details open><summary>ಮೂಲಮ್ - 14½</summary>

ತದ್ರಾವಣ ಬಲಂ ಪ್ರಾಪ್ಯ ಬಲಂ ತಸ್ಯ ಮಹೀಪತೇಃ ॥  
ಪ್ರಾಣಶ್ಯತ ತದಾ ಸರ್ವಂ ಹವ್ಯಂ ಹುತಮಿವಾನಲೇ ।
</details>

<details><summary>ಅನುವಾದ</summary>

ಆಗ ರಾಜನ ಎಲ್ಲ ಸೈನ್ಯವು ರಾವಣನ ಸೈನ್ಯದೊಂದಿಗೆ ಕಾದಾಡುತ್ತಾ ಅಗ್ನಿಯಲ್ಲಿ  ಹಾಕಿದ ಆಹುತಿಯು ಪೂರ್ಣಭಸ್ಮವಾಗುವಂತೆ ನಾಶವಾಗ ತೊಡಗಿತು.॥14½॥
</details>

<details open><summary>ಮೂಲಮ್ - 15</summary>

ಯುದ್ಧ್ವಾ ಚ ಸುಚಿರಂ ಕಾಲಂ ಕೃತ್ವಾ ವಿಕ್ರಮಮುತ್ತಮಮ್ ॥
</details>

<details open><summary>ಮೂಲಮ್ - 16</summary>

ಪ್ರಜ್ವಲಂತಂ ಸಮಾಸಾದ್ಯ ಕ್ಷಿಪ್ರಮೇವಾವಶೋಷಿತಮ್ ।  
ಪ್ರಾವಿಶತ್ಸಂಕುಲಂ ತತ್ರ ಶಲಭಾ ಇವ ಪಾವಕಮ್ ॥
</details>

<details><summary>ಅನುವಾದ</summary>

ಆ ಸೈನ್ಯವು ಬಹಳ ಹೊತ್ತು ಕಾದಾಡಿತು, ಪರಾಕ್ರಮ ತೋರಿತು, ಆದರೆ ತೇಜಸ್ವೀ ರಾವಣನನ್ನು ಎದುರಿಸುತ್ತಾ ಬಹಳ ಕಡಿಮೆ ಸಂಖ್ಯೆಯಲ್ಲಿ ಉಳಿದು ಕೊನೆಗೆ ಪತಂಗಗಳು ಅಗ್ನಿಯಲ್ಲಿ ಬಿದ್ದು ಭಸ್ಮವಾಗುವಂತೆ ಕಾಲನಿಗೆ ತುತ್ತಾಯಿತು.॥15-16॥
</details>

<details open><summary>ಮೂಲಮ್ - 17</summary>

ಸೋಽಪಶ್ಯತ್ತನ್ನರೇಂದ್ರಸ್ತು ನಶ್ಯಮಾನಂ ಮಹಾಬಲಮ್ ।  
ಮಹಾರ್ಣವಂ ಸಮಾಸಾದ್ಯ ವನಾಪಗಶತಂ ಯಥಾ ॥
</details>

<details><summary>ಅನುವಾದ</summary>

ಜಲದಿಂದ ತುಂಬಿದ ಭಾರೀ ನೂರಾರು ನದಿಗಳು ಸಮುದ್ರದಲ್ಲಿ ಸೇರಿ ಹೋಗುವಂತೆ ತನ್ನ ಸೈನ್ಯವು ನಾಶವಾಗುವುದನ್ನು ರಾಜನು ನೋಡಿದನು.॥17॥
</details>

<details open><summary>ಮೂಲಮ್ - 18</summary>

ತತಃ ಶಕ್ರಧನುಃಪ್ರಖ್ಯಂ ಧನುರ್ವಿಸ್ಫಾರಯನ್ ಸ್ವಯಮ್ ।  
ಆಸಸಾದ ನರೇಂದ್ರಸ್ತಂ ರಾವಣಂ ಕ್ರೋಧಮೂರ್ಛಿತಃ ॥
</details>

<details><summary>ಅನುವಾದ</summary>

ಆಗ ಮಹಾರಾಜ ಅನರಣ್ಯನು ಕ್ರೋಧಗೊಂಡು ಇಂದ್ರ ಧನುಸ್ಸಿನಂತೆ ತನ್ನ ಮಹಾ ಧನುಸ್ಸನ್ನು ಟಂಕಾರ ಮಾಡುತ್ತಾ ರಾವಣನನ್ನು ಎದುರಿಸಲು ಆಗಮಿಸಿದನು..॥18॥
</details>

<details open><summary>ಮೂಲಮ್ - 19</summary>

ಅನರಣ್ಯೇನ ತೇಽಮಾತ್ಯಾಮಾರೀಚ ಶುಕಸಾರಣಾಃ ।  
ಪ್ರಹಸ್ತಸಹಿತಾ ಭಗ್ನಾ ವ್ಯದ್ರವಂತ ಮೃಗಾ ಇವ ॥
</details>

<details><summary>ಅನುವಾದ</summary>

ಸಿಂಹವನ್ನು ನೋಡಿ ಜಿಂಕೆಗಳು ಓಡಿಹೋಗುವಂತೆ ಮಾರೀಚ, ಶುಕ, ಸಾರಣ, ಪ್ರಹಸ್ತ ಈ ನಾಲ್ವರೂ ರಾಕ್ಷಸ ಮಂತ್ರಿಗಳು ಅನರಣ್ಯನಿಂದ ಓಡಿ ಪಲಾಯನ ಮಾಡಿದರು.॥19॥
</details>

<details open><summary>ಮೂಲಮ್ - 20</summary>

ತತೋ ಬಾಣಶತಾನ್ಯಷ್ಟೌ ಪಾತಯಾಮಾಸ ಮೂರ್ಧನಿ ।  
ತಸ್ಯ ರಾಕ್ಷಸ ರಾಜಸ್ಯ ಇಕ್ಷ್ವಾಕುಕುಲನಂದನಃ ॥
</details>

<details><summary>ಅನುವಾದ</summary>

ಅನಂತರ ಇಕ್ಷ್ವಾಕುಕುಲನಂದನ ರಾಜಾ ಅನರಣ್ಯನು ರಾಕ್ಷಸರಾಜ ರಾವಣನ ಮಸ್ತಕದಲ್ಲಿ ಎಂಟು ನೂರು ಬಾಣಗಳನ್ನು ಪ್ರಯೋಗಿಸಿದನು.॥20॥
</details>

<details open><summary>ಮೂಲಮ್ - 21</summary>

ತಸ್ಯ ಬಾಣಾಃ ಪತಂತಸ್ತೇ ಚಕ್ರಿರೇ ನ ಕ್ಷತಂ ಕ್ವಚಿತ್ ।  
ವಾರಿಧಾರಾ ಇವಾಭ್ರೇಭ್ಯಃ ಪತಂತ್ಯೋ ಗಿರಿಮೂರ್ಧನಿ ॥
</details>

<details><summary>ಅನುವಾದ</summary>

ಪರ್ವತ ಶಿಖರದಲ್ಲಿ ಬಿದ್ದ ಮಳೆಯು ಅದನ್ನು ಕ್ಷತಿಗೊಳಿಸದಂತೆ ಆ ಸುರಿಯುವ ಬಾಣಗಳು ಆ ನಿಶಾಚರನ ಶರೀರದಲ್ಲಿ ಗಾಯಗೊಳಿಸದೇ ಹೋದವು.॥21॥
</details>

<details open><summary>ಮೂಲಮ್ - 22</summary>

ತತೋ ರಾಕ್ಷಸರಾಜೇನ ಕ್ರುದ್ಧೇನ ನೃಪತಿಸ್ತದಾ ।  
ತಲೇನಾಭಿಹತೋ ಮೂರ್ಧ್ನಿ ಸ ರಥಾನ್ನಿಪಪಾತಹ ॥
</details>

<details><summary>ಅನುವಾದ</summary>

ಆಗ ಕುಪಿತನಾದ ರಾವಣನು ರಾಜನ ತಲೆಗೆ ಒಂದು ಏಟುಕೊಟ್ಟನು. ಇದರಿಂದ ಆಹತನಾಗಿ ರಾಜನು ರಥದಿಂದ ಕೆಳಗೆ ಉರುಳಿದನು.॥22॥
</details>

<details open><summary>ಮೂಲಮ್ - 23</summary>

ಸ ರಾಜಾ ಪತಿತೋ ಭೂಮೌ ವಿಹ್ವಲಃ ಪ್ರವಿವೇಪಿತಃ ।  
ವಜ್ರದಗ್ಧ ಇವಾರಣ್ಯೇ ಸಾಲೋ ನಿಪತಿತೋ ಯಥಾ ॥
</details>

<details><summary>ಅನುವಾದ</summary>

ಸಿಡಿಲು ಬಡಿದಾಗ ಒಣಗಿದ ಮರವು ದಗ್ಧವಾಗಿ ಉರುಳುವಂತೆ ರಾಜಾ ಅನರಣ್ಯನು ವ್ಯಾಕುಲನಾಗಿ ನೆಲಕ್ಕೆ ಬಿದ್ದು ಗಡ-ಗಡ ನಡುಗತೊಡಗಿದನು.॥23॥
</details>

<details open><summary>ಮೂಲಮ್ - 24</summary>

ತಂ ಪ್ರಹಸ್ಯಾಬ್ರವೀದ್ರಕ್ಷ ಇಕ್ಷ್ವಾಕುಂ ಪೃಥಿವೀಪತಿಮ್ ।  
ಕಿಮಿದಾನೀಂ ಫಲಂ ಪ್ರಾಪ್ತಂ ತ್ವಯಾ ಮಾಂ ಪ್ರತಿ ಯುಧ್ಯತಾ ॥
</details>

<details><summary>ಅನುವಾದ</summary>

ಇದನ್ನು ನೋಡಿ ರಾವಣನು ಜೋರಾಗಿ ನಕ್ಕು ಆ ಇಕ್ಷ್ವಾಕು ನರೇಶನಲ್ಲಿ ಹೇಳಿದನು - ಈಗ ನನ್ನೊಡನೆ ಯುದ್ಧ ಮಾಡಿ ನಿನಗೇನು ಫಲ ದೊರಕಿತು.॥24॥
</details>

<details open><summary>ಮೂಲಮ್ - 25</summary>

ತ್ರೈಲೋಕ್ಯೇ ನಾಸ್ತಿ ಯೋ ದ್ವಂದ್ವ್ವಂ ಮಮ ದದ್ಯಾನ್ನರಾಧಿಪ ।  
ಶಂಕೇ ಪ್ರಸಕ್ತೋ ಭೋಗೇಷು ನ ಶೃಣೋಷಿ ಬಲಂ ಮಮ ॥
</details>

<details><summary>ಅನುವಾದ</summary>

ನರೇಶ್ವರ! ನನ್ನೊಡನೆ ದ್ವಂದ್ವಯುದ್ಧ ಮಾಡುವಂತಹ ವೀರನು ಮೂರು ಲೋಕಗಳಲ್ಲಿ ಯಾರೂ ಇಲ್ಲ. ನೀನು ಭೋಗಗಳಲ್ಲಿ ಹೆಚ್ಚು ಆಸಕ್ತನಾದ್ದರಿಂದ ನನ್ನ ಬಲ ಪರಾಕ್ರಮ ಕೇಳಿಲ್ಲ ಎಂದು ತೋರುತ್ತದೆ.॥25॥
</details>

<details open><summary>ಮೂಲಮ್ - 26</summary>

ತಸ್ಯೈವಂ ಬ್ರುವತೋ ರಾಜಾ ಮಂದಾಸು ರ್ವಾಕ್ಯಮಬ್ರವೀತ್ ।  
ಕಿಂ ಶಕ್ಯಮಿಹ ಕರ್ತುಂ ವೈ ಕಾಲೋ ಹಿ ದುರತಿಕ್ರಮಃ ॥
</details>

<details><summary>ಅನುವಾದ</summary>

ರಾಜನ ಪ್ರಾಣಶಕ್ತಿ ಕ್ಷೀಣವಾಯಿತು. ಹೀಗೆ ಆಡುತ್ತಿರುವ ರಾವಣನ ವಚನ ಕೇಳಿ ಹೇಳಿದನು - ರಾಕ್ಷಸರಾಜನೇ! ಈಗ ಇಲ್ಲೇನು ಮಾಡಬಹುದು? ಏಕೆಂದರೆ ಕಾಲವನ್ನು ಉಲ್ಲಂಘಿಸುವುದು ಅತ್ಯಂತ ದುಷ್ಕರವಾಗಿದೆ.॥26॥
</details>

<details open><summary>ಮೂಲಮ್ - 27</summary>

ನಹ್ಯಹಂ ನಿರ್ಜಿತೋ ರಕ್ಷಸ್ತ್ವಯಾ ಚಾತ್ಮಪ್ರಶಂಸಿನಾ ।  
ಕಾಲೇನೈವ ವಿಪನ್ನೋಽಹಂ ಹೇತುಭೂತಸ್ತು ಮೇಭವಾನ್ ॥
</details>

<details><summary>ಅನುವಾದ</summary>

ರಾಕ್ಷಸನೇ! ನೀನು ತನ್ನನ್ನು ಪ್ರಶಂಸಿಸಿಕೊಳ್ಳುತ್ತಿರುವೆ; ಆದರೆ ನೀನು ಇಂದು ನನ್ನನ್ನು ಪರಾಜಿತಗೊಳಿಸಿದುದರಲ್ಲಿ ಕಾಲವೇ ಕಾರಣವಾಗಿದೆ. ನೀನಾದರೋ ನನ್ನ ಮೃತ್ಯುವಿನಲ್ಲಿ ನಿಮಿತ್ತಮಾತ್ರನಾದೆ.॥27॥
</details>

<details open><summary>ಮೂಲಮ್ - 28</summary>

ಕಿಂ ತ್ವಿದಾನೀಂ ಮಯಾ ಶಕ್ಯಂ ಕರ್ತುಂ ಪ್ರಾಣಪರೀಕ್ಷಯೇ ।  
ನಹ್ಯಹಂ ವಿಮುಖೀ ರಕ್ಷೋ ಯುಧ್ಯಮಾನಸ್ತ್ವಯಾಹತಃ ॥
</details>

<details><summary>ಅನುವಾದ</summary>

ನನ್ನ ಪ್ರಾಣಗಳು ಹೋಗುತ್ತಿವೆ, ಆದ್ದರಿಂದ ನಾನು ಏನು ಮಾಡಬಲ್ಲೆ? ನಿಶಾಚರನೇ! ನಾನು ಯುದ್ಧದಲ್ಲಿ ಬೆನ್ನು ತೋರಲಿಲ್ಲ ಇದು ನನಗೆ ಸಂತೋಷವಿದೆ. ಯುದ್ಧ ಮಾಡುತ್ತಾ ನಿನ್ನ ಕೈಯಿಂದ ಸಾಯುತ್ತಾನೆ.॥28॥
</details>

<details open><summary>ಮೂಲಮ್ - 29</summary>

ಇಕ್ಷ್ವಾಕು ಪರಿಭಾವಿತ್ವಾದ್ ವಚೋ ವಕ್ಷ್ಯಾಮಿ ರಾಕ್ಷಸ ।  
ಯದಿ ದತ್ತಂ ಯದಿ ಹುತಂ ಯದಿ ಮೇ ಸುಕೃತಂ ತಪಃ ।  
ಯದಿ ಗುಪ್ತಾಃ ಪ್ರಜಾಃ ಸಮ್ಯಕ್ತದಾ ಸತ್ಯಂ ವಚೋಽಸ್ತು ಮೇ ॥
</details>

<details><summary>ಅನುವಾದ</summary>

ಆದರೆ ರಾಕ್ಷಸನೇ! ನೀನು ವ್ಯಂಗ್ಯಪೂರ್ಣ ಮಾತುಗಳಿಂದ ಇಕ್ಷ್ವಾಕುಕುಲದ ಅಪಮಾನ ಮಾಡಿದೆ. ಇದರಿಂದ ನಿನಗೆ ಶಾಪ ಕೊಡುತ್ತಿದ್ದೇನೆ. ನಿನಗೆ ಅಮಂಗಲ ಮಾತನ್ನು ಹೇಳುತ್ತೇನೆ. ನಾನು ದಾನ, ಪುಣ್ಯ, ಹೋಮ, ತಪಸ್ಸು ಮಾಡಿದ್ದರೆ, ನಾನು ಧರ್ಮಕ್ಕನುಸಾರ ಪ್ರಜೆಗಳನ್ನು ಚೆನ್ನಾಗಿ ಪಾಲಿಸಿದಿದ್ದರೆ, ನನ್ನ ಮಾತು ನಿಜವಾಗಲಿ.॥29॥
</details>

<details open><summary>ಮೂಲಮ್ - 30</summary>

ಉತ್ಪತ್ಸ್ಯತೇ ಕುಲೇ ಹ್ಯಸ್ಮಿನ್ನಿಕ್ಷ್ವಾಕೂಣಾಂ ಮಹಾತ್ಮನಾಮ್ ।  
ರಾಮೋ ದಾಶರಥಿರ್ನಾಮ ಸ ತೇ ಪ್ರಾಣಾನ್ ಹರಿಷ್ಯತಿ ॥
</details>

<details><summary>ಅನುವಾದ</summary>

ಮಹಾತ್ಮಾ ಇಕ್ಷ್ವಾಕುವಂಶೀ ರಾಜರ ವಂಶದಲ್ಲೇ ದಶರಥನಂದನ ಶ್ರೀರಾಮನು ಪ್ರಕಟನಾಗಿ ನಿನ್ನ ಪ್ರಾಣಗಳನ್ನು ಅಪಹರಿಸುವನು.॥30॥
</details>

<details open><summary>ಮೂಲಮ್ - 31</summary>

ತತೋ ಜಲಧರೋದಗ್ರಸ್ತಾಡಿತೋ ದೇವದುಂದುಭಿಃ ।  
ತಸ್ಮಿನ್ನುದಾಹೃತೇ ಶಾಪೇ ಪುಷ್ಪವೃಷ್ಟಿಶ್ಚ ಖಾಚ್ಚ್ಯುತಾ ॥
</details>

<details><summary>ಅನುವಾದ</summary>

ರಾಜನು ಹೀಗೆ ಶಪಿಸಿದಾಗ ಮೇಘಗಳು ಗಂಭೀರ ಧ್ವನಿಯಲ್ಲಿ ದೇವತೆಗಳು ದುಂದುಭಿಗಳನ್ನು ನುಡಿಸಿದರು, ಆಕಾಶದಿಂದ ಪುಷ್ಪವೃಷ್ಟಿಯಾಯಿತು.॥31॥
</details>

<details open><summary>ಮೂಲಮ್ - 32</summary>

ತತಃ ಸ ರಾಜಾ ರಾಜೇಂದ್ರ ಗತಃ ಸ್ಥಾನಂ ತ್ರಿವಿಷ್ಟಪಮ್ ।  
ಸ್ವರ್ಗತೇ ಚನೃಪೇ ತಸ್ಮಿನ್ರಾಕ್ಷಸಃ ಸೋಽಪಸರ್ಪತ ॥
</details>

<details><summary>ಅನುವಾದ</summary>

ರಾಜಾಧಿರಾಜ ಶ್ರೀರಾಮಾ! ಬಳಿಕ ಅನರಣ್ಯನು ಸ್ವರ್ಗಸ್ಥನಾದನು. ಅವನು ಸ್ವರ್ಗಗಾಮಿಯಾದ ಮೇಲೆ ರಾಕ್ಷಸ ರಾವಣನು ಅಲ್ಲಿಂದ ಬೇರೆಡೆಗೆ ತೆರಳಿದನು.॥32॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಉತ್ತರ ಕಾಂಡದಲ್ಲಿ ಹತ್ತೊಂಭತ್ತನೆಯ ಸರ್ಗ ಪೂರ್ಣವಾಯಿತು. ॥19॥
</details>
