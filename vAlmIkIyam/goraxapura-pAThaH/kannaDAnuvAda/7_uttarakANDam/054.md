+++
title = "೦೫೪"
unicode_script = "kannada"

+++
[ಐವತ್ತೈದನೆಯ ಸರ್ಗ]



<details><summary>ಭಾಗಸೂಚನಾ</summary>

ರಾಜಾನಿಮಿ ಮತ್ತು ವಸಿಷ್ಠರು ಪರಸ್ಪರ ಶಾಪದಿಂದ ದೇಹತ್ಯಾಗ
</details>

<details open><summary>ಮೂಲಮ್ - 1</summary>

ಏಷ ತೇ ನೃಗಶಾಪಸ್ಯ ವಿಸ್ತರೋಽಭಿಹಿತೋ ಮಯಾ ।  
ಯದ್ಯಸ್ತಿ ಶ್ರವಣೇ ಶ್ರದ್ಧಾ ಶೃಣುಷ್ವೇಹಾಪರಾಂ ಕಥಾಮ್ ॥
</details>

<details><summary>ಅನುವಾದ</summary>

(ಶ್ರೀರಾಮನು ಹೇಳಿದನು- ) ಲಕ್ಷ್ಮಣ ! ಹೀಗೆ ನಾನು ನಿನಗೆ ನೃಗರಾಜನ ಶಾಪ ಪ್ರಸಂಗವನ್ನು ವಿಸ್ತಾರವಾಗಿ ತಿಳಿಸಿದೆ. ನಿನಗೆ ಕೇಳುವ ಇಚ್ಛೆ ಇದ್ದರೆ ಇನ್ನೊಂದು ಕಥೆಯನ್ನು ಕೇಳು.॥1॥
</details>

<details open><summary>ಮೂಲಮ್ - 2</summary>

ಏವಮುಕ್ತಸ್ತು ರಾಮೇಣ ಸೌಮಿತ್ರಿಃ ಪುನರಬ್ರವೀತ್ ।  
ತೃಪ್ತಿರಾಶ್ಚರ್ಯಭೂತಾನಾಂ ಕಥಾನಾಂ ನಾಸ್ತಿ ಮೇ ನೃಪ ॥
</details>

<details><summary>ಅನುವಾದ</summary>

ಶ್ರೀರಾಮನು ಹೀಗೆ ಹೇಳಿದಾಗ ಸುಮಿತ್ರಾನಂದನ ಹೇಳಿದನು - ನರೇಶ್ವರ! ಇಂತಹ ಆಶ್ಚರ್ಯಕರ ಕಥೆಗಳನ್ನು ಕೇಳಲು ನನಗೆ ಎಂದೂ ತೃಪ್ತಿಯಾಗುವುದಿಲ್ಲ.॥2॥
</details>

<details open><summary>ಮೂಲಮ್ - 3</summary>

ಲಕ್ಷ್ಮಣೇನೈವಮುಕ್ತಸ್ತು ರಾಮ ಇಕ್ಷ್ವಾಕುನಂದನಃ ।  
ಕಥಾಂ ಪರಮಧರ್ಮಿಷ್ಠಾಂ ವ್ಯಾಹರ್ತುಮುಪಚಕ್ರಮೇ ॥
</details>

<details><summary>ಅನುವಾದ</summary>

ಲಕ್ಷ್ಮಣನು ಹೀಗೆ ಹೇಳಿದಾಗ ಇಕ್ಷ್ವಾಕುಕುಲನಂದನ ಶ್ರೀರಾಮನು ಪುನಃ ಉತ್ತಮ ಧರ್ಮದಿಂದ ಕೂಡಿದ ಕಥೆಯನ್ನು ಹೇಳಲು ಪ್ರಾರಂಭಿಸಿದನು.॥3॥
</details>

<details open><summary>ಮೂಲಮ್ - 4</summary>

ಆಸೀದ್ರಾಜಾ ನಿಮಿರ್ನಾಮ ಇಕ್ಷ್ವಾಕೂಣಾಂ ಮಹಾತ್ಮನಾಮ್ ।  
ಪುತ್ರೋ ದ್ವಾದಶಮೋ ವೀರ್ಯೇ ಧರ್ಮೇ ಚ ಪರಿನಿಷ್ಠಿತಃ ॥
</details>

<details><summary>ಅನುವಾದ</summary>

ಸುಮಿತ್ರಾನಂದನ! ಮಹಾತ್ಮಾ ಇಕ್ಷ್ವಾಕು ಪುತ್ರರಲ್ಲಿ ಹನ್ನೆರಡನೆಯ* ಪುತ್ರ ನಿಮಿ ಎಂಬ ಒಬ್ಬ ರಾಜನಾಗಿ ಹೋದನು. ಅವನು ಪರಾಕ್ರಮ ಮತ್ತು ಧರ್ಮದಲ್ಲಿ ಪೂರ್ಣವಾಗಿ ಸ್ಥಿರವಾಗಿ ಇರುವವನಿದ್ದನು.॥4॥
</details>

<details><summary>ಟಿಪ್ಪನೀ</summary>

* ಶ್ರೀಮದ್ಭಾಗವತ 9-6-4ರಲ್ಲಿ, ವಿಷ್ಣುಪುರಾಣ 4-2-11ರಲ್ಲಿ, ಮಹಾಭಾರತ ಅನುಶಾಸನಪರ್ವ 2-5ರಲ್ಲಿ ಇಕ್ಷ್ವಾಕುವಿಗೆ ನೂರು ಪುತ್ರರೆಂದು ತಿಳಿಸಲಾಗಿದೆ. ಇವರಲ್ಲಿ ವಿಕುಕ್ಷಿ, ನಿಮಿ, ದಂಡ ಇವರು ಪ್ರಧಾನರಾಗಿದ್ದರು. ಈ ದೃಷ್ಟಿಯಿಂದ ನಿಮಿ ದ್ವಿತೀಯ ಪುತ್ರನೆಂದು ಸಿದ್ಧವಾಗುತ್ತದೆ; ಆದರೆ ಇಲ್ಲಿ ಮೂಲದಲ್ಲಿ ಇವನನ್ನು ಹನ್ನೆರಡನೆಯವನೆಂದು ಹೇಳಿದೆ. ಗುಣವಿಶೇಷದಿಂದಾಗಿ ಈ ಮೂವರು ಪ್ರಧಾನರೆಂದು ಹೇಳಿರಬಹುದು ಮತ್ತು ವಯಸ್ಸಿನ ಕ್ರಮದಿಂದ ಹನ್ನೆರಡನೆಯವನಿರಬಹುದು.
</details>

<details open><summary>ಮೂಲಮ್ - 5</summary>

ಸ ರಾಜಾ ವೀರ್ಯಸಂಪನ್ನಃ ಪುರಂ ದೇವಪುರೋಪಮಮ್ ।  
ನಿವೇಶಯಾಮಾಸ ತದಾಅಭ್ಯಾಶೇ ಗೌತಮಸ್ಯ ತು ॥
</details>

<details><summary>ಅನುವಾದ</summary>

ಆ ಪರಾಕ್ರಮ ಸಂಪನ್ನ ನರೇಶನು ಗೌತಮರ ಆಶ್ರಮದ ಹತ್ತಿರದಲ್ಲೆ ದೇವಪುರದಂತೆ ಒಂದು ನಗರವನ್ನು ನೆಲೆಗೊಳಿಸಿದನು.॥5॥
</details>

<details open><summary>ಮೂಲಮ್ - 6</summary>

ಪುರಸ್ಯ ಸುಕೃತಂ ನಾಮ ವೈಜಯಂತಮಿತಿ ಶ್ರುತಮ್ ।  
ನಿವೇಶಂ ಯತ್ರ ರಾಜರ್ಷಿರ್ನಿಮಿಶ್ಚಕ್ರೇ ಮಹಾಯಶಾಃ ॥
</details>

<details><summary>ಅನುವಾದ</summary>

ಮಹಾಯಶಸ್ವೀ ರಾಜರ್ಷಿ ನಿಮಿಯು ವಾಸಿಸುವ ನಗರದ ಹೆಸರು ವೈಜಯಂತ ಎಂದು ಇಟ್ಟನು. (ದೇವರಾಜ ಇಂದ್ರನ ಪಾಸಾದನ ಹೆಸರು ವೈಜಯಂತ ಎಂದು ಇತ್ತು. ನಿಮಿಯು ಅದೇ ಹೆಸರನ್ನಿಟ್ಟಿದ್ದನು.॥6॥
</details>

<details open><summary>ಮೂಲಮ್ - 7</summary>

ತಸ್ಯ ಬುದ್ಧಿಃ ಸಮುತ್ಪನ್ನಾ ನಿವೇಶ್ಯ ಸುಮಹಾಪುರಮ್ ।  
ಯಜೇಯಂ ದೀರ್ಘಸತ್ರೇಣ ಪಿತುಃ ಪ್ರಹ್ಲಾದಯನ್ಮನಃ ॥
</details>

<details><summary>ಅನುವಾದ</summary>

ಆ ಮಹಾನಗರವನ್ನು ಸ್ಥಾಪಿಸಿ, ನಾನು ತಂದೆಯ ಮನಸ್ಸಿಗೆ ಆಹ್ಲಾದವನ್ನುಂಟು ಮಾಡುವಂತಹ ದೀರ್ಘಕಾಲದವರೆಗೆ ನಡೆಯುವ ಯಜ್ಞಾನುಷ್ಠಾನ ಮಾಡುವೆನೆಂಬ ವಿಚಾರ ನಿಮಿಗೆ ಮನಸ್ಸಿನಲ್ಲಿ ಉಂಟಾಯಿತು.॥7॥
</details>

<details open><summary>ಮೂಲಮ್ - 8</summary>

ತತಃ ಪಿತರಮಾಮಂತ್ರ್ಯ ಇಕ್ಷ್ವಾಕುಂ ಹಿ ಮನೋಃ ಸುತಮ್ ।  
ವಸಿಷ್ಠಂ ವರಯಾಮಾಸ ಪೂರ್ವಂ ಬ್ರಹ್ಮರ್ಷಿಸತ್ತಮಮ್ ॥
</details>

<details open><summary>ಮೂಲಮ್ - 9</summary>

ಅನಂತರಂ ಸ ರಾಜರ್ಷಿರ್ನಿಮಿರಿಕ್ಷ್ವಾಕುನಂದನಃ ।  
ಅತ್ರಿಮಂಗಿರಸಂ ಚೈವ ಭೃಗುಂ ಚೈವ ತಪೋನಿಧಿಮ್ ॥
</details>

<details><summary>ಅನುವಾದ</summary>

ಅನಂತರ ಇಕ್ಷ್ವಾಕುಕುಲನಂದ ನಿಮಿಯು ತನ್ನ ತಂದೆ ಮನುಪುತ್ರ ಇಕ್ಷ್ವಾಕುವಿನಲ್ಲಿ ಕೇಳಿ ತನ್ನ ಯಜ್ಞ ಮಾಡಿಸಲು ಮೊಟ್ಟಮೊದಲು ಬ್ರಹ್ಮರ್ಷಿ ಶಿರೋಮಣಿ ವಸಿಷ್ಠರನ್ನು ವರಣ ಮಾಡಿದನು. ಬಳಿಕ ಅತ್ರಿ, ಅಂಗಿರಾ, ತಪೋಧನ, ಭೃಗುವನ್ನು ಆಮಂತ್ರಿಸಿದನು.॥8-9॥
</details>

<details open><summary>ಮೂಲಮ್ - 10</summary>

ತಮುವಾಚವಸಿಷ್ಠಸ್ತು ನಿಮಿಂ ರಾಜರ್ಷಿಸತ್ತಮಮ್ ।  
ವೃತೋಽಹಂ ಪೂರ್ವಮಿಂದ್ರೇಣ ಅಂತರಂ ಪ್ರತಿಪಾಲಯ ॥
</details>

<details><summary>ಅನುವಾದ</summary>

ಆಗ ಬ್ರಹ್ಮರ್ಷಿ ವಸಿಷ್ಠರು ರಾಜರ್ಷಿಯರಲ್ಲಿ ಶ್ರೇಷ್ಠ ನಿಮಿಯಲ್ಲಿ ಹೇಳಿದರು - ದೇವೇಂದ್ರನು ಒಂದು ಯಜ್ಞಕ್ಕಾಗಿ ಮೊದಲೇ ನನ್ನನ್ನು ವರಣಮಾಡಿಕೊಂಡಿರುವನು. ಆದ್ದರಿಂದ ಆ ಯಜ್ಞ ಸಮಾಪ್ತವಾಗುವ ತನಕ ನನ್ನ ಆಗಮನವನ್ನು ಪ್ರತೀಕ್ಷೆ ಮಾಡುತ್ತಾ ಇರು.॥10॥
</details>

<details open><summary>ಮೂಲಮ್ - 11</summary>

ಅನಂತರಂ ಮಹಾವಿಪ್ರೋ ಗೌತಮಃ ಪ್ರತ್ಯಪೂರಯತ್ ।  
ವಸಿಷ್ಠೋಽಪಿ ಮಹಾತೇಜಾ ಇಂದ್ರಯಜ್ಞಮಥಾಕರೋತ್ ॥
</details>

<details><summary>ಅನುವಾದ</summary>

ವಸಿಷ್ಠರು ಹೊರಟು ಹೋದ ಬಳಿಕ ಮಹಾಬ್ರಾಹ್ಮಣ ಮಹರ್ಷಿ ಗೌತಮರು ಬಂದು ಅವನ ಕಾರ್ಯವನ್ನು ಪೂರ್ಣಗೊಳಿಸಿದರು. ಅತ್ತ ಮಹಾತೇಜಸ್ವೀ ವಸಿಷ್ಠರೂ ಇಂದ್ರನ ಯಜ್ಞ ಮಾಡಿಸತೊಡಗಿದರು.॥11॥
</details>

<details open><summary>ಮೂಲಮ್ - 12</summary>

ನಿಮಿಸ್ತು ರಾಜಾ ವಿಪ್ರಾಂಸ್ತಾನ್ಸಮಾನೀಯ ನರಾಧಿಪಃ ।  
ಅಯಜದ್ಧಿಮವತ್ಪಾರ್ಶ್ವೇ ಸ್ವಪುರಸ್ಯ ಸಮೀಪತಃ ।  
ಪಂಚವರ್ಷಸಹಸ್ರಾಣಿ ರಾಜಾ ದೀಕ್ಷಾಮಥಾಕರೋತ್ ॥
</details>

<details><summary>ಅನುವಾದ</summary>

ರಾಜಾನಿಮಿಯು ಆ ಬ್ರಾಹ್ಮಣರನ್ನು ಕರೆಯಿಸಿ ಹಿಮಾಲಯದ ಬಳಿ ತನ್ನ ನಗರದ ಸಮೀಪವೇ, ಐದುಸಾವಿರ ವರ್ಷಗಳವರೆಗೆ ನಡೆಯುವ ಯಜ್ಞದೀಕ್ಷೆ ಪಡೆದು ಯಜ್ಞ ಪ್ರಾರಂಭಿಸಿದನು.॥12॥
</details>

<details open><summary>ಮೂಲಮ್ - 13½</summary>

ಇಂದ್ರಯಜ್ಞಾವಸಾನೇ ತು ವಸಿಷ್ಠೋ ಭಗವಾನೃಷಿಃ ।  
ಸಕಾಶಮಾಗತೋ ರಾಜ್ಞೋ ಹೌತ್ರಂ ಕರ್ತುಮನಿಂದಿತಃ ॥  
ತದಂತರಮಥಾಪಶ್ಯದ್ ಗೌತಮೇನಾಭಿಪೂರಿತಮ್ ।
</details>

<details><summary>ಅನುವಾದ</summary>

ಇತ್ತ ಇಂದ್ರನ ಯಜ್ಞ ಸಮಾಪ್ತವಾದಾಗ ಅನಿಂದ್ಯ ವಸಿಷ್ಠ ಋಷಿಗಳು ನಿಮಿ ರಾಜನ ಬಳಿಗೆ ಹೋತೃಕರ್ಮ ಮಾಡಲು ಬಂದರು. ಅಲ್ಲಿ ಬಂದು ನೋಡಿದರೆ ಯಾವ ಸಮಯ ಪ್ರತೀಕ್ಷೆಗಾಗಿ ಕೊಟ್ಟಿದೇನೋ, ಅದನ್ನು ಗೌತಮರು ಬಂದು ಪೂರ್ಣಗೊಳಿಸಿದರು.॥13½॥
</details>

<details open><summary>ಮೂಲಮ್ - 14</summary>

ಕೋಪೇನ ಮಹತಾವಿಷ್ಟೋ ವಸಿಷ್ಠೋ ಬ್ರಹ್ಮಣಃ ಸುತಃ ॥
</details>

<details open><summary>ಮೂಲಮ್ - 15</summary>

ಸ ರಾಜ್ಞೋ ದರ್ಶನಾಕಾಂಕ್ಷೀ ಮುಹೂರ್ತಂ ಸಮುಪಾವಿಶತ್ ।  
ತಸ್ಮಿನ್ನಹನಿ ರಾಜರ್ಷಿರ್ನಿದ್ರಯಾಪಹೃತೋ ಭೃಶಮ್ ॥
</details>

<details><summary>ಅನುವಾದ</summary>

ಇದನ್ನು ನೋಡಿ ಬ್ರಹ್ಮಕುಮಾರ ವಸಿಷ್ಠರು ಮಹಾಕ್ರೋಧಗೊಂಡರು ಹಾಗೂ ರಾಜನನ್ನು ಕಾಣಲು ಎರಡು ಗಳಿಗೆ ಅಲ್ಲೇ ಕುಳಿತ್ತಿದ್ದರು. ಆದರೆ ಅಂದು ರಾಜರ್ಷಿ ನಿಮಿಯು ಅತ್ಯಂತ ನಿದ್ದೆಯಿಂದಾಗಿ ಮಲಗಿಬಿಟ್ಟಿದ್ದನು.॥14-15॥
</details>

<details open><summary>ಮೂಲಮ್ - 16</summary>

ತತೋ ಮನ್ಯುರ್ವಸಿಷ್ಠಸ್ಯ ಪ್ರಾದುರಾಸೀನ್ಮಹಾತ್ಮನಃ ।  
ಆದರ್ಶನೇನ ರಾಜರ್ಷೇರ್ವ್ಯಾಹರ್ತುಮುಪಚಕ್ರಮೇ ॥
</details>

<details><summary>ಅನುವಾದ</summary>

ರಾಜನು ಸಿಗದಿದ್ದ ಕಾರಣ ಮಹಾತ್ಮಾ ವಸಿಷ್ಠ ಮುನಿಗಳಿಗೆ ಭಾರೀ ಕ್ರೋಧಗೊಂಡು, ರಾಜರ್ಷಿಯನ್ನು ಕುರಿತು ನುಡಿಯತೊಡಗಿದರ.॥16॥
</details>

<details open><summary>ಮೂಲಮ್ - 17</summary>

ಯಸ್ಮಾತ್ತ್ವಮನ್ಯ ವೃತವಾನ್ಮಾಮವಜ್ಞಾಯ ಪಾರ್ಥಿವ ।  
ಚೇತನೇನ ವಿನಾಭೂತೋ ದೇಹಸ್ತೇ ಪಾರ್ಥಿವೈಷ್ಯತಿ ॥
</details>

<details><summary>ಅನುವಾದ</summary>

ಭೂಪಾಲ ನಿಮಿಯೇ! ನೀನು ನನ್ನ ಅಪಮಾನಮಾಡಿ ಇನ್ನೊಬ್ಬ ಪುರೋಹಿತನನ್ನು ವರಣಮಾಡಿಕೊಂಡಿರುವೆ, ಇದಕ್ಕಾಗಿ ನಿನ್ನ ಈ ಶರೀರ ಅಚೇತನವಾಗಿ ಬಿದ್ದು ಹೋಗಲಿ.॥17॥
</details>

<details open><summary>ಮೂಲಮ್ - 18</summary>

ತತಃ ಪ್ರಬುದ್ಧೋ ರಾಜಾ ತು ಶ್ರುತ್ವಾ ಶಾಪಮುದಾಹೃತಮ್ ।  
ಬ್ರಹ್ಮಯೋನಿಮಥೋವಾಚ ಸ ರಾಜಾ ಕ್ರೋಧಮೂರ್ಛಿತಃ ॥
</details>

<details><summary>ಅನುವಾದ</summary>

ಬಳಿಕ ರಾಜನು ನಿದ್ದೆಯಿಂದ ಎದ್ದು, ಅವರು ಕೊಟ್ಟಿರುವ ಶಾಪವೃತ್ತಾಂತ ಕೇಳಿ ಕ್ರೋಧ-ಮೂರ್ಛಿತನಾಗಿ, ಬ್ರಹ್ಮಯೋನಿ ವಸಿಷ್ಠರಲ್ಲಿ ಹೇಳಿದನು .॥18॥
</details>

<details open><summary>ಮೂಲಮ್ - 19</summary>

ಅಜಾನತಃ ಶಯಾನಸ್ಯ ಕ್ರೋಧೇನ ಕಲುಷೀಕೃತಃ ।  
ಉಕ್ತವಾನ್ಮಮ ಶಾಪಾಗ್ನಿಂ ಯಮದಂಡಮಿವಾಪರಮ್ ॥
</details>

<details><summary>ಅನುವಾದ</summary>

ನನಗೆ ನಿಮ್ಮ ಆಗಮನ ತಿಳಿದಿರಲಿಲ್ಲ, ಅದಕ್ಕಾಗಿ ಮಲಗಿದ್ದೆ. ಆದರೆ ನೀವು ಕ್ರೋಧದಿಂದ ಕಲುಷಿತರಾಗಿ ನನ್ನ ಮೇಲೆ ಯಮದಂಡದಂತಹ ಶಾಪಾಗ್ನಿಯಿಂದ ಪ್ರಹರಿಸಿದಿರಿ.॥19॥
</details>

<details open><summary>ಮೂಲಮ್ - 20</summary>

ತಸ್ಮಾತ್ತವಾಪಿ ಬ್ರಹ್ಮರ್ಷೇ ಚೇತನೇನ ವಿನಾಕೃತಃ ।  
ದೇಹಃ ಸ ಸುಚಿರಪ್ರಖ್ಯೋ ಭವಿಷ್ಯತಿ ನ ಸಂಶಯಃ ॥
</details>

<details><summary>ಅನುವಾದ</summary>

ಆದ್ದರಿಂದ ಬ್ರಹ್ಮರ್ಷಿಯೇ! ಚಿರಂತನ ಶೋಭಾಯುಕ್ತವಾದ ನಿಮ್ಮ ಶರೀರವೂ ಅಚೇತನವಾಗಿ ಬಿದ್ದು ಹೋಗುವುದು; ಇದರಲ್ಲಿ ಸಂಶಯವೇ ಇಲ್ಲ.॥20॥
</details>

<details open><summary>ಮೂಲಮ್ - 21</summary>

ಇತಿ ರೋಷವಶಾದುಭೌ ತದಾನೀ-  
ಮನ್ಯೋನ್ಯಂ ಶಪಿತೌನೃಪದ್ವಿಜೇಂದ್ರೌ ।  
ಸಹಸೈವ ಬಭೂವತುರ್ವಿದೇಹೌ  
ತತ್ತುಲ್ಯಾಧಿಗತಪ್ರಭಾವವಂತೌ ॥
</details>

<details><summary>ಅನುವಾದ</summary>

ಹೀಗೆ ಆಗ ರೋಷಕ್ಕೆ ವಶೀಭೂತರಾದ ಇಬ್ಬರೂ ನೃಪೇಂದ್ರ ಮತ್ತು ವಿಪ್ರೇಂದ್ರರು  ಪರಸ್ಪರ ಶಾಪ ಕೊಟ್ಟುಕೊಂಡು ವಿದೇಹರಾದರು. ಅವರಿಬ್ಬರ ಪ್ರಭಾವ ಬ್ರಹ್ಮದೇವರಂತೇ ಇತ್ತು.॥21॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಉತ್ತರ ಕಾಂಡದಲ್ಲಿ ಐವತ್ತೈದನೆಯ ಸರ್ಗ ಪೂರ್ಣವಾಯಿತು. ॥55॥
</details>
