+++
title = "೦೨೦"
unicode_script = "kannada"

+++
[ಇಪ್ಪತ್ತನೆಯ ಸರ್ಗ]



<details><summary>ಭಾಗಸೂಚನಾ</summary>

ರಾವಣನಿಗೆ ನಾರದರಿಂದ ಸಮಾಧಾನದ ಮಾತು, ನಾರದರ ಸಲಹೆಯಂತೆ ಯಮನೊಡನೆ ಯುದ್ಧ ಮಾಡಲು ಯಮಲೋಕಕ್ಕೆ ರಾವಣನ ಪ್ರಯಾಣ
</details>

<details open><summary>ಮೂಲಮ್ - 1</summary>

ತತೋ ವಿತ್ರಾಸಯನ್ಮರ್ತ್ಯಾನ್ ಪೃಥಿವ್ಯಾಂರಾಕ್ಷಸಾಧಿಪಃ ।  
ಆಸಸಾದ  ಘನೇ   ತಸ್ಮಿನ್ನಾರದಂ ಮುನಿಪುಂಗವಮ್ ॥
</details>

<details><summary>ಅನುವಾದ</summary>

(ಅಗಸ್ತ್ಯರು ಹೇಳುತ್ತಾರೆ - ರಘುನಂದನ!) ಬಳಿಕ ರಾಕ್ಷಸ ರಾಜ ರಾವಣನು ಮನುಷ್ಯರನ್ನು ಹೆದರಿಸುತ್ತಾ ಪೃಥಿವಿಯಲ್ಲಿ ಸಂಚರಿಸತೊಡಗಿದನು. ಒಂದು ದಿನ ಪುಷ್ಪಕ ವಿಮಾನದಲ್ಲಿ ಹೋಗುತ್ತಿರುವಾಗ ಮೋಡಗಳ ನಡುವೆ ಮುನಿಶ್ರೇಷ್ಠ ನಾರದರು ಸಿಕ್ಕಿದರು.॥1॥
</details>

<details open><summary>ಮೂಲಮ್ - 2</summary>

ತಸ್ಯಾಭಿವಾದನಂ ಕೃತ್ವಾ ದಶಗ್ರೀವೋ ನಿಶಾಚರಃ ।  
ಅಬ್ರವೀತ್ಕುಶಲಂ ಪೃಷ್ಟ್ವಾ ಹೇತುಮಾಗಮನಸ್ಯ  ಚ ॥
</details>

<details><summary>ಅನುವಾದ</summary>

ನಿಶಾಚರ ದಶಗ್ರೀವನು ಅವರನ್ನು ವಂದಿಸಿ, ಕ್ಷೇಮ-ಸಮಾಚಾರ ಮಾತನಾಡುತ್ತಾ, ಅವರ ಆಗಮನದ ಕಾರಣವನ್ನು ಕೇಳಿದನು.॥2॥
</details>

<details open><summary>ಮೂಲಮ್ - 3</summary>

ನಾರದಸ್ತು  ಮಹಾತೇಜಾ  ದೇವರ್ಷಿರಮಿತಪ್ರಭಃ ।  
ಅಬ್ರವೀನ್ಮೇಘಪೃಷ್ಠಸ್ಥೋ ರಾವಣಂ ಪುಷ್ಪಕೇ ಸ್ಥಿತಮ್ ॥
</details>

<details><summary>ಅನುವಾದ</summary>

ಆಗ ಮೋಡಗಳಲ್ಲಿ ನಿಂತಿರುವ ಅಮಿತ ಕಾಂತಿವಂತ ಮಹಾತೇಜಸ್ವೀ ದೇವರ್ಷಿ ನಾರದರು ಪುಷ್ಪಕ ವಿಮಾನದಲ್ಲಿ ಕುಳಿತಿರುವ ರಾವಣನಲ್ಲಿ ಹೇಳಿದರು.॥3॥
</details>

<details open><summary>ಮೂಲಮ್ - 4</summary>

ರಾಕ್ಷಸಾಧಿಪತೇ ಸೌಮ್ಯ ತಿಷ್ಠ  ವಿಶ್ರವಸಃ  ಸುತ ।  
ಪ್ರೀತೋಸ್ಮ್ಯಭಿಜನೋಪೇತ ವಿಕ್ರಮೈರೂರ್ಜಿತೈಸ್ತವ ॥
</details>

<details><summary>ಅನುವಾದ</summary>

ಉತ್ತಮ ಕುಲೋತ್ಪನ್ನ ವಿಶ್ರವಣಕುಮಾರ ರಾಕ್ಷಸರಾಜ ರಾವಣ! ಸೌಮ್ಯ! ನಿಲ್ಲು. ನಾನು ನಿನ್ನ ಬೆಳೆದಿರುವ ಬಲ-ವಿಕ್ರಮದಿಂದ ಬಹಳ ಪ್ರಸನ್ನನಾಗಿದ್ದೇನೆ.॥4॥
</details>

<details open><summary>ಮೂಲಮ್ - 5</summary>

ವಿಷ್ಣುನಾ   ದೈತ್ಯಘಾತೈಶ್ಚ   ಗಂಧರ್ವೋರಗಧರ್ಷಣೈಃ ।  
ತ್ವಯಾ ಸಮಂ  ವಿಮರ್ದೈಶ್ಚ ಭೃಶಂ  ಹಿ ಪರಿತೋಷಿತಃ ॥
</details>

<details><summary>ಅನುವಾದ</summary>

ದೈತ್ಯರ ವಿನಾಶ ಮಾಡುವ ಅನೇಕ ಸಂಗ್ರಾಮ ಮಾಡಿದ ಭಗವಾನ್ ವಿಷ್ಣುವಿನ ಕುರಿತು ಹಾಗೂ ಗಂಧರ್ವ, ನಾಗ ಗಳನ್ನು ಪದದಲಿತ ಮಾಡುವ ಯುದ್ಧಗಳಿಂದ ನೀನು ನನ್ನನ್ನು ಸಮಾನವಾಗಿ ಸಂತುಷ್ಟಗೊಳಿಸಿದೆ.॥5॥
</details>

<details open><summary>ಮೂಲಮ್ - 6</summary>

ಕಿಂಚಿದ್ವಕ್ಷ್ಯಾಮಿ ತಾವತ್ತು ಶ್ರೋತವ್ಯಂ ಶ್ರೋಷ್ಯಸೇ ಯದಿ ।  
ತನ್ಮೇ ನಿಗದತಸ್ತಾತ ಸಮಾಧಿಂ ಶ್ರವಣೇ ಕುರು ॥
</details>

<details><summary>ಅನುವಾದ</summary>

ಈಗ ನೀನು ಕೇಳುವೆಯಾದರೆ ನಾನು ನಿನ್ನಲ್ಲಿ ಯೋಗ್ಯ ಮಾತನ್ನು ಹೇಳುವೆನು. ಅಯ್ಯಾ! ನಾನಾಡಿದ ಮಾತನ್ನು ಕೇಳಲು ನೀನು ಏಕಾಗ್ರಚಿತ್ತನಾಗು.॥6॥
</details>

<details open><summary>ಮೂಲಮ್ - 7</summary>

ಕಿಮಯಂ  ವಧ್ಯತೇ ತಾತ  ತ್ವಯಾವಧ್ಯೇನ  ದೈವತೈಃ ।  
ಹತ ಏವ ಹ್ಯಯಂ ಲೋಕೋ ಯದಾ ಮೃತ್ಯುವಶಂ ಗತಃ ॥
</details>

<details><summary>ಅನುವಾದ</summary>

ಅಯ್ಯಾ! ನೀನು ದೇವತೆಗಳಿಗೂ ಅವಧ್ಯನಾಗಿ ಈ ಭೂಲೋಕ ನಿವಾಸಿಗಳನ್ನು ಏಕೆ ವಧಿಸುತ್ತಿರುವೆ? ಇಲ್ಲಿಯ ಪ್ರಾಣಿಗಳು ಮೃತ್ಯುವಿಗೆ ಅಧೀನವಾದ ಕಾರಣ ಸ್ವತಃ ಸಾಯುವವರೇ. ಹಾಗಿರುವಾಗ ನೀನು ಸತ್ತಿರುವವರನ್ನು ಏಕೆ ಕೊಲ್ಲುತ್ತೀಯೇ.॥7॥
</details>

<details open><summary>ಮೂಲಮ್ - 8</summary>

ದೇವದಾನವದೈತ್ಯಾನಾಂ ಯಕ್ಷಗಂಧರ್ವರಕ್ಷಸಾಮ್ ।  
ಅವಧ್ಯೇನ ತ್ವಯಾ ಲೋಕಃ ಕ್ಲೇಷ್ಟುಂ ಯೋಗ್ಯೋ ನ ಮಾನುಷಃ ॥
</details>

<details><summary>ಅನುವಾದ</summary>

ದೇವತಾ, ದಾನವ, ದೈತ್ಯ, ಯಕ್ಷ, ಗಂಧರ್ವ, ರಾಕ್ಷಸರೂ ಕೂಡ ಯಾರನ್ನು ಕೊಲ್ಲಲಾರರೋ ಅಂತಹ ವಿಖ್ಯಾತ ವೀರನಾಗಿಯೂ ನೀನು ಈ ಮನುಷ್ಯರಿಗೆ ಏಕೆ ಕಷ್ಟ ಕೊಡುತ್ತಿರುವೆ. ಇದು ಯೋಗ್ಯವಲ್ಲ.॥8॥
</details>

<details open><summary>ಮೂಲಮ್ - 9</summary>

ನಿತ್ಯಂ ಶ್ರೇಯಸಿ ಸಮ್ಮೂಢಂ ಮಹದ್ಭಿರ್ವ್ಯಸನೈರ್ವೃತಮ್ ।  
ಹನ್ಯಾತ್ಕಸ್ತಾದೃಶಂ ಲೋಕಂ ಜರಾವ್ಯಾಧಿಶತೈರ್ಯುತಮ್ ॥
</details>

<details><summary>ಅನುವಾದ</summary>

ಯಾರು ಸದಾ ತನ್ನ ಶ್ರೇಯಸ್ಸಿನ ಸಾಧನೆಯಲ್ಲಿ ಮೂಢರೋ, ದೊಡ್ಡ-ದೊಡ್ಡ ವಿಪತ್ತುಗಳಲ್ಲಿ ಮುಳುಗಿರುವರೋ, ವೃದ್ಧಾಪ್ಯ ಮತ್ತು ನೂರಾರು ರೋಗಗಳಿಂದ ಕೂಡಿರುವರೋ, ಅಂತಹ ಜನರನ್ನು ಯಾವುದೇ ವೀರ ಪುರುಷನು ಹೇಗೆ ಕೊಲ್ಲಬಲ್ಲನು.॥9॥
</details>

<details open><summary>ಮೂಲಮ್ - 10</summary>

ತೈಸ್ತೈರನಿಷ್ಟೋಪಗಮೈರಜಸ್ರಂ ಯತ್ರ ಕುತ್ರ ಕಃ ।  
ಮತಿಮಾನ್ಮಾನುಷೇ ಲೋಕೇ ಯುದ್ಧೇನ ಪ್ರಣಯೀ ಭವೇತ್ ॥
</details>

<details><summary>ಅನುವಾದ</summary>

ನಾನಾ ಪ್ರಕಾರದ ಅನಿಷ್ಟಗಳಿಂದ ಎಲ್ಲೆಲ್ಲೂ ಪೀಡಿತವಾದ ಮನುಷ್ಯಲೋಕಕ್ಕೆ ಬಂದು ಯಾವ ಬುದ್ಧಿವಂತ ವೀರ ಪುರುಷನು ಯುದ್ಧದ ಮೂಲಕ ಮನುಷ್ಯರನ್ನು ವಧಿಸಬಲ್ಲನು.॥10॥
</details>

<details open><summary>ಮೂಲಮ್ - 11</summary>

ಕ್ಷೀಯಮಾಣಂ ದೈವಹತಂ ಕ್ಷುತ್ಪಿಪಾಸಾಜರಾದಿಭಿಃ ।  
ಏಷಾದಶೋಕಸಮ್ಮೂಢಂ ಲೋಕಂ ತ್ವಂ ಕ್ಷಪಯಸ್ವ ಮಾ ॥
</details>

<details><summary>ಅನುವಾದ</summary>

ಈ ಲೋಕವಾದರೋ ಹಸಿವು, ತೃಷೆ, ಜರಾದಿಗಳಿಂದ ಕ್ಷೀಣ ವಾಗುತ್ತಾ ಇದೆ. ವಿಷಾದ ಮತ್ತು ಶೋಕದಲ್ಲಿ ಮುಳುಗಿ ತನ್ನ ವಿವೇಕ ಶಕ್ತಿಯನ್ನು ಕಳೆದುಕೊಂಡಿದೆ. ದೈವಹತವಾದ ಈ ಮರ್ತ್ಯಲೋಕವನ್ನು ನೀನು ನಾಶಮಾಡಬೇಡ.॥11॥
</details>

<details open><summary>ಮೂಲಮ್ - 12</summary>

ಪಶ್ಯ ತಾವನ್ಮಹಾಬಾಹೋ ರಾಕ್ಷಸೇಶ್ವರ ಮಾನುಷಮ್ ।  
ಮೂಢಮೇವಂ ವಿಚಿತ್ರಾರ್ಥಂ ಯಸ್ಯ ನ ಜ್ಞಾಯತೇ ಗತಿಃ ॥
</details>

<details><summary>ಅನುವಾದ</summary>

ಮಹಾಬಾಹು ರಾಕ್ಷಸೇಶ್ವರ! ಈ ಮನುಷ್ಯಲೋಕ ಜ್ಞಾನ ಶೂನ್ಯವಾಗಿ ಮೂಢವಾಗಿದ್ದರೂ ನಾನಾ ಪ್ರಕಾರದ ಕ್ಷುದ್ರ ಪುರುಷಾರ್ಥಗಳಲ್ಲಿ ಆಸಕ್ತವಾಗಿದೆ ಎಂಬುದನ್ನು ನೋಡು. ಇವರಿಗೆ ಯಾವಾಗ ಸುಖ-ದುಃಖಗಳು ಬರುವವು ಎಂಬುದೂ ತಿಳಿಯದು.॥12॥
</details>

<details open><summary>ಮೂಲಮ್ - 13</summary>

ಕ್ವಚಿದ್ವಾದಿತ್ರನೃತ್ಯಾದಿ ಸೇವ್ಯತೇ ಮುದಿತೈರ್ಜನೈಃ ।  
ರುದ್ಯತೇ ಚಾಪರೈರಾರ್ತೈರ್ಧಾರಾಶ್ರುನಯನಾನನೈಃ ॥
</details>

<details><summary>ಅನುವಾದ</summary>

ಇಲ್ಲಿ ಕೆಲವು ಮನುಷ್ಯರು ಹಾಡು-ಕುಣಿತದಲ್ಲಿ ಆನಂದಮಗ್ನರಾಗಿದ್ದಾರೆ, ಅದರಿಂದ ಮನೋರಂಜನೆ ಪಡೆಯುತ್ತಿದ್ದಾರೆ. ಇನ್ನೂ ಕೆಲವರು ದುಃಖದಿಂದ ಪೀಡಿತರಾಗಿ ಕಣ್ಣೀರು ಸುರಿಸುತ್ತಾ ಅಳುತ್ತಿದ್ದಾರೆ.॥13॥
</details>

<details open><summary>ಮೂಲಮ್ - 14</summary>

ಮಾತಾಪಿತೃ ಸುತಸ್ನೇಹಭಾರ್ಯಾಬಂಧುಮನೋರಮೈಃ ।  
ಮೋಹಿತೋಯಂ ಜನೋ ಧ್ವಸ್ತಃ ಕ್ಲೇಶಂ ಸ್ವಂ  ನಾವಬುಧ್ಯತೇ ॥
</details>

<details><summary>ಅನುವಾದ</summary>

ತಂದೆ-ತಾಯಿ, ಪತ್ನೀ-ಪುತ್ರರು, ಬಂಧುಗಳ ಸಂಬಂಧದಲ್ಲಿ ಮೋಹಗ್ರಸ್ತವಾದ ಮನುಷ್ಯಲೋಕ ಪಾರಮಾರ್ಥದಿಂದ ಭ್ರಷ್ಟವಾಗುತ್ತಾ ಇದೆ. ಇವರಿಗೆ ತಮ್ಮ ಬಂಧನದಿಂದ ಉಂಟಾದ ಕ್ಲೇಶಗಳ ಅನುಭವವೂ ಆಗುವುದಿಲ್ಲ.॥14॥
</details>

<details open><summary>ಮೂಲಮ್ - 15</summary>

ತತ್ಕಿಮೇವಂ ಪರಿಕ್ಲಿಶ್ಯ ಲೋಕಂ  ಮೋಹನಿರಾಕೃತಮ್ ।  
ಜಿತ ಏವ ತ್ವಯಾ ಸೌಮ್ಯ ಮರ್ತ್ಯಲೋಕೋ ನಸಂಶಯಃ ॥
</details>

<details><summary>ಅನುವಾದ</summary>

ಹೀಗೆ ಮೋಹ, ಅಜ್ಞಾನದಿಂದಾಗಿ ಪರಮ ಪುರುಷಾರ್ಥದಿಂದ ವಂಚಿತವಾದ ಈ ಮನುಷ್ಯ ಲೋಕಕ್ಕೆ ಕಷ್ಟಕೊಟ್ಟು ನಿನಗೇನು ಸಿಗುವುದು? ಸೌಮ್ಯ! ನೀನು ಮನುಷ್ಯ ಲೋಕವನ್ನು ಗೆದ್ದುಕೊಂಡಿರುವುದರಲ್ಲಿ ಸಂಶಯವೇ ಇಲ್ಲ.॥15॥
</details>

<details open><summary>ಮೂಲಮ್ - 16½</summary>

ಅವಶ್ಯಮೇಭಿಃ ಸರ್ವೈಶ್ಚಗಂತವ್ಯಂ ಯಮಸಾದನಮ್ ।  
ತನ್ನಿಗೃಹ್ಣೀಷ್ವ ಪೌಲಸ್ತ್ಯ ಯಮಂ ಪರಪುರಂಜಯ ॥  
ತಸ್ಮಿಂಜಿತೇ ಜಿತಂ ಸರ್ವಂ ಭವತ್ಯೇವ ನ ಸಂಶಯಃ ।
</details>

<details><summary>ಅನುವಾದ</summary>

ಪರಪುರಂಜಯನೇ! ಈ ಮನುಷ್ಯಲೋಕವು ಅವಶ್ಯವಾಗಿ ಯಮಲೋಕಕ್ಕೆ ಹೋಗಬೇಕಾಗುತ್ತದೆ. ಆದ್ದರಿಂದ ಶಕ್ತಿಯಿದ್ದರೆ ನೀನು ಯಮರಾಜನನ್ನು ಗೆದ್ದುಕೋ. ಅವನನ್ನು ಗೆದ್ದರೆ ನೀನು ಎಲ್ಲರನ್ನು ಗೆದ್ದಂತೆ, ಇದರಲ್ಲಿ ಸಂಶಯವೇ ಇಲ್ಲ.॥16½॥
</details>

<details open><summary>ಮೂಲಮ್ - 17½</summary>

ಏವಮುಕ್ತಸ್ತು  ಲಂಕೇಶೋ  ದೀಪ್ಯಮಾನಂ ಸ್ವತೇಜಸಾ ॥  
ಅಬ್ರವೀನ್ನಾರದಂ ತತ್ರ  ಸಂಪ್ರಹಸ್ಯಾಭಿವಾದ್ಯ  ಚ ।
</details>

<details><summary>ಅನುವಾದ</summary>

ನಾರದರು ಹೀಗೆ ಹೇಳಿದಾಗ ಲಂಕಾಧಿಪತಿ ರಾವಣನು ತನ್ನ ತೇಜದಿಂದ ಉದ್ದಿಪ್ತನಾದ ದೇವಋಷಿಗೆ ಪ್ರಣಾಮ ಮಾಡಿ ನಗುತ್ತಾ ಹೇಳಿದನು.॥17½॥
</details>

<details open><summary>ಮೂಲಮ್ - 18½</summary>

ಮಹರ್ಷೇ    ದೇವಗಂಧರ್ವವಿಹಾರ  ಸಮರಪ್ರಿಯ ॥  
ಅಹಂ ಸಮುದ್ಯತೋ ಗಂತುಂ ವಿಜಯಾರ್ಥಂ ರಸಾತಲಮ್ ।
</details>

<details><summary>ಅನುವಾದ</summary>

ಮಹರ್ಷಿಯೇ! ನೀವು ದೇವ, ಗಂಧರ್ವ ಲೋಕಗಳಲ್ಲಿ ಸಂಚರಿಸುವವರು. ಯುದ್ಧದ ದೃಶ್ಯವನ್ನು ನೋಡುವುದು ನಿಮಗೆ ಪ್ರಿಯವಾಗಿದೆ. ನಾನೀಗ ರಸಾತಳಕ್ಕೆ ದಿಗ್ವಿಜಯಕ್ಕಾಗಿ ಹೊರಟಿರುವೆನು.॥18½॥
</details>

<details open><summary>ಮೂಲಮ್ - 19½</summary>

ತತೋ ಲೋಕತ್ರಯಂ ಜಿತ್ವಾ ಸ್ಥಾಪ್ಯ ನಾಗಾನ್ಸುರಾನ್ವಶೇ ॥  
ಸಮುದ್ರಮಮೃತಾರ್ಥಂ ಚ ಮಥಿಶ್ಯಾಮಿ ರಸಾಲಯಮ್ ।
</details>

<details><summary>ಅನುವಾದ</summary>

ಮತ್ತೆ ಮೂರು ಲೋಕಗಳನ್ನು ಗೆದ್ದು ನಾಗ ಮತ್ತು ದೇವತೆಗಳನ್ನು ವಶಪಡಿಸಿಕೊಂಡು ಅಮೃತ ಪ್ರಾಪ್ತಿಗಾಗಿ ರಸನಿಧಿ ಸಮುದ್ರವನ್ನು ಮಂಥನ ಮಾಡುವೆನು.॥19½॥
</details>

<details open><summary>ಮೂಲಮ್ - 20</summary>

ಅಥಾಬ್ರವೀದ್ದಶಗ್ರೀವಂ   ನಾರದೋ   ಭಗವಾನೃಷಿಃ ॥
</details>

<details open><summary>ಮೂಲಮ್ - 21½</summary>

ಕ್ವ ಖಲ್ವಿದಾನೀಂ ಮಾರ್ಗೇಣ ತ್ವಯೇಹಾನ್ಯೇನ ಗಮ್ಯತೇ ।  
ಅಯಂ ಖಲು ಸುದುರ್ಗಮ್ಯಃ ಪ್ರೇತರಾಜಪುರಂ  ಪ್ರತಿ ॥  
ಮಾರ್ಗೋ ಗಚ್ಛತಿ ದುರ್ಧರ್ಷ ಯಮಸ್ಯಾಮಿತ್ರಕರ್ಶನ ।
</details>

<details><summary>ಅನುವಾದ</summary>

ಇದನ್ನು ಕೇಳಿ ನಾರದರು ಹೇಳಿದರು - ಶತ್ರುಸೂದನ ! ನೀನು ರಸಾತಲಕ್ಕೆ ಹೋಗಬೇಕೆಂದಿದ್ದರೆ ಈಗ ಆ ಮಾರ್ಗ ವನ್ನು ಬಿಟ್ಟು ಬೇರೆ ದಾರಿಯಿಂದ ಎಲ್ಲಿಗೆ ಹೋಗುತ್ತಿರುವೆ? ದುರ್ಧರ್ಷವೀರನೇ! ರಸಾತಲದ ಮಾರ್ಗವು ಅತ್ಯಂತ ದುರ್ಗಮವಾಗಿದ್ದು, ಅದು ಯಮಲೋಕವಾಗಿಯೇ ಹೋಗುತ್ತದೆ.॥20-21½॥
</details>

<details open><summary>ಮೂಲಮ್ - 22½</summary>

ಸ ತು ಶಾರದಮೇಘಾಭಂ ಹಾಸಂಮುಕ್ತ್ವಾ ದಶಾನನಃ ॥  
ಉವಾಚ  ಕೃತಮಿತ್ಯೇವ   ವಚನಂ  ಚೇದಮಬ್ರವೀತ್ ।
</details>

<details><summary>ಅನುವಾದ</summary>

ನಾರದರು ಹೀಗೆ ಹೇಳಿದಾಗ ದಶಮುಖ ರಾವಣನು ಶರದ್ಋತುವಿನ ಮೋಡಗಳಂತೆ ಉಜ್ವಲವಾದ ನಗುವನ್ನು ಚೆಲ್ಲಿ ಹೇಳಿದನು - ದೇವಋಷಿಗಳೇ! ನಾನು ನಿಮ್ಮ ಮಾತನ್ನು ಒಪ್ಪಿಕೊಂಡೆ ಎನ್ನುತ್ತಾ ಮುಂದರಿಸಿದನು.॥22½॥
</details>

<details open><summary>ಮೂಲಮ್ - 23½</summary>

ತಸ್ಮಾದೇವಮಹಂ     ಬ್ರಹ್ಮನ್ವೈವಸ್ವತವಧೋದ್ಯತಃ ॥  
ಗಚ್ಛಾಮಿ ದಕ್ಷಿಣಾಮಾಶಾಂ ಯತ್ರ ಸೂರ್ಯಾತ್ಮಜೋ ನೃಪಃ ।
</details>

<details><summary>ಅನುವಾದ</summary>

ಬ್ರಹ್ಮನ್! ಈಗ ಯಮರಾಜನನ್ನು ವಧಿಸಲು ನಾನು ಸೂರ್ಯಪುತ್ರ ಯಮರಾಜ ವಾಸಿಸುವ ದಕ್ಷಿಣ ದಿಕ್ಕಿಗೆ ಹೋಗುತ್ತೇನೆ.॥23½॥
</details>

<details open><summary>ಮೂಲಮ್ - 24½</summary>

ಮಯಾ ಹಿ ಭಗವನ್ಕ್ರೋಧಾತ್ಪ್ರತಿಜ್ಞಾತಂ ರಣಾರ್ಥಿನಾ ॥  
ಅವಜೇಷ್ಯಾಮಿ ಚತುರೋ ಲೋಕಪಾಲಾನಿತಿ ಪ್ರಭೋ ।
</details>

<details><summary>ಅನುವಾದ</summary>

ಸ್ವಾಮಿ! ಪೂಜ್ಯರೇ! ನಾನು ಯುದ್ಧದ ಇಚ್ಛೆಯಿಂದ ನಾಲ್ಕೂ ಲೋಕಪಾಲಕರನ್ನು ಸೋಲಿಸುವೆನು ಎಂದು ಕ್ರೋಧದಿಂದ ಪ್ರತಿಜ್ಞೆ ಮಾಡಿರುವೆನು.॥24½॥
</details>

<details open><summary>ಮೂಲಮ್ - 25½</summary>

ತದಿಹ ಪ್ರಸ್ಥಿತೋಹಂ ವೈ  ಪಿತೃರಾಜಪುರಂ  ಪ್ರತಿ ॥  
ಪ್ರಾಣಿಸಂಕ್ಲೇಶಕರ್ತಾರಂ ಯೋಜಯಿಷ್ಯಾಮಿ ಮೃತ್ಯುನಾ ।
</details>

<details><summary>ಅನುವಾದ</summary>

ಆದ್ದರಿಂದ ನಾನು ಇಲ್ಲಿಂದ ಹೊರಡುವೆನು. ಜಗತ್ತಿನ ಪ್ರಾಣಿಗಳಿಗೆ ಮೃತ್ಯುವಿನ ಕಷ್ಟ ಕೊಡುವ ಸೂರ್ಯಪುತ್ರ ಸ್ವತಃ ಯಮನನ್ನೇ ಮೃತ್ಯುಮುಖವಾಗಿಸುವೆನು.॥25½॥
</details>

<details open><summary>ಮೂಲಮ್ - 26½</summary>

ಏವಮುಕ್ತ್ವಾ ದಶಗ್ರೀವೋ ಮುನಿಂ ತಮಭಿವಾದ್ಯ ಚ ॥  
ಪ್ರಯಯೌ ದಕ್ಷಿಣಾಮಾಶಾಂ ಪ್ರವಿಷ್ಟಃ ಸಹ ಮಂತ್ರಿಭಿಃ ।
</details>

<details><summary>ಅನುವಾದ</summary>

ಹೀಗೆ ಹೇಳಿ ದಶಗ್ರೀವನು ಮುನಿಗೆ ವಂದಿಸಿ ಮಂತ್ರಿಗಳೊಂದಿಗೆ ದಕ್ಷಿಣ ದಿಕ್ಕಿನ ಕಡೆಗೆ ತೆರಳಿದನು.॥26½॥
</details>

<details open><summary>ಮೂಲಮ್ - 27½</summary>

ನಾರದಸ್ತು ಮಹಾತೇಜಾ ಮುಹೂರ್ತಂ  ಧ್ಯಾನಮಾಸ್ಥಿತಃ ॥  
ಚಿಂತಯಾಮಾಸ ವಿಪ್ರೇಂದ್ರೋ ವಿಧೂಮ ಇವ ಪಾವಕಃ ।
</details>

<details><summary>ಅನುವಾದ</summary>

ಅವನು ಹೊರಟುಹೋದ ಬಳಿಕ ಹೊಗೆಯಿಲ್ಲದ ಅಗ್ನಿಯಂತೆ ಮಹಾ ತೇಜಸ್ವೀ ವಿಪ್ರ ನಾರದರು ಎರಡು ಗಳಿಗೆ ಧ್ಯಾನಸ್ಥರಾಗಿ ಹೀಗೆ ಯೋಚಿಸತೊಡಗಿದರು.॥27½॥
</details>

<details open><summary>ಮೂಲಮ್ - 28½</summary>

ಯೇನ ಲೋಕಾಸಯಃ ಸೇಂದ್ರಾಃ ಕ್ಲಿಶ್ಯಂತೇ ಸಚರಾಚರಾಃ ॥  
ಕ್ಷೀಣೇ ಚಾಯುಷಿ ಧರ್ಮೇಣ ಸ ಕಾಲೋ ಜೇಷ್ಯತೇ ಕಥಮ್ ।
</details>

<details><summary>ಅನುವಾದ</summary>

ಆಯುಸ್ಸು ಮುಗಿದಾಗ ಯಾರಿಂದ ಧರ್ಮಪೂರ್ವಕ ಇಂದ್ರಸಹಿತ ಮೂರು ಲೋಕಗಳ ಚರಾಚರ ಪ್ರಾಣಿಗಳನ್ನು ಕಷ್ಟದಲ್ಲಿ ಕೆಡಹುವ, ಕ್ಲೇಶದಲ್ಲಿ ಹಾಕುವ ಆ ಯಮರಾಜ ಈ ರಾವಣ ನಿಂದ ಹೇಗೆ ಗೆಲ್ಲಲ್ಪಡುತ್ತಾನೆ.॥28½॥
</details>

<details open><summary>ಮೂಲಮ್ - 29</summary>

ಸ್ವದತ್ತಕೃತಸಾಕ್ಷೀ  ಯೋ  ದ್ವಿತೀಯ   ಇವ   ಪಾವಕಃ ॥
</details>

<details open><summary>ಮೂಲಮ್ - 30½</summary>

ಲಬ್ಧಸಂಜ್ಞಾ ವಿಚೇಷ್ಟಂತೇ ಲೋಕಾ ಯಸ್ಯ ಮಹಾತ್ಮನಃ ।  
ಯಸ್ಯ ನಿತ್ಯಂ ತ್ರಯೋ ಲೋಕಾ ವಿದ್ರವಂತಿ ಭಯಾರ್ದಿತಾಃ ॥  
ತಂ ಕಥಂ ರಾಕ್ಷಸೇಂದ್ರೋಸೌ ಸ್ವಯಮೇವ ಗಮಿಷ್ಯತಿ ।
</details>

<details><summary>ಅನುವಾದ</summary>

ಯಾರು ಜೀವಿಗಳ ದಾನ ಮತ್ತು ಕರ್ಮಸಾಕ್ಷಿಯಾಗಿದ್ದಾನೋ, ಯಾರು ಮತ್ತೊಬ್ಬ ಅಗ್ನಿಯಂತೆ ತೇಜಸ್ವಿಯಾಗಿದ್ದಾನೋ, ಯಾವ ಮಹಾತ್ಮನಿಂದ ಚೈತನ್ಯ ಪಡೆದು ಎಲ್ಲ ಜೀವಿಗಳು ನಾನಾ ರೀತಿಯ ಚೇಷ್ಟೆ ಗಳನ್ನು ಮಾಡುವರೋ, ಯಾರ ಭಯದಿಂದ ಪೀಡಿತರಾಗಿ ತ್ರಿಲೋಕದ ಪ್ರಾಣಿಗಳು ದೂರ ಓಡುತ್ತಾರೋ, ಅವನ  ಬಳಿಗೆ ಈ ರಾಕ್ಷಸೇಶ್ವರ ಸ್ವತಃ ಹೇಗೆ ಹೋಗಬಲ್ಲನು.॥29-30½॥
</details>

<details open><summary>ಮೂಲಮ್ - 31</summary>

ಯೋ ವಿಧಾತಾ ಚ ಧಾತಾ ಚ ಸುಕೃತಂ ದುಷ್ಕೃತಂ ತಥಾ ॥
</details>

<details open><summary>ಮೂಲಮ್ - 32</summary>

ತ್ರೈಲೋಕ್ಯಂ ವಿಜಿತಂ ಯೇನ ತಂ ಕಥಂ ವಿಜಯಿಷ್ಯತೇ ।  
ಅಪರಂ ಕಿಂ  ತು  ಕೃತ್ವೈವಂ  ವಿಧಾನಂ  ಸಂವಿಧಾಸ್ಯತಿ ॥
</details>

<details><summary>ಅನುವಾದ</summary>

ತ್ರಿಲೋಕಗಳನ್ನು ಧರಿಸಿ ಪೋಷಿಸುವ, ಪಾಪ-ಪುಣ್ಯಗಳ ಫಲ ಕೊಡುವ, ಮೂರು ಲೋಕಗಳ ಮೇಲೆ ವಿಜಯ ಪಡೆದ ಆ ಕಾಲದೇವನನ್ನು ಈ ರಾಕ್ಷಸನು ಹೇಗೆ ಜಯಿಸಬಲ್ಲನು? ಕಾಲವೇ ಎಲ್ಲರ ಸಾಧನವಾಗಿದೆ. ಈ ರಾಕ್ಷಸನು ಕಾಲವನ್ನು ಬಿಟ್ಟು ಬೇರೆ ಯಾವ ಸಾಧನವನ್ನು ಗಳಿಸಿ ಆ ಕಾಲನ ಮೇಲೆ ಹೇಗೆ ವಿಜಯ ಪಡೆಯುವನು.॥31-32॥
</details>

<details open><summary>ಮೂಲಮ್ - 33</summary>

ಕೌತೂಹಲಂ ಸಮುತ್ಪನ್ನೋ ಯಾಸ್ಯಾಮಿ ಯಮಸಾದನಮ್ ।  
ವಿಮರ್ದಂ ದ್ರಷ್ಟುಮನಯೋರ್ಯಮರಾಕ್ಷಸಯೋಃ ಸ್ವಯಮ್ ॥
</details>

<details><summary>ಅನುವಾದ</summary>

ಈ ನನ್ನ ಮನಸ್ಸಿನಲ್ಲಿ ಕುತೂಹಲ ಉಂಟಾಗಿದೆ, ಆದ್ದರಿಂದ ಈ ಯಮರಾಜ ಮತ್ತು ರಾಕ್ಷಸರಾಜರ ಯುದ್ಧವನ್ನು ನೋಡಲು ನಾನೂ ಯಮಲೋಕಕ್ಕೆ ಹೋಗುವೆನು.॥33॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಉತ್ತರ ಕಾಂಡದಲ್ಲಿ ಇಪ್ಪತ್ತನೆಯ ಸರ್ಗ ಪೂರ್ಣವಾಯಿತು. ॥20॥
</details>
