+++
title = "०१६ वालिवधः"
title_english = "016 Sugreeva s second fight and Vali s falling down"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-016-Vali_Vadhaha.mp3"></div>
</details>



<details><summary>ಭಾಗಸೂಚನಾ</summary>

ವಾಲಿಯು ತಾರೆಯನ್ನು ಗದರಿಸಿ ಹಿಂದಕ್ಕೆ ಕಳಿಸುವುದು, ಸುಗ್ರೀವನೊಂದಿಗೆ ಹೋರಾಟ ಹಾಗೂ ಶ್ರೀರಾಮನ ಬಾಣದಿಂದ ಗಾಯಗೊಂಡು ನೆಲಕ್ಕೊರಗಿದುದು
</details>

<details open><summary>ಮೂಲಮ್ - 1</summary>

ತಾಮೇವಂ ಬ್ರುವತೀಂ ತಾರಾಂ ತಾರಾಧಿಪನಿಭಾನನಾಮ್ ।  
ವಾಲೀ ನಿರ್ಭರ್ತ್ಸಯಾಮಾಸ ವಚನಂ ಚೇದಮಬ್ರವೀತ್ ॥
</details>

<details><summary>ಅನುವಾದ</summary>

ತಾರಾಪತಿ ಚಂದ್ರನಂತೆಮುಖವುಳ್ಳ ತಾರೆಯು ಹೀಗೆ ಮಾತನಾಡುತ್ತಿರುವುದನ್ನು ನೋಡಿ ವಾಲಿಯು ಆಕೆಯನ್ನು ಗದರಿಸುತ್ತಾ ಇಂತೆಂದನು.॥1॥
</details>

<details open><summary>ಮೂಲಮ್ - 2</summary>

ಗರ್ಜತೋಽಸ್ಯ ಸುಸಂರಂಬ್ಧಂ ಭ್ರಾತುಃ ಶತ್ರೋರ್ವಿಶೇಷತಃ ।  
ಮರ್ಷಯಿಷ್ಯಾಮಿ ಕೇನಾಪಿ ಕಾರಣೇನ ವರಾನನೇ ॥
</details>

<details><summary>ಅನುವಾದ</summary>

ವರಾನನೇ! ನನ್ನ ಶತ್ರುವಾದ ಈ ತಮ್ಮನ ಗರ್ಜನೆ ಮತ್ತು ಉತ್ತೇಜಿತ ಚೇಷ್ಟೆಯನ್ನು ನಾನು ಯಾವ ಕಾರಣದಿಂದಲೂ ಸಹಿಸಲಾರೆನು.॥2॥
</details>

<details open><summary>ಮೂಲಮ್ - 3</summary>

ಅಧರ್ಷಿತಾನಾಂ ಶೂರಾಣಾಂ ಸಮರೇಷ್ವ ನಿವರ್ತಿನಾಮ್ ।  
ಧರ್ಷಣಾಮರ್ಷಣಂ ಭೀರು ಮರಣಾದತಿರಿಚ್ಯತೇ ॥
</details>

<details><summary>ಅನುವಾದ</summary>

ಭೀರು! ಎಂದೂ ಸೋಲದಿರುವ ಹಾಗೂ ಯುದ್ಧದಲ್ಲಿ ಎಂದಿಗೂ ಬೆನ್ನು ತೋರದಿರುವ ಶೂರವೀರರಿಗೆ ಶತ್ರುವಿನ ಆಹ್ವಾನವನ್ನು ಸಹಿಸುವುದು ಸಾವಿಗಿಂತಲೂ ಹೆಚ್ಚಿನ ದುಃಖದಾಯಕವಾಗಿದೆ.॥3॥
</details>

<details open><summary>ಮೂಲಮ್ - 4</summary>

ಸೋಢುಂ ನ ಚ ಸಮರ್ಥೋಽಹಂ ಯುದ್ಧಕಾಮಸ್ಯ ಸಂಯುಗೇ ।  
ಸುಗ್ರೀವಸ್ಯ ಚ ಸಂರಂಭಂ ಹೀನಗ್ರೀವಸ್ಯ ಗರ್ಜಿತಮ್ ॥
</details>

<details><summary>ಅನುವಾದ</summary>

ಈ ಹೀನಗ್ರೀವ ಸುಗ್ರೀವನು ಸಂಗ್ರಾಮ ಭೂಮಿಯಲ್ಲಿ ನನ್ನೊಂದಿಗೆ ಯುದ್ಧಮಾಡಲು ಇಚ್ಛಿಸುತ್ತಿರುವನು. ನಾನು ಇವನ ರೋಷಾವೇಶ ಮತ್ತು ಗರ್ಜನೆ-ತಿರಸ್ಕಾರವನ್ನು ಸಹಿಸಲು ಅಸಮರ್ಥನಾಗಿದ್ದೇನೆ.॥4॥
</details>

<details open><summary>ಮೂಲಮ್ - 5</summary>

ನ ಚ ಕಾರ್ಯೋ ವಿಷಾದಸ್ತೇ ರಾಘವಂ ಪ್ರತಿ ಮತ್ಕೃತೇ ।  
ಧರ್ಮಜ್ಞಶ್ಚ ಕೃತಜ್ಞಶ್ಚ ಕಥಂ ಪಾಪಂ ಕರಿಷ್ಯತಿ ॥
</details>

<details><summary>ಅನುವಾದ</summary>

ಶ್ರೀರಾಮನ ಕುರಿತು ಯೋಚಿಸಿಯೂ ನೀನು ನನಗಾಗಿ ವಿಷಾದಿಸಬಾರದು, ಏಕೆಂದರೆ ಅವನು ಧರ್ಮದ ಜ್ಞಾನವುಳ್ಳವನೂ, ಕರ್ತವ್ಯಾಕರ್ತವ್ಯವನ್ನು ತಿಳಿಯುವವನಾಗಿದ್ದಾನೆ, ಹೀಗಿರುವಾಗ ಪಾಪವನ್ನು ಹೇಗೆ ಮಾಡಬಲ್ಲನು.॥5॥
</details>

<details open><summary>ಮೂಲಮ್ - 6</summary>

ನಿವರ್ತಸ್ವ ಸಹ ಸ್ತ್ರೀಭಿಃ ಕಥಂ ಭೂಯೋಽನುಗಚ್ಛಸಿ ।  
ಸೌಹೃದಂ ದರ್ಶಿತಂ ತಾವನ್ಮಯಿ ಭಕ್ತಿಸ್ತ್ವಯಾ ಕೃತಾ ॥
</details>

<details open><summary>ಮೂಲಮ್ - 7</summary>

ಪ್ರತಿಯೋತ್ಸ್ಯಾಮ್ಯಹಂ ಗತ್ವಾ ಸುಗ್ರೀವಂ ಜಹಿ ಸಂಭ್ರಮಮ್ ।  
ದರ್ಪಂ ಚಾಸ್ಯ ವಿನೇಷ್ಯಾಮಿ ನ ಚ ಪ್ರಾಣೈರ್ವಿಮೋಕ್ಷ್ಯತೇ ॥
</details>

<details><summary>ಅನುವಾದ</summary>

ನೀನು ಈ ಸ್ತ್ರೀಯರೊಂದಿಗೆ ಮರಳಿ ಹೋಗು. ಏಕೆ ನನ್ನ ಹಿಂದೆ ಪದೇ-ಪದೇ ಬರುತ್ತಿರುವೆ? ನೀನು ನನ್ನ ಕುರಿತು ಪ್ರೇಮವನ್ನು ಪ್ರಕಟಿಸಿದೆ. ಭಕ್ತಿಯ ಪರಿಚಯವನ್ನು ಮಾಡಿಸಿದೆ. ಈಗ ಹೋಗು, ಗಾಬರಿಯಾಗಬೇಡ. ನಾನು ಹೋಗಿ ಸುಗ್ರೀವನನ್ನು ಎದುರಿಸುವೆನು. ಅವನ ಉದ್ಧಟತನವನ್ನು ನುಚ್ಚು ನೂರಾಗಿಸುವೆನು. ಆದರೆ ಪ್ರಾಣ ತೆಗೆಯುವುದಿಲ್ಲ.॥6-7॥
</details>

<details open><summary>ಮೂಲಮ್ - 8</summary>

ಅಹಂ ಹ್ಯಾಜಿಸ್ಥಿತಸ್ಯಾಸ್ಯ ಕರಿಷ್ಯಾಮಿ ಯಥೇಪ್ಸಿತಮ್ ।  
ವೃಕ್ಷೈರ್ಮುಷ್ಟಿಪ್ರಹಾರೈಶ್ಚ ಪೀಡಿತಃ ಪ್ರತಿಯಾಸ್ಯತಿ ॥
</details>

<details><summary>ಅನುವಾದ</summary>

ಯುದ್ಧದಲ್ಲಿ ನಿಂತ ಸುಗ್ರೀವ ಎಲ್ಲ ಇಚ್ಛೆಗಳನ್ನು ನಾನು ಪೂರ್ಣಗೊಳಿಸುವೆನು. ವೃಕ್ಷಗಳ ಮತ್ತು ಮುಷ್ಠಿಗಳ ಏಟಿನಿಂದ ಪೀಡಿತನಾಗಿ ಅವನು ಸ್ವತಃ ಓಡಿಹೋಗುವನು.॥8॥
</details>

<details open><summary>ಮೂಲಮ್ - 9</summary>

ನ ಮೇ ಗರ್ವಿತಮಾಯಸ್ತಂ ಸಹಿಷ್ಯತಿ ದುರಾತ್ಮವಾನ್ ।  
ಕೃತಂ ತಾರೇ ಸಹಾಯತ್ವಂ ದರ್ಶಿತಂ ಸೌಹೃದಂ ಮಯಿ ॥
</details>

<details><summary>ಅನುವಾದ</summary>

ತಾರೆ! ದುರಾತ್ಮಾ ಸುಗ್ರೀವನು ನನ್ನ ಯುದ್ದ ವಿಷಯಕ ದರ್ಪ ಮತ್ತು ಉದ್ಯೋಗವನ್ನು ಸಹಿಸಲಾರನು. ನೀನು ಬೌದ್ಧಿಕ ಸಹಾಯಕತೆಯನ್ನು ಹಾಗೂ ನನ್ನ ಕುರಿತು ತನ್ನ ಸೌಹಾರ್ದವನ್ನು ಚೆನ್ನಾಗಿ ತೋರಿಸಿರುವೆ.॥9॥
</details>

<details open><summary>ಮೂಲಮ್ - 10</summary>

ಶಾಪಿತಾಸಿ ಮಮ ಪ್ರಾಣೈರ್ನಿವರ್ತಸ್ವ ಜಯೇನ ಚ ।  
ಅಹಂ ಜಿತ್ವಾ ನಿವರ್ತಿಷ್ಯೇ ತಮಹಂ ಭ್ರಾತರಂ ರಣೇ ॥
</details>

<details><summary>ಅನುವಾದ</summary>

ಈಗ ನೀನು ಈ ಸ್ತ್ರೀಯರೊಂದಿಗೆ ಮರಳಿ ಹೋಗು, ಈಗ ಹೆಚ್ಚು ಹೇಳುವ ಆವಶ್ಯಕತೆ ಇಲ್ಲ; ನಾನು ಯುದ್ಧದಲ್ಲಿ ಆ ತಮ್ಮನನ್ನು ಗೆದ್ದು ಮರಳುವೆನು ಎಂದು ನನ್ನ ಪ್ರಾಣಗಳ ಮೇಲೆ ಆಣೆಯಿಟ್ಟು ಹೇಳುತ್ತೇನೆ.॥10॥
</details>

<details open><summary>ಮೂಲಮ್ - 11</summary>

ತಂ ತು ತಾರಾ ಪರಿಷ್ವಜ್ಯ ವಾಲಿನಂ ಪ್ರಿಯವಾದಿನೀ ।  
ಚಕಾರ ರುದತೀ ಮಂದಂ ದಕ್ಷಿಣಾ ಸಾ ಪ್ರದಕ್ಷಿಣಮ್ ॥
</details>

<details><summary>ಅನುವಾದ</summary>

ಇದನ್ನು ಕೇಳಿ ಅತ್ಯಂತ ಉದಾರ ಸ್ವಭಾವವುಳ್ಳ ತಾರೆಯು ವಾಲಿಯನ್ನು ಆಲಿಂಗಿಸಿ ಮೆಲ್ಲಗೆ ಅಳುತ್ತಾ ಅವನ ಪ್ರದಕ್ಷಿಣೆ ಮಾಡಿದಳು.॥11॥
</details>

<details open><summary>ಮೂಲಮ್ - 12</summary>

ತತಃ ಸ್ವಸ್ತ್ತ್ಯಯನಂ ಕೃತ್ವಾ ಮಂತ್ರವಿದ್ ವಿಜಯೈಷಿಣೀ ।  
ಅಂತಃಪುರಂ ಸಹ ಸ್ತ್ರೀಭಿಃ ಪ್ರವಿಷ್ಟಾ ಶೋಕಮೋಹಿತಾ ॥
</details>

<details><summary>ಅನುವಾದ</summary>

ಅವಳು ಪತಿಯ ವಿಜಯವನ್ನು ಬಯಸುತ್ತಿದ್ದಳು ಮತ್ತು ಮಂತ್ರಗಳನ್ನು ಬಲ್ಲವಳಾಗಿದ್ದಳು. ಅದಕ್ಕಾಗಿ ಆಕೆಯು ವಾಲಿಯ ಮಂಗಲ ಕಾಮನೆಯಿಂದ ಸ್ವಸ್ತಿವಾಚನ ಮಾಡಿ, ಶೋಕದಿಂದ ಮೋಹಗೊಂಡು ಇತರ ಸ್ತ್ರೀಯರಿಂದೊಡಗೂಡಿ ಅಂತಃಪುರಕ್ಕೆ ಹೊರಟುಹೋದಳು.॥12॥
</details>

<details open><summary>ಮೂಲಮ್ - 13</summary>

ಪ್ರವಿಷ್ಟಾಯಾಂ ತು ತಾರಾಯಾಂ ಸಹ ಸ್ತ್ರೀಭಿಃ ಸ್ವಮಾಲಯಮ್ ।  
ನಗರ್ಯಾನಿರ್ಯಯೌ ಕ್ರುದ್ಧೋ ಮಹಾಸರ್ಪ ಇವ ಶ್ವಸನ್ ॥
</details>

<details><summary>ಅನುವಾದ</summary>

ಸ್ತ್ರೀಯರಸಹಿತ ತಾರೆಯು ಅಂತಃಪುರಕ್ಕೆ ಹೊರಟುಹೋದ ಬಳಿಕ ವಾಲಿಯು ಕ್ರೋಧಗೊಂಡು ಮಹಾಸರ್ಪದಂತೆ ದೀರ್ಘವಾಗಿ ನಿಟ್ಟುಸಿರು ಬಿಡುತ್ತಾ ನಗರದಿಂದ ಹೊರಬಿದ್ದನು.॥13॥
</details>

<details open><summary>ಮೂಲಮ್ - 14</summary>

ಸ ನಿಃಶ್ವಸ್ಯ ಮಹಾರೋಷೋ ವಾಲೀ ಪರಮವೇಗವಾನ್ ।  
ಸರ್ವತಶ್ಚಾರಯನ್ ದೃಷ್ಟಿಂ ಶತ್ರುದರ್ಶನಕಾಂಕ್ಷಯಾ ॥
</details>

<details><summary>ಅನುವಾದ</summary>

ಮಹಾರೋಷದಿಂದ ಕೂಡಿ, ಅತ್ಯಂತ ವೇಗವಾಗಿ ದೀರ್ಘವಾಗಿ ನಿಟ್ಟುಸಿರು ಬಿಟ್ಟು ಶತ್ರುವನ್ನು ನೋಡುವ ಇಚ್ಛೆಯಿಂದ ಸುತ್ತಲೂ ಕಣ್ಣುಹಾಯಿಸಿದನು.॥14॥
</details>

<details open><summary>ಮೂಲಮ್ - 15</summary>

ಸ ದದರ್ಶ ತತಃ ಶ್ರೀಮಾನ್ ಸುಗ್ರೀವಂ ಹೇಮಪಿಂಗಲಮ್ ।  
ಸುಸಂವೀತಮವಷ್ಟಬ್ಧಂ ದೀಪ್ಯಮಾನಮಿವಾನಲಮ್ ॥
</details>

<details><summary>ಅನುವಾದ</summary>

ಇಷ್ಟರಲ್ಲಿ ಶ್ರೀಮಾನ್ ವಾಲಿಯು ಸುವರ್ಣದಂತಹ ಪಿಂಗಳ ವರ್ಣದ ಸುಗ್ರೀವನನ್ನು ನೋಡಿದನು. ಅವನು ಸೊಂಟಕಟ್ಟಿ ಯುದ್ಧಕ್ಕಾಗಿ ಸಿದ್ಧನಾಗಿದ್ದು, ಪ್ರಜ್ವಿಲಿತ ಅಗ್ನಿಯಂತೆ ಪ್ರಕಾಶಿಸುತ್ತಿದ್ದನು.॥15॥
</details>

<details open><summary>ಮೂಲಮ್ - 16</summary>

ತಂ ಸ ದೃಷ್ಟ್ವಾ ಮಹಾಬಾಹುಃ ಸುಗ್ರೀವಂ ಪರ್ಯವಸ್ಥಿತಮ್ ।  
ಗಾಢಂ ಪರಿದಧೇ ವಾಸೋ ವಾಲೀ ಪರಮಕೋಪನಃ ॥
</details>

<details><summary>ಅನುವಾದ</summary>

ಸುಗ್ರೀವನು ನಿಂತಿರುವುದನ್ನು ನೋಡಿ ವಾಲಿಯು ಅತ್ಯಂತ ಕುಪಿತನಾದನು. ಅವನು ಸೊಂಟವನ್ನು ಬಿಗಿಯಾಗಿ ಕಟ್ಟಿಕೊಂಡನು.॥16॥
</details>

<details open><summary>ಮೂಲಮ್ - 17</summary>

ಸ ವಾಲೀ ಗಾಢಸಂವಿತೋ ಮುಷ್ಟಿಮುದ್ಯಮ್ಯ ವೀರ್ಯವಾನ್ ।  
ಸುಗ್ರೀವಮೇವಾಭಿಮುಖೋ ಯಯೌ ಯೋದ್ಧುಂ ಕೃತಕ್ಷಣಃ ॥
</details>

<details><summary>ಅನುವಾದ</summary>

ಸೊಂಟವನ್ನು ಗಟ್ಟಿಯಾಗಿ ಬಿಗಿದು ಪರಾಕ್ರಮಿ ವಾಲಿಯು ಪ್ರಹಾರದ ಅವಕಾಶವನ್ನು ನೋಡುತ್ತಾ ಮುಷ್ಠಿಬಿಗಿದು ಕೊಂಡು ಸುಗ್ರೀವನ ಕಡೆಗೆ ಹೊರಟನು.॥17॥
</details>

<details open><summary>ಮೂಲಮ್ - 18</summary>

ಶ್ಲಿಷ್ಟಂ ಮುಷ್ಟಿಂ ತಮುದ್ಯಮ ಸಂರಬ್ಧತರಮಾಗತಃ ।  
ಸುಗ್ರೀವೋಽಪಿ ತಮುದ್ದಿಶ್ಯ ವಾಲಿನಂ ಹೇಮಮಾಲಿನಮ್ ॥
</details>

<details><summary>ಅನುವಾದ</summary>

ಸುಗ್ರೀವನೂ ಕೂಡ ಸುವರ್ಣ ಮಾಲಾಧಾರೀ ವಾಲಿಯನ್ನು ಉದ್ದೇಶಿಸಿ ಮುಷ್ಠಿಯನ್ನು ಬಿಗಿದುಕೊಂಡು ಬಹಳ ಆವೇಶದೊಂದಿಗೆ ಅವನ ಕಡೆಗೆ ನಡೆದನು.॥18॥
</details>

<details open><summary>ಮೂಲಮ್ - 19</summary>

ತಂ ವಾಲೀ ಕ್ರೋಧತಾಮ್ರಾಕ್ಷಃ ಸುಗ್ರೀವಂ ರಣಕೋವಿದಮ್ ।  
ಆಪತಂತಂ ಮಹಾವೇಗಮಿದಂ ವಚನಮಬ್ರವೀತ್ ॥
</details>

<details><summary>ಅನುವಾದ</summary>

ರಣಕೋವಿದ ಮಹಾ ವೇಗಶಾಲಿ ಸುಗ್ರೀವನು ತನ್ನ ಕಡೆಗೆ ಬರುತ್ತಿರುವುದನ್ನು ನೋಡಿ ವಾಲಿಯು ಕ್ರೋಧದಿಂದ ಕಣ್ಣುಗಳನ್ನು ಕೆಂಪಾಗಿಸಿಕೊಂಡು ಹೇಳಿದನು.॥19॥
</details>

<details open><summary>ಮೂಲಮ್ - 20</summary>

ಏಷ ಮುಷ್ಟಿರ್ಮಹಾನ್ ಬದ್ಧೋ ಗಾಢಃ ಸುನಿಹಿತಾಂಗುಲಿಃ ।  
ಮಯಾ ವೇಗವಿಮುಕ್ತಸ್ತೇ ಪ್ರಾಣಾನಾದಾಯ ಯಾಸ್ಯತಿ ॥
</details>

<details><summary>ಅನುವಾದ</summary>

ಸುಗ್ರೀವನೇ! ನೋಡು, ಬಿಗಿಯಾಗಿ ಎಲ್ಲ ಬೆರಳುಗಳು ಜೊತೆ ಸೇರಿದ ಈ ಭಾರೀ ಮುಷ್ಠಿಯನ್ನು ನೋಡು. ನಾನು ಹೊಡೆಯುವ ಈ ಮುಷ್ಠಿಯಿಂದ ನಿನ್ನ ಪ್ರಾಣಗಳು ಹಾರಿಹೋಗುವವು.॥20॥
</details>

<details open><summary>ಮೂಲಮ್ - 21</summary>

ಏವಮುಕ್ತಸ್ತು ಸುಗ್ರೀವಃ ಕ್ರುದ್ಧೋ ವಾಲಿನಮಬ್ರವೀತ್ ।  
ತವ ಚೈಷ ಹರನ್ ಪ್ರಾಣಾನ್ ಮುಷ್ಟಿಃ ಪತತು ಮೂರ್ಧನಿ ॥
</details>

<details><summary>ಅನುವಾದ</summary>

ವಾಲಿಯು ಹೀಗೆ ಹೇಳಿದಾಗ ಸುಗ್ರೀವನು ಕ್ರೋಧದಿಂದ ಅವನಲ್ಲಿ ಹೇಳಿದನು - ‘ನನ್ನ ಈ ಮುಷ್ಠಿಯೂ ನಿನ್ನ ಪ್ರಾಣ ತೆಗೆಯಲು ನಿನ್ನ ಮಸ್ತಕದಲ್ಲಿ ಬೀಳುವುದು.॥21॥
</details>

<details open><summary>ಮೂಲಮ್ - 22</summary>

ತಾಡಿತಸ್ತೇನ ತಂ ಕ್ರುದ್ಧಃ ಸಮಭಿಕ್ರಮ್ಯ ವೇಗತಃ ।  
ಅಭವಚ್ಛೋಣಿತೋದ್ಗಾರೀ ಸಾಪೀಡ ಇವ ಪರ್ವತಃ ॥
</details>

<details><summary>ಅನುವಾದ</summary>

ಅಷ್ಟರಲ್ಲಿ ವಾಲಿಯು ವೇಗವಾಗಿ ಆಕ್ರಮಣ ಮಾಡಿ ಸುಗ್ರೀವನಿಗೆ ಗುದ್ದಿದನು. ಆ ಏಟಿನಿಂದ ಗಾಯಗೊಂಡು ಕುಪಿತನಾದ ಸುಗ್ರೀವನ ಬಾಯಿಂದ ಝರಿಗಳಿಂದ ಕೂಡಿದ ಪರ್ವತದಂತೆ ರಕ್ತ ಹರಿಯತೊಡಗಿತು.॥22॥
</details>

<details open><summary>ಮೂಲಮ್ - 23</summary>

ಸುಗ್ರೀವೇಣ ತು ನಿಃಶಂಕಂ ಸಾಲಮುತ್ಪಾಟ್ಯ ತೇಜಸಾ ।  
ಗಾತ್ರೇಷ್ವಭಿಹತೋ ವಾಲೀ ವಜ್ರೇಣೇವ ಮಹಾಗಿರಿಃ ॥
</details>

<details><summary>ಅನುವಾದ</summary>

ಅನಂತರ ಸುಗ್ರೀವನೂ ನಿಃಶಂಕನಾಗಿ ಬಲವಾಗಿ ಒಂದು ಸಾಲವೃಕ್ಷವನ್ನು ಕಿತ್ತು, ಅದರಿಂದ ಇಂದ್ರನು ವಿಶಾಲ ಪರ್ವತವನ್ನು ವಜ್ರದಿಂದ ಪ್ರಹರಿಸುವಂತೆ ವಾಲಿಯ ಮೇಲೆ ಪ್ರಹರಿಸಿದನು.॥23॥
</details>

<details open><summary>ಮೂಲಮ್ - 24</summary>

ಸ ತು ವೃಕ್ಷೇಣ ನಿರ್ಭಗ್ನಃ ಸಾಲತಾಡನವಿಹ್ವಲಃ ।  
ಗುರುಭಾರಭರಾಕ್ರಾಂತಾ ನೌಃ ಸಸಾರ್ಥೇವ ಸಾಗರೇ ॥
</details>

<details><summary>ಅನುವಾದ</summary>

ಆ ವೃಕ್ಷದ ಏಟಿನಿಂದ ವಾಲಿಯು ಗಾಯಗೊಂಡು ವಿಹ್ವಲನಾಗಿ ವ್ಯಾಪಾರಿಗಳು ಹತ್ತಿದ ನಾವೆಯು ಭಾರೀ ಭಾರದಿಂದ ಸಾಗರ ದಲ್ಲಿ ತೂಗಾಡುವಂತೆ ವಾಲಿಯು ನಡುಗತೊಡಗಿದನು.॥24॥
</details>

<details open><summary>ಮೂಲಮ್ - 25</summary>

ತೌ ಭೀಮಬಲ ವಿಕ್ರಾಂತೌ ಸುಪರ್ಣ ಸಮವೇಗಿತೌ ।  
ಪ್ರವೃದ್ಧೌ ಘೋರವಪುಕ್ಷೌ ಚಂದ್ರಸೂರ್ಯಾವಿವಾಂಬರೇ ॥
</details>

<details><summary>ಅನುವಾದ</summary>

ಆ ಇಬ್ಬರೂ ಸೋದರರ ಬಲ, ಪರಾಕ್ರಮ ಭಯಂಕರವಾಗಿತ್ತು. ಇಬ್ಬರ ವೇಗಗಳು ಗರುಡನಂತಿತ್ತು. ಅವರಿಬ್ಬರೂ ಭಯಂಕರ ರೂಪಧರಿಸಿ ಜೋರಾಗಿ ಕಾದಾಡುತ್ತಿದ್ದರು. ಪೂರ್ಣಿಮೆಯ ಆಕಾಶದಲ್ಲಿ ಸೂರ್ಯ-ಚಂದ್ರರಂತೆ ಕಾಣುತ್ತಿದ್ದರು.॥25॥
</details>

<details open><summary>ಮೂಲಮ್ - 26½</summary>

ಪರಸ್ಪರಮಮಿತ್ರಘ್ನೌ ಛಿದ್ರಾನ್ವೇಷಣತತ್ಪರೌ ।  
ತತೋಽವರ್ಧತ ವಾಲೀ ತು  ಬಲವೀರ್ಯಸಮನ್ವಿತಃ ॥  
ಸೂರ್ಯಪುತ್ರೋ ಮಹಾವೀರ್ಯಃ ಸುಗ್ರೀವಃ ಪರಿಹೀಯತ ।
</details>

<details><summary>ಅನುವಾದ</summary>

ಆ ಶತ್ರುಸೂದನ ವೀರರು ತಮ್ಮ ವಿಪಕ್ಷಿಯನ್ನು ಕೊಂದು ಹಾಕುವ ಇಚ್ಛೆಯಿಂದ ಒಬ್ಬರು ಮತ್ತೊಬ್ಬರ ದೌರ್ಬಲ್ಯವನ್ನು ಹುಡುಕುತ್ತಿದ್ದರು. ಆದರೆ ಆ ಯುದ್ಧದಲ್ಲಿ ಬಲ-ವಿಕ್ರಮ ಸಂಪನ್ನ ವಾಲಿಯ ಬಲ ಹೆಚ್ಚತೊಡಗಿದರೆ, ಮಹಾಪರಾಕ್ರಮಿ ಸೂರ್ಯಪುತ್ರ ಸುಗ್ರೀವನ ಶಕ್ತಿ ಕ್ಷೀಣವಾಗತೊಡಗಿತು.॥26½॥
</details>

<details open><summary>ಮೂಲಮ್ - 27½</summary>

ವಾಲಿನಾ ಭಗ್ನದರ್ಪಸ್ತು ಸುಗ್ರೀವೋ ಮಂದವಿಕ್ರಮಃ ॥  
ವಾಲಿನಂ ಪ್ರತಿ ಸಾಮರ್ಷೋ ದರ್ಶಯಾಮಾಸ ರಾಘವಮ್ ।
</details>

<details><summary>ಅನುವಾದ</summary>

ವಾಲಿಯು ಸುಗ್ರೀವನ ದರ್ಪವನ್ನು ಚೂರಾಗಿಸಿದನು. ಅವನ ಪರಾಕ್ರಮ ಮಂದವಾಗತೊಡಗಿತು. ಆಗ ವಾಲಿಯ ಕುರಿತು ಕ್ರೋಧಗೊಂಡ ಸುಗ್ರೀವನು ಶ್ರೀರಾಮನಿಗೆ ತನ್ನ ಸ್ಥಿತಿಯ ಕಡೆಗೆ ಗಮನ ಸೆಳೆದನು.॥27½॥
</details>

<details open><summary>ಮೂಲಮ್ - 28</summary>

ವೃಕ್ಷೈಃ ಸಶಾಖೈಃ ಶಿಖರೈರ್ವಜ್ರಕೋಟಿನಿಭೈರ್ನಖೈಃ ॥
</details>

<details open><summary>ಮೂಲಮ್ - 29</summary>

ಮುಷ್ಟಿಭಿರ್ಜಾನುಭಿಃ ಪದ್ಭಿರ್ಬಾಹುಭಿಶ್ಚ ಪುನಃ ಪುನಃ ।  
ತಯೋರ್ಯುದ್ಧಮಭೂದ್ಘೋರಂ ವೃತ್ರವಾಸವಯೋರಿವ ॥
</details>

<details><summary>ಅನುವಾದ</summary>

ಬಳಿಕ ಕೊಂಬೆಗಳ ಸಹಿತ ವೃಕ್ಷಗಳಿಂದ, ಪರ್ವತಗಳಿಂದ, ವಜ್ರದಂತಹ ಭಯಂಕರ ಉಗುರುಗಳಿಂದ, ಮುಷ್ಟಿಗಳಿಂದ, ಮೊಣಕಾಲುಗಳಿಂದ, ಒದೆಗಳಿಂದ, ಮುಷ್ಟಿಗಳಿಂದ ಅವರಿಬ್ಬರಲ್ಲಿಯೂ ಇಂದ್ರ-ವೃತ್ರಾಸುರರಂತೆ ಭಯಂಕರ ಸಂಗ್ರಾಮ ನಡೆಯಿತು.॥28-29॥
</details>

<details open><summary>ಮೂಲಮ್ - 30</summary>

ತೌ ಶೋಣಿತಾಕ್ತೌ ಯುಧ್ಯೇತಾಂ ವಾನರೌವನಚಾರಿಣೌ ।  
ಮೇಘಾವಿವ ಮಹಾಶಬ್ದೈಸ್ತರ್ಜಮಾನೌ ಪರಸ್ಪರಮ್ ॥
</details>

<details><summary>ಅನುವಾದ</summary>

ಆ ಇಬ್ಬರೂ ವನಚರ ವಾನರರು ರಕ್ತದಿಂದ ತೊಯ್ದು ಕಾದಾಡುತ್ತಿದ್ದರು. ಎರಡು ಮೋಡಗಳಂತೆ ಅತ್ಯಂತ ಭಯಂಕರವಾಗಿ ಗರ್ಜಿಸುತ್ತಾ ಒಬ್ಬರು ಮತ್ತೊಬ್ಬರನ್ನು ಹಳಿಯುತ್ತಿದ್ದರು.॥30॥
</details>

<details open><summary>ಮೂಲಮ್ - 31</summary>

ಹೀಯಮಾನಮಥಾಪಶ್ಯತ್ ಸುಗ್ರೀವಂ ವಾನರೇಶ್ವರಮ್ ।  
ಪ್ರೇಕ್ಷಮಾಣಂ ದಿಶಶ್ಚೈವ ರಾಘವಃ ಸ ಮುಹುರ್ಮುಹುಃ ॥
</details>

<details><summary>ಅನುವಾದ</summary>

ವಾನರ ರಾಜ ಸುಗ್ರೀವನು ನಿರ್ಬಲನಾಗುತ್ತಿದ್ದಾನೆ ಹಾಗೂ ಪದೇ-ಪದೇ ಈಕಡೆ-ಆಕಡೆ ದೃಷ್ಟಿ ಹರಿಸುತ್ತಿರುವುದನ್ನು ಶ್ರೀ ರಘುನಾಥನು ನೋಡಿದನು.॥31॥
</details>

<details open><summary>ಮೂಲಮ್ - 32</summary>

ತತೋರಾಮೋ ಮಹಾತೇಜಾ ಆರ್ತಂ ದೃಷ್ಟ್ವಾ ಹರೀಶ್ವರಮ್ ।  
ಶರಂ ಸ ವೀಕ್ಷತೇ ವೀರೋ ವಾಲಿನೋ ವಧಕಾಂಕ್ಷಯಾ ॥
</details>

<details><summary>ಅನುವಾದ</summary>

ಪೀಡಿತನಾದ ವಾನರರಾಜನನ್ನು ನೋಡಿ ಮಹಾ ತೇಜಸ್ವೀ ಶ್ರೀರಾಮನು ವಾಲಿಯ ವಧೆಯ ಇಚ್ಛೆಯಿಂದ ತನ್ನ ಬಾಣದ ಕಡೆಗೆ ದೃಷ್ಟಿಪಾತ ಮಾಡಿದನು.॥32॥
</details>

<details open><summary>ಮೂಲಮ್ - 33</summary>

ತತೋ ಧನುಷಿ ಸಂಧಾಯ ಶರಮಾಶೀವಿಷೋಪಮಮ್ ।  
ಪೂರಯಾಮಾಸ ತಚ್ಚಾಪಂ ಕಾಲಚಕ್ರಮಿವಾಂತಕಃ ॥
</details>

<details><summary>ಅನುವಾದ</summary>

ಅವನು ತನ್ನ ಧನಸ್ಸಿಗೆ ವಿಷಧರ ಸರ್ಪದಂತೆ ಭಯಂಕರ ಬಾಣವನ್ನು ಹೂಡಿ ಯಮರಾಜನು ಕಾಲಚಕ್ರವನ್ನು ಎತ್ತಿದಂತೆ ಅದನ್ನು ಜೋರಾಗಿ ಸೆಳೆದನು.॥33॥
</details>

<details open><summary>ಮೂಲಮ್ - 34</summary>

ತಸ್ಯ ಜ್ಯಾತಲಘೋಷೇಣ ತ್ರಸ್ತಾಃ ಪತ್ರರಥೇಶ್ವರಾ ।  
ಪ್ರದುದ್ರುವುರ್ಮೃಗಾಶ್ಚೈವ ಯುಗಾಂತ ಇವ ಮೋಹಿತಾಃ ॥
</details>

<details><summary>ಅನುವಾದ</summary>

ಅವನ ಧನುಷ್ಟಂಕಾರದ ಧ್ವನಿಯಿಂದ ಭಯಭೀತವಾಗಿ ದೊಡ್ಡ-ದೊಡ್ಡ ಮೃಗ-ಪಕ್ಷಿಗಳು ಓಡಿ ಹೋದವು. ಅವು ಪ್ರಳಯ ಕಾಲದಲ್ಲಿ ಮೋಹಿತರಾದ ಜೀವರಂತೆ ಕಿಂಕರ್ತವ್ಯ ಮೂಢವಾದುವು.॥34॥
</details>

<details open><summary>ಮೂಲಮ್ - 35</summary>

ಮುಕ್ತಸ್ತು ವಜ್ರನಿರ್ಷೋಷಃ ಪ್ರದೀಪ್ತಾಶನಿಸಂನಿಭಃ ।  
ರಾಘವೇಣ ಮಹಾಬಾಣೋ ವಾಲಿವಕ್ಷಸಿ ಪಾತಿತಃ ॥
</details>

<details><summary>ಅನುವಾದ</summary>

ಶ್ರೀರಘುನಾಥನು ವಜ್ರದಂತೆ ಘೋಷಿಸುತ್ತ, ಪ್ರಜ್ವಲಿತ ಸಿಡಿಲಿನಂತೆ ಪ್ರಕಾಶಬೀರುವ ಆ ಮಹಾಬಾಣವನ್ನು ಪ್ರಯೋಗಿಸಿದನು; ಅದು ವಾಲಿಯ ವಕ್ಷಃಸ್ಥಳದಲ್ಲಿ ಹೋಗಿ ನಾಟಿತು.॥35॥
</details>

<details open><summary>ಮೂಲಮ್ - 36</summary>

ತತಸ್ತೇನ ಮಹಾತೇಜಾ ವೀರ್ಯಯುಕ್ತಃ ಕಪೀಶ್ವರಃ ।  
ವೇಗೇನಾಭಿಹತೋ ವಾಲೀ ನಿಪಪಾತ ಮಹೀತಲೇ ॥
</details>

<details><summary>ಅನುವಾದ</summary>

ಆ ವೇಗವಾದ ಬಾಣದಿಂದ ಆಹತನಾದ ಮಹಾತೇಜಸ್ವೀ ಪರಾಕ್ರಮಿ ವಾನರರಾಜ ವಾಲಿಯು ಕೂಡಲೇ ನೆಲಕ್ಕೆ ಬಿದ್ದುಬಿಟ್ಟನು.॥36॥
</details>

<details open><summary>ಮೂಲಮ್ - 37</summary>

ಇಂದ್ರಧ್ವಜ ಇವೋದ್ಧೂತಃ ಪೌರ್ಣಮಾಸ್ಯಾಂ ಮಹೀತಲೇ ।  
ಆಶ್ವಯುಕ್ಸಮಯೇ ಮಾಸಿ ಗತಶ್ರೀಕೋ ವಿಚೇತನಃ ।  
ಬಾಷ್ಪಸಂರುದ್ಧಕಂಠಸ್ತು ವಾಲೀ ಚಾರ್ತಸ್ವರಃ ಶನೈಃ ॥
</details>

<details><summary>ಅನುವಾದ</summary>

ಆಶ್ವಯುಜ ಪೌರ್ಣಮೆಯ ದಿನ ಇಂದ್ರಧ್ವಜೋತ್ಸವದ ಅಂತ್ಯದಲ್ಲಿ ಮೇಲಕ್ಕೆ ಹಾರಿಸಿದ ಇಂದ್ರಧ್ವಜವು ನೆಲಕ್ಕೆ ಬೀಳುವಂತೆ ವಾಲಿಯು ಗ್ರೀಷ್ಮಋತುವಿನ ಕೊನೆಯಲ್ಲಿ ಶ್ರೀಹೀನ, ನಿಶ್ಚೇಷ್ಟಿತನಾಗಿ, ಕಂಬನಿಯಿಂದ ಗದ್ಗದಿತನಾಗಿ ಧರಾಶಾಯಿಯಾದನು ಹಾಗೂ ಮೆಲ್ಲಗೆ ಆರ್ತನಾದ ಮಾಡತೊಡಗಿದನು.॥37॥
</details>

<details open><summary>ಮೂಲಮ್ - 38</summary>

ನರೋತ್ತಮಃ ಕಾಲಯುಗಾಂತಕೋಪಮಂ  
ಶರೋತ್ತಮಂ ಕಾಂಚನರೂಪ್ಯಭೂಷಿತಮ್ ।  
ಸಸರ್ಜ ದೀಪ್ತಃ ತಮಮಿತ್ರಮರ್ದನಂ  
ಸಧೂಮಮಗ್ನಿಂ ಮುಖತೋ ಯಥಾ ಹರಃ ॥
</details>

<details><summary>ಅನುವಾದ</summary>

ಶ್ರೀರಾಮನ ಆ ಉತ್ತಮ ಬಾಣವು ಯುಗಾಂತ್ಯಕಾಲದಂತೆ ಭಯಂಕರವಾಗಿದ್ದು ಚಿನ್ನ-ಬೆಳ್ಳಿಗಳಿಂದ ವಿಭೂಷಿತನಾಗಿತ್ತು. ಹಿಂದೆ ಮಹಾದೇವನು ಹಣೆಗಣ್ಣಿನಿಂದ ಶತ್ರುವಾದ ಕಾಮನನ್ನು ನಾಶಗೊಳಿಸಲು ಧೂಮಯುಕ್ತ ಅಗ್ನಿಯನ್ನು ಸೃಷ್ಟಿಸಿದಂತೆ ಪುರುಷೋತ್ತಮ ಶ್ರೀರಾಮನು ಸುಗ್ರೀವಶತ್ರು ವಾಲಿಯನ್ನು ಮರ್ದಿಸಲು ಆ ಪ್ರಜ್ವಲಿತ ಬಾಣವನ್ನು ಪ್ರಯೋಗಿಸಿದ್ದನು.॥38॥
</details>

<details open><summary>ಮೂಲಮ್ - 39</summary>

ಅಥೋಕ್ಷಿತಃ ಶೋಣಿತತೋಯವಿಸ್ರವೈಃ  
ಸುಪುಷ್ಟಿತಾಶೋಕ ಇವಾನಿಲೋದ್ಧತಃ ।  
ವಿಚೇತನೋ ವಾಸವಸೂನುರಾಹವೇ  
ಪ್ರಭ್ರಂಶಿತೇಂದ್ರಧ್ವಜವತ್ ಕ್ಷಿತಿಂ ಗತಃ ॥
</details>

<details><summary>ಅನುವಾದ</summary>

ಇಂದ್ರಕುಮಾರ ವಾಲಿಯ ಶರೀರದಿಂದ ನೀರಿನಂತೆ ರಕ್ತದ ಧಾರೆ ಹರಿಯತೊಡಗಿತು. ಅದರಿಂದ ಅವನು ಮಿಂದು ಹೋಗಿದ್ದನು. ಅಚೇತನನಾಗಿ ವಾಯುವು ಕಿತ್ತಿರುವ ಪುಷ್ಪಿತ ಅಶೋಕ ವೃಕ್ಷದಂತೆ, ಆಕಾಶದಿಂದ ಕೆಳಗೆ ಬಿದ್ದ ಇದ್ರ ಧ್ವಜದಂತೆ ವಾಲಿಯು ಸಮರಾಂಗಣದಲ್ಲಿ ಬಿದ್ದು ಬಿಟ್ಟನು.॥39॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀ ವಾಲ್ಮೀಕಿವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಕಿಷ್ಕಿಂಧಾಕಾಂಡದ ಹದಿನಾರನೆಯ ಸರ್ಗ ಸಂಪೂರ್ಣವಾಯಿತು.॥16॥
</details>
