+++
title = "०४३ उदीचीं प्रति शतबलिप्रेषणम्"
title_english = "043 Sugreeva sends troops to north"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-043-Udeecheem_Prathi_Shathavali_Preshanam.mp3"></div>
</details>



<details><summary>ಭಾಗಸೂಚನಾ</summary>

ಸುಗ್ರೀವನು ಉತ್ತರ ದಿಕ್ಕಿನ ಸ್ಥಾನಗಳನ್ನು ಪರಿಚಯಿಸಿ ಶತಬಲಿ ಮೊದಲಾದ ವಾನರರನ್ನು ಅಲ್ಲಿಗೆ ಕಳಿಸಿದುದು
</details>

<details open><summary>ಮೂಲಮ್ - 1</summary>

ತತಃ ಸಂದಿಶ್ಯ ಸುಗ್ರೀವಃ ಶ್ವಶುರಂ ಪಶ್ಚಿಮಾಂ ದಿಶಮ್ ।  
ವೀರಂ ಶತಬಲಿಂ ನಾಮ ವಾನರಂ ವಾನರೇಶ್ವರಃ ॥
</details>

<details open><summary>ಮೂಲಮ್ - 2</summary>

ಉವಾಚ ರಾಜಾ ಸರ್ವಜ್ಞಃ ಸರ್ವವಾನರಸತ್ತಮಃ ।  
ವಾಕ್ಯಮಾತ್ಮಹಿತಂ ಚೈವ ರಾಮಸ್ಯ ಚ ಹಿತಂ ತಥಾ ॥
</details>

<details><summary>ಅನುವಾದ</summary>

ಈ ಪ್ರಕಾರ ತನ್ನ ಮಾವನನ್ನು ಪಶ್ಚಿಮ ದಿಕ್ಕಿಗೆ ಹೋಗಲು ಆದೇಶಿಸಿ, ಸರ್ವಜ್ಞ, ಸರ್ವವಾನರ ಶಿರೋಮಣಿ ವಾನರೇಶ್ವರ ಸುಗ್ರೀವನು ತನ್ನ ಹಿತೈಷಿ ಶತಬಲಿ ಎಂಬ ವೀರ ವಾನರನಲ್ಲಿ ಶ್ರೀರಾಮಚಂದ್ರನ ಹಿತಕರವಾದ ಮಾತನ್ನು ಹೇಳಿದನು.॥1-2॥
</details>

<details open><summary>ಮೂಲಮ್ - 3</summary>

ವೃತಃ ಶತಸಹಸ್ರೇಣ ತ್ವದ್ವಿಧಾನಾಂ ವನೌಕಸಾಮ್ ।  
ವೈವಸ್ವತಸುತೈಃ ಸಾರ್ಧಂ ಪ್ರವಿಷ್ಟಃ ಸರ್ವಮಂತ್ರಿಭಿಃ ॥
</details>

<details open><summary>ಮೂಲಮ್ - 4</summary>

ದಿಶಂ ಹ್ಯುದೀಚೀಂ ವಿಕ್ರಾಂತ ಹಿಮಶೈಲಾವತಂಸಕಾಮ್ ।  
ಸರ್ವತಃ ಪರಿಮಾರ್ಗಧ್ವಂ ರಾಮಪತ್ನೀಂ ಯಶಸ್ವಿನೀಮ್ ॥
</details>

<details><summary>ಅನುವಾದ</summary>

ಪರಾಕ್ರಮಿವೀರನೇ! ನೀನು ನಿನಗೆ ಸಮಾನರಾದ ಯಮರಾಜನ ಮಕ್ಕಳಾದ ಒಂದು ಲಕ್ಷ ವನವಾಸಿ ವಾನರರನ್ನು ಜೊತೆಗೆ ಕರೆದುಕೊಂಡು ತನ್ನ ಸಮಸ್ತ ಮಂತ್ರಿಗಳೊಂದಿಗೆ ಹಿಮಾಲಯರೂಪೀ ಆಭೂಷಣಗಳಿಂದ ವಿಭೂಷಿತವಾದ ಉತ್ತರ ದಿಕ್ಕಿನ ಕಡೆಗೆ ಪ್ರವೇಶಿಸು. ಅಲ್ಲಿ ಎಲ್ಲೆಡೆ ಯಶಸ್ವಿನೀ ಶ್ರೀರಾಮಪತ್ನೀ ಸೀತೆಯನ್ನು ಹುಡುಕು.॥3-4॥
</details>

<details open><summary>ಮೂಲಮ್ - 5</summary>

ಅಸ್ಮಿನ್ಕಾರ್ಯೇ ವಿನಿರ್ವೃತ್ತೇ ಕೃತೇ ದಾಶರಥೇಃ ಪ್ರಿಯೇ ।  
ಋಣಾನ್ಮುಕ್ತಾ ಭವಿಷ್ಯಾಮಃ ಕೃತಾರ್ಥಾರ್ಥವಿದಾಂ ವರಾಃ ॥
</details>

<details><summary>ಅನುವಾದ</summary>

ತಮ್ಮ ಪ್ರಯೋಜನವನ್ನು ತಿಳಿದ ಶ್ರೇಷ್ಠ ವೀರ ವಾನರರೇ! ನಮ್ಮಿಂದ ದಶರಥನಂದನ ಭಗವಾನ್ ಶ್ರೀರಾಮನ ಈ ಪ್ರಿಯಕಾರ್ಯ ನೆರವೇರಿದರೆ ನಾವು ಅವನ ಉಪಕರಾದ ಋಣದಿಂದ ಮುಕ್ತರಾಗಿ ಕೃತಾರ್ಥರಾಗುವೆವು.॥5॥
</details>

<details open><summary>ಮೂಲಮ್ - 6</summary>

ಕೃತಂ ಹಿ ಪ್ರಿಯಮಸ್ಮಾಕಂ ರಾಘವೇಣ ಮಹಾತ್ಮನಾ ।  
ತಸ್ಯ ಚೇತ್ಪ್ರತಿಕಾರೋಽಸ್ತಿ ಸಫಲಂ ಜೀವಿತಂ ಭವೇತ್ ॥
</details>

<details><summary>ಅನುವಾದ</summary>

ಮಹಾತ್ಮಾ ಶ್ರೀರಘುನಾಥನು ನಮ್ಮ ಪ್ರಿಯಕಾರ್ಯ ಮಾಡಿರುವನು. ಅದಕ್ಕೆ ಏನಾದರೂ ಪ್ರತ್ಯುಪಕಾರ ಮಾಡಿದರೆ ನಮ್ಮ ಜೀವನ ಸಫಲವಾಗುವುದು.॥6॥
</details>

<details open><summary>ಮೂಲಮ್ - 7</summary>

ಅರ್ಥಿನಃ ಕಾರ್ಯನಿರ್ವೃತ್ತಿಮಕರ್ತುರಪಿ ಯಶ್ಚರೇತ್ ।  
ತಸ್ಯ ಸ್ಯಾತ್ ಸಫಲಂ ಜನ್ಮ ಕಿಂ ಪುನಃ ಪೂರ್ವಕಾರಿಣಃ ॥
</details>

<details><summary>ಅನುವಾದ</summary>

ಯಾವುದೇ ಉಪಕಾರ ಮಾಡದವನೂ ಕೂಡ ಯಾವುದಾದರೂ ಕಾರ್ಯಕ್ಕಾಗಿ ಪ್ರಾರ್ಥಿಸಿದರೆ, ಅವನ ಕಾರ್ಯವನ್ನು ಸಿದ್ಧಮಾಡಿಕೊಡುವವನ ಜನ್ಮವೂ ಸಫಲವಾಗುತ್ತದೆ. ಹಾಗಿರುವಾಗ ಮೊದಲು ಉಪಕಾರಗೈದವನ ಕಾರ್ಯವನ್ನು ಮಾಡಿದರೆ ಜೀವನದ ಸಫಲತೆಯ ಬಗ್ಗೆ ಹೇಳುವುದೇನಿದೆ.॥7॥
</details>

<details open><summary>ಮೂಲಮ್ - 8</summary>

ಏತಾಂ ಬುದ್ಧಿಂ ಸಮಾಸ್ಥಾಯ ದೃಶ್ಯತೇ ಜಾನಕೀ ಯಥಾ ।  
ತಥಾ ಭವದ್ಭಿಃ ಕರ್ತವ್ಯಮಸ್ಮತ್ಪ್ರಿಯಹಿತೈಷಿಭಿಃ ॥
</details>

<details><summary>ಅನುವಾದ</summary>

ಇದೇ ವಿಚಾರವನ್ನು ಆಶ್ರಯಿಸಿ ನಮಗೆ ಪ್ರಿಯ ಮತ್ತು ಹಿತವನ್ನು ಬಯಸುವ ನೀವೆಲ್ಲ ವಾನರರೂ ಜನಕನಂದಿನೀ ಸೀತೆಯನ್ನು ಹುಡುಕುವ ಪ್ರಯತ್ನಮಾಡಬೇಕು.॥8॥
</details>

<details open><summary>ಮೂಲಮ್ - 9</summary>

ಆಯಂ ಹಿ ಸರ್ವಭೂತಾನಾಂ ಮಾನ್ಯಸ್ತು ನರಸತ್ತಮಃ ।  
ಅಸ್ಮಾಸು ಚ ಗತಃ ಪ್ರೀತೀಂ ರಾಮಃ ಪರಪುರಂಜಯಃ ॥
</details>

<details><summary>ಅನುವಾದ</summary>

ಶತ್ರುಗಳ ನಗರದ ಮೇಲೆ ವಿಜಯ ಪಡೆಯುವ ಈ ನರಶ್ರೇಷ್ಠ ಶ್ರೀರಾಮನು ಸಮಸ್ತ ಪ್ರಾಣಿಗಳಿಗೆ ಮಾನ್ಯನಾಗಿದ್ದಾನೆ. ನಮ್ಮ ಮೇಲೆಯೂ ಕೂಡ ಇವನಿಗೆ ತುಂಬಾ ಪ್ರೇಮವಿದೆ.॥9॥
</details>

<details open><summary>ಮೂಲಮ್ - 10</summary>

ಇಮಾನಿ ಬಹುದುರ್ಗಾಣಿ ನದ್ಯಃ ಶೈಲಾಂತರಾಣಿ ಚ ।  
ಭವಂತಃ ಪರಿಮಾರ್ಗಂತು ಬುದ್ಧಿವಿಕ್ರಮಸಂಪದಾ ॥
</details>

<details><summary>ಅನುವಾದ</summary>

ನೀವೆಲ್ಲರೂ ಬುದ್ಧಿ, ಪರಾಕ್ರಮಗಳಿಂದ ಈ ಅತ್ಯಂತ ದುರ್ಗಮ ಪ್ರದೇಶಗಳಲ್ಲಿ, ಪರ್ವತ, ನದಿಗಳ ತೀರಗಳಲ್ಲಿ ಹೋಗಿ ಸೀತೆಯನ್ನು ಹುಡುಕಿರಿ.॥10॥
</details>

<details open><summary>ಮೂಲಮ್ - 11</summary>

ತತ್ರ ಮ್ಲೇಚ್ಛಾನ್ ಪುಲಿಂದಾಂಶ್ಚ ಶೂರಸೇನಾಂ ಸ್ತಥೈವ ಚ ।  
ಪ್ರಸ್ಥಲಾನ್ ಭರತಾಂಶ್ಚೈವ ಕುರೂಂಶ್ಚ ಸಹ ಮದ್ರಕೈಃ ॥
</details>

<details open><summary>ಮೂಲಮ್ - 12</summary>

ಕಾಂಭೋಜಯವನಾಂಶ್ಚೈವ  ಶಕಾನಾಂ ಪತ್ತನಾನಿ ಚ ।  
ಅನ್ವಿಕ್ಷ್ಯ ದರದಾಂಶ್ಚೈವ  ಹಿಮವಂತಂ ವಿಚಿನ್ವಥ ॥
</details>

<details><summary>ಅನುವಾದ</summary>

ಉತ್ತರದಲ್ಲಿ ಮ್ಲೆಂಧ, ಪುಲಿಂದ, ಶೂರಸೇನ, ಪ್ರಸ್ಥಲ, ಭರತ (ಇಂದ್ರಪ್ರಸ್ಥ ಮತ್ತು ಹಸ್ತಿನಾಪುರದ ಸುತ್ತಮುತ್ತಲ ಪ್ರಾಂತ), ಕುರು (ದಕ್ಷಿಣಕುರು-ಕುರುಕ್ಷೇತ್ರದ ಹತ್ತಿರದ ಭೂಮಿ), ಮದ್ರ, ಕಾಂಬೋಜ, ಯವನ, ಶಕರೇ ಮೊದಲಾದ ದೇಶಗಳಲ್ಲಿ, ನಗರಗಳಲ್ಲಿ ಚೆನ್ನಾಗಿ ಹುಡುಕಿ, ದೂರದ ದೇಶದಲ್ಲಿ ಮತ್ತು ಹಿಮಾಲಯ ಪರ್ವತದಲ್ಲಿಯೂ ಹುಡುಕಿರಿ.॥11-12॥
</details>

<details open><summary>ಮೂಲಮ್ - 13</summary>

ಲೋಧ್ರಪದ್ಮಕಷಂಡೇಷು  ದೇವದಾರುವನೇಷು ಚ ।  
ರಾವಣಃ ಸಹ ವೈದೇಹ್ಯಾ ಮಾರ್ಗಿತವ್ಯಸ್ತತಸ್ತತಃ ॥
</details>

<details><summary>ಅನುವಾದ</summary>

ಅಲ್ಲಿ ಲೋಧ್ರ ಮತ್ತು ಪದ್ಮಕ ಗಿಡಗಳಲ್ಲಿ, ದೇವದಾರು ಕಾಡುಗಳಲ್ಲಿ ವೈದೇಹಿ ಸಹಿತ ರಾವಣನನ್ನು ಹುಡುಕಬೇಕು.॥13॥
</details>

<details open><summary>ಮೂಲಮ್ - 14</summary>

ತತಃ ಸೋಮಾಶ್ರಮಂ ಗತ್ವಾ ದೇವಗಂಧರ್ವಸೇವಿತಮ್ ।  
ಕಾಲಂ ನಾಮ ಮಹಾಸಾನುಂ ಪರ್ವತಂ ತಂ ಗಮಿಷ್ಯಥ ॥
</details>

<details><summary>ಅನುವಾದ</summary>

ಮತ್ತೆ ದೇವತೆ ಗಳಿಂದ ಮತ್ತು ಗಂಧರ್ವರಿಂದ ಸೇವಿತ ಸೋಮಾಶ್ರಮದ ಮೂಲಕ ಎತ್ತರವಾದ ಕಾಲ ಎಂಬ ಪರ್ವತಕ್ಕೆ ಹೋಗಿರಿ.॥14॥
</details>

<details open><summary>ಮೂಲಮ್ - 15</summary>

ಮಹತ್ಸು ತಸ್ಯ ಶೈಲೇಷು ಪರ್ವತೇಷು ಗುಹಾಸು ಚ ।  
ವಿಚನ್ವತಂ ಮಹಾಭಾಗಾಂ ರಾಮಪತ್ನೀಮನಿಂದಿತಾಮ್ ॥
</details>

<details><summary>ಅನುವಾದ</summary>

ಆ ಪರ್ವತದ ಶಾಖೆಗಳಾದ ಇತರ ಸಣ್ಣ-ದೊಡ್ಡ ಪರ್ವತಗಳಲ್ಲಿ, ಅವುಗಳ ಗುಹೆಗಳಲ್ಲಿ ಸತೀ-ಸಾಧ್ವೀ ಶ್ರೀರಾಮಪತ್ನೀ ಮಹಾಭಾಗಾ ಸೀತೆಯ ಅನ್ವೇಷಣೆ ಮಾಡಿರಿ.॥15॥
</details>

<details open><summary>ಮೂಲಮ್ - 16</summary>

ತಮತಿಕ್ರಮ್ಯ ಶೈಲೇಂದ್ರಂ ಹೇಮಗರ್ಭಂ ಮಹಾಗಿರಿಮ್ ।  
ತತಃ ಸುದರ್ಶನಂ ನಾಮ ಪರ್ವತಂ ಗಂತುಮರ್ಹಥ ॥
</details>

<details><summary>ಅನುವಾದ</summary>

ಚಿನ್ನದ ಗಣಿಗಳುಳ್ಳ ಆ ಗಿರಿರಾಜ ಕಾಲಪರ್ವತವನ್ನು ದಾಟಿ ನೀವು ಸುದರ್ಶನ ಎಂಬ ಮಹಾ ಪರ್ವತಕ್ಕೆ ಹೋಗಬೇಕು.॥16॥
</details>

<details open><summary>ಮೂಲಮ್ - 17</summary>

ತತೋ ದೇವಸಖೋ ನಾಮ ಪರ್ವತಃ ಪತಗಾಲಯಃ ।  
ನಾನಾಪಕ್ಷಿಸಮಾಕೀರ್ಣೋ ವಿವಿಧದ್ರುಮಭೂಷಿತಃ ॥
</details>

<details><summary>ಅನುವಾದ</summary>

ಅಲ್ಲಿಂದ ಮುಂದೆ ಹೋದರೆ ಪಕ್ಷಿಗಳ ನಿವಾಸಸ್ಥಾನವಾದ ದೇವಸಖ ಎಂಬ ಬೆಟ್ಟ ಸಿಗುವುದು. ಅದು ಬಗೆ-ಬಗೆಯ ವಿಹಂಗಮಗಳಿಂದ ವ್ಯಾಪ್ತವಾಗಿದ್ದು, ನಾನಾ ಪ್ರಕಾರದ ವೃಕ್ಷ ಗಳಿಂದ ವಿಭೂಷಿತವಾಗಿದೆ.॥17॥
</details>

<details open><summary>ಮೂಲಮ್ - 18</summary>

ತಸ್ಯ ಕಾನನಷಂಡೇಷು ನಿರ್ಝರೇಷು ಗುಹಾಸು ಚ ।  
ರಾವಣಃ ಸಹ ವೈದೇಹ್ಯಾ ಮಾರ್ಗಿತವ್ಯಸ್ತತಸ್ತತಃ ॥
</details>

<details><summary>ಅನುವಾದ</summary>

ಅದರ ವನಸಮೂಹಗಳಲ್ಲಿ, ಝರಿಗಳಲ್ಲಿ, ಗುಹೆಗಳಲ್ಲಿ ನೀವು ವೈದೇಹಿ ಸಹಿತ ರಾವಣನನ್ನು ಹುಡುಕಬೇಕು.॥18॥
</details>

<details open><summary>ಮೂಲಮ್ - 19</summary>

ತಮತಿಕ್ರಮ್ಯ ಚಾಕಾಶಂ ಸರ್ವತಃ ಶತಯೋಜನಮ್ ।  
ಅಪರ್ವತನದೀವೃಕ್ಷಂ ಸರ್ವಸತ್ತ್ವವಿವರ್ಜಿತಮ್ ॥
</details>

<details><summary>ಅನುವಾದ</summary>

ಅಲ್ಲಿಂದ ಮುಂದೆ ಹೋದಾಗ ಒಂದು ನಿರ್ಜನ ಬಯಲು ಪ್ರದೇಶ ಸಿಗುವುದು, ಅದು ನೂರು ಯೋಜನ ವಿಸ್ತಾರವಾಗಿದೆ. ಅಲ್ಲಿ ನದೀ, ಪರ್ವತ, ವೃಕ್ಷ ಹಾಗೂ ಎಲ್ಲ ಪ್ರಕಾರದ ಜೀವ-ಜಂತುಗಳ ಅಭಾವವಾಗಿದೆ.॥19॥
</details>

<details open><summary>ಮೂಲಮ್ - 20</summary>

ತಂ ತು ಶೀಘ್ರಮತಿಕ್ರಮ್ಯ ಕಾಂತಾರಂ ರೋಮಹರ್ಷಣಮ್ ।  
ಕೈಲಾಸಂ ಪಾಂಡುರಂ ಪ್ರಾಪ್ಯಹೃಷ್ಟಾ ಯೂಯಂ ಭವಿಷ್ಯಥ ॥
</details>

<details><summary>ಅನುವಾದ</summary>

ರೋಮಾಂಚಕರ ಆ ದುರ್ಗಮ ಪ್ರಾಂತವನ್ನು ಶೀಘ್ರವಾಗಿ ದಾಟಿ ಮುಂದೆ ಹೋದಾಗ ನಿಮಗೆ ಶ್ವೇತವರ್ಣದ ಕೈಲಾಸ ಪರ್ವತ ಸಿಗುವುದು. ಅಲ್ಲಿಗೆ ತಲುಪಿ ನೀವೆಲ್ಲರೂ ಹರ್ಷಗೊಳ್ಳುವಿರಿ.॥20॥
</details>

<details open><summary>ಮೂಲಮ್ - 21</summary>

ತತ್ರ ಪಾಂಡುರಮೇಘಾಭಂ ಜಾಂಬೂನದ ಪರಿಷ್ಕೃತಮ್ ।  
ಕುಬೇರಭವನಂ ರಮ್ಯಂ ನಿರ್ಮಿತಂ ವಿಶ್ವಕರ್ಮಣಾ ॥
</details>

<details><summary>ಅನುವಾದ</summary>

ಅಲ್ಲೇ ವಿಶ್ವಕರ್ಮನು ರಚಿಸಿದ ಕುಬೇರನ ರಮಣೀಯ ಭವನವಿದೆ. ಅದು ಬಿಳಿಯ ಮೋಡದಂತೆ ಕಂಡು ಬರುತ್ತದೆ. ಆ ಭವನವನ್ನು ಜಾಂಬೂನದ ಎಂಬ ಸುವರ್ಣದಿಂದ ಅಲಂಕರಿಸಲಾಗಿದೆ.॥21॥
</details>

<details open><summary>ಮೂಲಮ್ - 22</summary>

ವಿಶಾಲಾ ನಲಿನೀ ಯತ್ರ ಪ್ರಭೂತಕಮಲೋತ್ಪಲಾ ।  
ಹಂಸಕಾರಂಡವಾಕೀರ್ಣಾ ಅಪ್ಸರೋಗಣಸೇವಿತಾ ॥
</details>

<details><summary>ಅನುವಾದ</summary>

ಅದರ ಹತ್ತಿರವೇ ಒಂದು ಬಹಳ ದೊಡ್ಡ ಸರೋವರವಿದೆ, ಅದರಲ್ಲಿ ಕಮಲ ಮತ್ತು ನೈದಿಲೆ ಹೇರಳವಾಗಿ ಇವೆ. ಅದರಲ್ಲಿ ಹಂಸ ಹಾಗೂ ಕಾರಂಡವ ನೀರು ಹಕ್ಕಿಗಳು ತುಂಬಿವೆ ಹಾಗೂ ಅಪ್ಸರೆಯರು ಅದರಲ್ಲಿ ಜಲಕ್ರೀಡೆಯಾಡುತ್ತಾರೆ.॥22॥
</details>

<details open><summary>ಮೂಲಮ್ - 23</summary>

ತತ್ರ ವೈಶ್ರವಣೋ ರಾಜಾ ಸರ್ವಲೋಕನಮಸ್ಕೃತಃ ।  
ಧನದೋ ರಮತೇ ಶ್ರೀಮಾನ್ಗುಹ್ಯಕೈಃ ಸಹ ಯಕ್ಷರಾಟ್ ॥
</details>

<details><summary>ಅನುವಾದ</summary>

ಅಲ್ಲಿ ಯಕ್ಷರ ಸ್ವಾಮಿ ಸಮಸ್ತ ವಿಶ್ವಕ್ಕೆ ವಂದನೀಯ ಹಾಗೂ ಧನವನ್ನು ಕೊಡುವ ವಿಶ್ರವಸ್ಸುವಿನ ಪುತ್ರ ಶ್ರೀಮಾನ್ ಕುಬೇರನು ಗುಹ್ಯಕರೊಂದಿಗೆ ವಿಹರಿಸುತ್ತಾನೆ.॥23॥
</details>

<details open><summary>ಮೂಲಮ್ - 24</summary>

ತಸ್ಯ ಚಂದ್ರನಿಕಾಶೇಷು ಪರ್ವತೇಷು ಗುಹಾಸು ಚ ।  
ರಾವಣಃ ಸಹ ವೈದೇಹ್ಯಾ ಮಾರ್ಗಿತವ್ಯಸ್ತತಸ್ತತಃ ॥
</details>

<details><summary>ಅನುವಾದ</summary>

ಆ ಕೈಲಾಸದ ಚಂದ್ರನಂತೆ ಉಜ್ವಲ ಶಾಖಾಪರ್ವತಗಳಲ್ಲಿ ಹಾಗೂ ಅವುಗಳ ಗುಹೆಗಳಲ್ಲಿ ಎಲ್ಲೆಡೆ ತಿರುಗಾಡಿ ನೀವು ಸೀತಾಸಹಿತ ರಾವಣನ ಅನುಸಂಧಾನ ಮಾಡಬೇಕು.॥24॥
</details>

<details open><summary>ಮೂಲಮ್ - 25</summary>

ಕ್ರೌಂಚಂ ತು ಗಿರಿಮಾಸಾದ್ಯ ಬಿಲಂ ತಸ್ಯ ಸುದುರ್ಗಮಮ್ ।  
ಅಪ್ರಮತ್ತೈಃ ಪ್ರವೇಷ್ಟವ್ಯಂ ದುಷ್ಪ್ರವೇಶಂ ಹಿ ತತ್ ಸ್ಮೃತಮ್ ॥
</details>

<details><summary>ಅನುವಾದ</summary>

ಬಳಿಕ ಕ್ರೌಂಚಗಿರಿಗೆ ಹೋಗಿ ಅಲ್ಲಿಯ ಅತ್ಯಂತ ದುರ್ಗಮ ಕಂದಕರೂಪೀ ಗುಹೆಗಳಲ್ಲಿ (ಅವು ಸ್ಕಂದನ ಶಕ್ತಿಯಿಂದ ಪರ್ವತವು ವಿದೀರ್ಣವಾದದ್ದರಿಂದ ಉಂಟಾದವು.) ನೀವು ಎಚ್ಚರಿಕೆಯಿಂದ ಪ್ರವೇಶಿಸಬೇಕು; ಏಕೆಂದರೆ ಅದರೊಳಗೆ ಪ್ರವೇಶಿಸುವುದು ಅತ್ಯಂತ ಕಠಿಣವೆಂದು ತಿಳಿಯಲಾಗಿದೆ.॥25॥
</details>

<details open><summary>ಮೂಲಮ್ - 26</summary>

ವಸಂತಿ ಹಿ ಮಹಾತ್ಮಾನಸ್ತತ್ರ ಸೂರ್ಯಸಮಪ್ರಭಾಃ ।  
ದೇವೈರಪ್ಯರ್ಥಿತಾಃ ಸಮ್ಯಗ್ದೇವರೂಪಾ ಮಹರ್ಷಯಃ ॥
</details>

<details><summary>ಅನುವಾದ</summary>

ಆ ಗುಹೆಗಳಲ್ಲಿ ಸೂರ್ಯನಂತೆ ತೇಜಸ್ವೀ ಮಹಾತ್ಮರು ವಾಸಿಸುತ್ತಾರೆ. ಆ ದೇವತಾಸ್ವರೂಪೀ ಮಹರ್ಷಿಗಳನ್ನು ದೇವತೆಗಳೂ ಕೂಡ ಪ್ರಾರ್ಥಿಸುತ್ತಾರೆ.॥26॥
</details>

<details open><summary>ಮೂಲಮ್ - 27</summary>

ಕ್ರೌಂಚಸ್ಯ ತು ಗುಹಾಶ್ಚಾನ್ಯಾಃ ಸಾನೂನಿ ಶಿಖರಾಣಿ ಚ ।  
ನಿರ್ದರಾಶ್ಚ ನಿತಂಬಾಶ್ಚ ವಿಚೇತವ್ಯಾಸ್ತತಸ್ತತಃ ॥
</details>

<details><summary>ಅನುವಾದ</summary>

ಕ್ರೌಂಚ ಪರ್ವತದಲ್ಲಿ ಇನ್ನೂ ಅನೇಕ ಗುಹೆಗಳಿವೆ, ಅನೇಕ ಶಿಖರಗಳು, ಕಂದರಗಳು, ತಪ್ಪಲು ಪ್ರದೇಶಗಳೂ ಇವೆ; ಅವೆಲ್ಲವುಗಳಲ್ಲಿ ತಿರುಗಾಡಿ ಸೀತೆ ಮತ್ತು ರಾವಣನನ್ನು ಹುಡುಕಬೇಕು.॥27॥
</details>

<details open><summary>ಮೂಲಮ್ - 28</summary>

ಅವೃಕ್ಷಂ ಕಾಮಶೈಲಂ ಚ ಮಾನಸಂ ವಿಹಗಾಲಯಮ್ ।  
ನ ಗತಿಸ್ತತ್ರ ಭೂತಾನಾಂ ದೇವಾನಾಂ ನ ಚ ರಕ್ಷಸಾಮ್ ॥
</details>

<details><summary>ಅನುವಾದ</summary>

ಅಲ್ಲಿಂದ ಮುಂದೆ ವೃಕ್ಷಗಳ ರಹಿತ ಮಾನಸ ಎಂಬ ಶಿಖರವಿದೆ, ಅಲ್ಲಿ ವೃಕ್ಷಶೂನ್ಯ ವಾದ್ದರಿಂದ ಪಕ್ಷಿಗಳೂ ಹೋಗುವುದಿಲ್ಲ. ಕಾಮದೇವನು ತಪಸ್ಸು ಮಾಡಿದ ಕಾರಣ ಆ ಕ್ರೌಂಚ ಶಿಖರವು ಕಾಮಶೈಲ ಎಂದೂ ವಿಖ್ಯಾತವಾಗಿದೆ. ಅಲ್ಲಿಗೆ ಭೂತಗಳು, ದೇವತೆಗಳು, ರಾಕ್ಷಸರೂ ಕೂಡ ಎಂದೂ ಹೋಗುವುದಿಲ್ಲ.॥28॥
</details>

<details open><summary>ಮೂಲಮ್ - 29</summary>

ಸ ಚ ಸರ್ವೈರ್ವಿಚೇತವ್ಯಃ ಸಸಾನುಪ್ರಸ್ಥಭೂಧರಃ ।  
ಕ್ರೌಂಚಂ ಗಿರಿಮತಿಕ್ರಮ್ಯ ಮೈನಾಕೋ ನಾಮ ಪರ್ವತಃ ॥
</details>

<details><summary>ಅನುವಾದ</summary>

ಶಿಖರಗಳು, ತಪ್ಪಲುಗಳು ಮತ್ತು ಶಾಖಾಪರ್ವತ ಸಹಿತ ಇಡೀ ಕ್ರೌಂಚಪರ್ವತವನ್ನು ನೀವು ಹುಡುಕಬೇಕು. ಕ್ರೌಂಚಗಿರಿಯನ್ನು ದಾಟಿ ಮುಂದಕ್ಕೆ ಹೋದಾಗ ಮೈನಾಕ ಪರ್ವತ ಸಿಗುವುದು.॥29॥
</details>

<details open><summary>ಮೂಲಮ್ - 30</summary>

ಮಯಸ್ಯ ಭವನಂ ಯತ್ರ ದಾನವಸ್ಯ ಸ್ವಯಂ ಕೃತಮ್ ।  
ಮೈನಾಕಸ್ತು ವಿಚೇತವ್ಯಃ ಸಸಾನುಪ್ರಸ್ಥಕಂದರಃ ॥
</details>

<details><summary>ಅನುವಾದ</summary>

ಅಲ್ಲಿ ಮಯ ದಾನವನ ಮನೆ ಇದೆ. ಅದನ್ನು ಅವನು ತನಗಾಗಿಯೇ ನಿರ್ಮಿಸಿರುವನು. ನೀವು ಶಿಖರಗಳಲ್ಲಿ, ಪ್ರಸ್ಥಭೂಮಿಯಲ್ಲಿ, ಕಂದರಗಳ ಸಹಿತ ಮೈನಾಕ ಪರ್ವತದ ಮೇಲೆ ಚೆನ್ನಾಗಿ ಸೀತೆಯನ್ನು ಹುಡುಕಬೇಕು.॥30॥
</details>

<details open><summary>ಮೂಲಮ್ - 31</summary>

ಸ್ತ್ರೀಣಾಮಶ್ಚಮುಖೀನಾಂ ತು ನಿಕೇತಸ್ತತ್ರ ತತ್ರ ತು ।  
ತಂ ದೇಶಂ ಸಮತಿಕ್ರಮ್ಯ ಆಶ್ರಮಂ ಸಿದ್ಧಸೇವಿತಮ್ ॥
</details>

<details><summary>ಅನುವಾದ</summary>

ಅಲ್ಲಿ ಎಲ್ಲೆಡೆ ಕುದುರೆಯಂತೆ ಮುಖವುಳ್ಳ ಕಿನ್ನರಿಯರ ನಿವಾಸ ಸ್ಥಾನವಿದೆ. ಆ ಪ್ರದೇಶವನ್ನು ದಾಟಿ ಹೋದಾಗ ಸಿದ್ಧಸೇವಿತ ಆಶ್ರಮ ಸಿಗುವುದು.॥31॥
</details>

<details open><summary>ಮೂಲಮ್ - 32½</summary>

ಸಿದ್ಧಾ ವೈಖಾನಸಾ ಯತ್ರ ವಾಲಖಿಲ್ಯಾಶ್ಚ ತಾಪಸಾಃ ।  
ವಂದಿತವ್ಯಾಸ್ತತಃ ಸಿದ್ಧಾಸ್ತಪಸಾ ವೀತಕಲ್ಮಷಾಃ ॥  
ಪ್ರಷ್ಟವ್ಯಾ ಚಾಪಿ ಸೀತಾಯಾಃ ಪ್ರವೃತ್ತಿರ್ವಿನಯಾನ್ವಿತೈಃ ।
</details>

<details><summary>ಅನುವಾದ</summary>

ಅದರಲ್ಲಿ ಸಿದ್ಧರು, ವೈಖಾನಸರು, ವಾಲಖಿಲ್ಯ ಎಂಬ ತಪಸ್ವಿಗಳು ವಾಸಿಸುತ್ತಾರೆ. ತಪಸ್ಸಿನಿಂದ ಪಾಪಗಳನ್ನು ತೊಳೆದು ಕೊಂಡ ಆ ಸಿದ್ಧರಿಗೆ ನೀವು ಪ್ರಣಾಮ ಮಾಡಿ ವಿನೀತರಾಗಿ ಸೀತೆಯ ಸಮಾಚಾರ ಕೇಳಬೇಕು.॥32॥
</details>

<details open><summary>ಮೂಲಮ್ - 33½</summary>

ಹೇಮಪುಷ್ಕರಸಂಛನ್ನಂ ತತ್ರ ವೈಖಾನಸಂ ಸರಃ ॥  
ತರುಣಾದಿತ್ಯ ಸಂಕಾಶೈರ್ಹಂಸೈರ್ವಿಚರಿತಂ ಶುಭೈಃ ।
</details>

<details><summary>ಅನುವಾದ</summary>

ಆ ಆಶ್ರಮದ ಬಳಿಯಲ್ಲಿ ‘ವೈಖಾನಸ ಸರ’ ಎಂಬ ಪ್ರಸಿದ್ಧ ಒಂದು ಸರೋವರವಿದೆ. ಅದರ ನೀರು ಸುವರ್ಣಮಯ ಕಮಲ ಗಳಿಂದ ಮುಚ್ಚಿರುತ್ತದೆ. ಅದರಲ್ಲಿ ಪ್ರಾತಃಕಾಲದ ಸೂರ್ಯನಂತೆ ಬಂಗಾರ ಬಣ್ಣದ ಸುಂದರ ಹಂಸಗಳು ವಿಚರಿಸುತ್ತಾ ಇರುತ್ತವೆ.॥33॥
</details>

<details open><summary>ಮೂಲಮ್ - 34½</summary>

ಔಪವಾಹ್ಯಃ ಕುಬೇರಸ್ಯ ಸಾರ್ವಭೌಮ ಇತಿ ಸ್ಮೃತಃ ॥  
ಗಜಃ ಪರ್ಯೇತಿ ತಂ ದೇಶಂ ಸದಾ ಸಹ ಕರೇಣುಭಿಃ ।
</details>

<details><summary>ಅನುವಾದ</summary>

ಕುಬೇರನ ವಾಹನವಾದ ಸಾರ್ವಭೌಮ ಎಂಬ ಗಜರಾಜನು ತನ್ನ ಹೆಣ್ಣಾನೆಗಳೊಂದಿಗೆ ಆ ಪ್ರದೇಶತಲ್ಲಿ ತಿರುಗಾಡುತ್ತಾ ಇರುತ್ತದೆ.॥34॥
</details>

<details open><summary>ಮೂಲಮ್ - 35</summary>

ತತ್ಸರಃ ಸಮತಿಕ್ರಮ್ಯ ನಷ್ಟಚಂದ್ರ ದಿವಾಕರಮ್ ।  
ಅನಕ್ಷತ್ರಗಣಂ ವ್ಯೋಮ ನಿಷ್ಪಯೋದಮನಾದಿತಮ್ ॥
</details>

<details><summary>ಅನುವಾದ</summary>

ಆ ಸರೋವರವನ್ನು ದಾಟಿ ಮುಂದೆ ಹೋದಾಗ ಬರಿದಾದ ಆಕಾಶ ಕಂಡು ಬಂದೀತು. ಅದರಲ್ಲಿ ಸೂರ್ಯ, ಚಂದ್ರ, ನಕ್ಷತ್ರಗಳ ದರ್ಶನವಾಗುವುದಿಲ್ಲ. ಅಲ್ಲಿ ಮೇಘಗಳಾಗಲಿ, ಮೇಘಗರ್ಜನೆ ಯಾಗಲೀ ಇರುವುದಿಲ್ಲ.॥35॥
</details>

<details open><summary>ಮೂಲಮ್ - 36</summary>

ಗಭಸ್ತಿಭಿರಿವಾರ್ಕಸ್ಯ ಸ ತು ದೇಶಃ ಪ್ರಕಾಶತೇ ।  
ವಿಶ್ರಾಮ್ಯದ್ಭಿಸ್ತಪಃ ಸಿದ್ಧೈರ್ದೇವಕಲ್ಪೈಃ ಸ್ವಯಂಪ್ರಭೈಃ ॥
</details>

<details><summary>ಅನುವಾದ</summary>

ಹೀಗಿದ್ದರೂ ಅಲ್ಲಿ ತಮ್ಮದೇ ಪ್ರಭೆಯಿಂದ ಪ್ರಕಾಶಿತ ತಪಃಸಿದ್ಧ ದೇವೋಪಮ ಮಹರ್ಷಿಗಳು ವಿಶ್ರಾಮ ಮಾಡುತ್ತಾರೆ. ಅವರ ಅಂಗಪ್ರಭೆಯಿಂದಲೇ ಆ ಪ್ರದೇಶದಲ್ಲಿ ಸೂರ್ಯನಂತೆ ಬೆಳಕು ಹರಡಿ ಕೊಂಡಿರುತ್ತದೆ.॥36॥
</details>

<details open><summary>ಮೂಲಮ್ - 37</summary>

ತಂ ತು ದೇಶಮತಿಕ್ರಮ್ಯ ಶೈಲೋದಾ ನಾಮ ನಿಮ್ನಗಾ ।  
ಉಭಯೋಸ್ತೀರಯೋಸ್ತಸ್ಯಾಃ ಕೀಚಕಾ ನಾಮ ವೇಣವಃ ॥
</details>

<details><summary>ಅನುವಾದ</summary>

ಆ ಪ್ರದೇಶವನ್ನು ದಾಟಿ ಮುಂದೆ ಹೋದಾಗ ‘ಶೈಲೋದಾ’ ಎಂಬ ನದಿಯ ದರ್ಶನವಾದೀತು. ಅದರ ಎರಡೂ ದಡಗಳಲ್ಲಿ ಸದಾ ಕೊಳಲಿನಂತೆ ಶಬ್ದ ಮಾಡು ತ್ತಿರುವ ಬಿದಿರುಗಳಿವೆ, ಈ ಮಾತು ಪ್ರಸಿದ್ಧವಾಗಿದೆ.॥37॥
</details>

<details open><summary>ಮೂಲಮ್ - 38</summary>

ತೇ ನಯಂತಿ ಪರಂ ತೀರಂ ಸಿದ್ಧಾನ್ ಪ್ರತ್ಯಾನಯಂತಿ ಚ ।  
ಉತ್ತರಾಃ ಕುರವಸ್ತತ್ರ ಕೃತಪುಣ್ಯ ಪ್ರತಿಶ್ರಯಾಃ ॥
</details>

<details><summary>ಅನುವಾದ</summary>

ಆ ಬಿದಿರುಗಳು ನದಿಯ ಕಡೆಗೆ ಬಾಗಿ ಸೇತುವೆಯಂತಿದ್ದು ಸಿದ್ಧರು ನದಿ ದಾಟಲು ಹೋಗಲು ಅದನ್ನು ಸಾಧನವಾಗಿಸಿವೆ. ಅಲ್ಲಿ ಕೇವಲ ಪುಣ್ಯಾತ್ಮಾ ಪುರುಷರದ್ದೇ ವಾಸವಾಗಿದೆ. ಆ ಉತ್ತರ ಕುರುದೇಶವು ಶೈಲೋದೆಯ ತಟದಲ್ಲೆ ಇದೆ.॥38॥
</details>

<details open><summary>ಮೂಲಮ್ - 39</summary>

ತತಃ ಕಾಂಚನಪದ್ಮಾಭಿಃ ಪದ್ಮಿನೀಭಿಃ ಕೃತೋದಕಾಃ ।  
ನೀಲವೈಡೂರ್ಯಪತ್ರಾಢ್ಯಾ ನದ್ಯಸ್ತತ್ರ ಸಹಸ್ರಶಃ ॥
</details>

<details><summary>ಅನುವಾದ</summary>

ಉತ್ತರ ಕುರುದೇಶದಲ್ಲಿ ನೀಲ ವೈಡೂರ್ಯಮಣಿಯಂತೆ ಹಸುರಾದ ಕಮಲಗಳ ಎಲೆಗಳಿಂದ ಸುಶೋಭಿತ ಸಾವಿರಾರು ನದಿಗಳು ಹರಿಯುತ್ತವೆ. ಅದಕ್ಕೆ ಸುವರ್ಣಮಯ ಪದ್ಮಗಳಿಂದ ಅಲಂಕೃತ ಅನೇಕಾನೇಕ ಪುಷ್ಕರಿಣಿಗಳಿಂದ ನೀರು ಬಂದು ಸೇರಿರುತ್ತದೆ.॥39॥
</details>

<details open><summary>ಮೂಲಮ್ - 40</summary>

ರಕ್ತೋತ್ಪಲವನೈಶ್ಚಾತ್ರ ಮಂಡಿತಾಶ್ಚ ಹಿರಣ್ಮಯೈಃ ।  
ತರುಣಾದಿತ್ಯಸಂಕಾಶಾ ಭಾಂತಿ ತತ್ರ ಜಲಾಶಯಾಃ ॥
</details>

<details><summary>ಅನುವಾದ</summary>

ಅಲ್ಲಿಯ ಜಲಾಶಯಗಳು ಕೆಂಪು ಮತ್ತು ಬಂಗಾರದ ಬಣ್ಣದ ಕಮಲಗಳಿಂದ ಕೂಡಿದ್ದು, ಪ್ರಾತಃ ಕಾಲದಲ್ಲಿ ಉದಯಿಸುವ ಸೂರ್ಯನಂತೆ ಕಂಗೊಳಿಸುತ್ತಿದೆ.॥40॥
</details>

<details open><summary>ಮೂಲಮ್ - 41</summary>

ಮಹಾರ್ಹಮಣಿಪತ್ರೈಶ್ಚ ಕಾಂಚನಪ್ರಭಕೇಸರೈಃ ।  
ನೀಲೋತ್ಪಲವನೈಶ್ಚಿತ್ರೈಃ ಸ ದೇಶಃ ಸರ್ವತೋ ವೃತಃ ॥
</details>

<details><summary>ಅನುವಾದ</summary>

ಅಮೂಲ್ಯ ಮಣಿಗಳಂತಹ ಎಲೆಗಳಿಂದ, ಸುವರ್ಣದಂತೆ ಕಾಂತಿಯ ಕೇಸರವುಳ್ಳ ಚಿತ್ರ-ವಿಚಿತ್ರ ನೀಲ ಕಮಲಗಳಿಂದ ಅಲ್ಲಿಯ ಪ್ರದೇಶ ಎಲ್ಲೆಡೆ ಶೋಭಿತವಾಗಿದೆ.॥41॥
</details>

<details open><summary>ಮೂಲಮ್ - 42</summary>

ನಿಸ್ತುಲಾಭಿಶ್ಚ ಮುಕ್ತಾಭಿರ್ಮಣಿಭಿಶ್ಚ ಮಹಾಧನೈಃ ।  
ಉದ್ಧೂತಪುಲಿನಾಸ್ತತ್ರ  ಜಾತರೂಪೈಶ್ಚ ನಿಮ್ನಗಾಃ ॥
</details>

<details open><summary>ಮೂಲಮ್ - 43</summary>

ಸರ್ವರತ್ನಮಯೈಶ್ಚಿತ್ರೈರವಗಾಢಾ  ನಗೋತ್ತಮೈಃ ।  
ಜಾತರೂಪಮಯೈಶ್ಚಾಪಿ ಹುತಾಶನಸಮಪ್ರಭೈಃ ॥
</details>

<details><summary>ಅನುವಾದ</summary>

ಅಲ್ಲಿಯ ನದೀತೀರಗಳು ಗುಂಡಾದ ಮುತ್ತುಗಳಿಂದ, ಅಮೂಲ್ಯ ಮಣಿಗಳಿಂದ ಮತ್ತು ಸುವರ್ಣದಿಂದ ಸಂಪನ್ನವಾಗಿವೆ. ಅಷ್ಟೇ ಅಲ್ಲ, ಆ ನದಿಗಳ ದಡಗಳಲ್ಲಿ ಸಮಸ್ತರತ್ನಗಳಿಂದ ಕೂಡಿದ ಚಿತ್ರ-ವಿಚಿತ್ರ ಪರ್ವತಗಳೂ ಇವೆ. ಅವು ಅವುಗಳ ನೀರಿನೊಳಗೆ ಮುಳುಗಿವೆ. ಆ ಪರ್ವತಗಳಲ್ಲಿ ಎಷ್ಟೋ ಸುವರ್ಣಮಯವಾಗಿದ್ದು, ಅಗ್ನಿಯಂತೆ ಪ್ರಕಾಶ ಚೆಲ್ಲುತ್ತವೆ.॥42-43॥
</details>

<details open><summary>ಮೂಲಮ್ - 44</summary>

ನಿತ್ಯಪುಷ್ಪಲಾಸ್ತತ್ರ ನಗಾಃ ಪತ್ರರಥಾಕುಲಾಃ ।  
ದಿವ್ಯಗಂಧರಸಸ್ಪರ್ಶಾಃ ಸರ್ವಕಾಮಾನ್ ಸ್ರವಂತಿ ಚ ॥
</details>

<details><summary>ಅನುವಾದ</summary>

ಅಲ್ಲಿಯ ವೃಕ್ಷಗಳಲ್ಲಿ ಸದಾಕಾಲ ಹೂವು-ಹಣ್ಣುಗಳು ಬಿಡುತ್ತವೆ ಹಾಗೂ ಅವುಗಳಲ್ಲಿ ಪಕ್ಷಿಗಳು ಚಿಲಿಪಿಲಿಗುಟ್ಟುತ್ತವೆ. ಆ ವೃಕ್ಷಗಳು ದಿವ್ಯಗಂಧ, ರಸ, ಸ್ಪರ್ಶ ನೀಡುತ್ತವೆ ಮತ್ತು ಪ್ರಾಣಿಗಳು ಬಯಸುವ ಎಲ್ಲ ವಸ್ತುಗಳನ್ನು ಮಳೆಗರೆಯುತ್ತವೆ.॥44॥
</details>

<details open><summary>ಮೂಲಮ್ - 45</summary>

ನಾನಾ ಕಾರಾಣಿ ವಾಸಾಂಸಿ ಫಲಂತ್ಯನ್ಯೇ ನಗೋತ್ತಮಾಃ ।  
ಮುಕ್ತಾವೈಡೂರ್ಯಚಿತ್ರಾಣಿಭೂಷಣಾನಿ ತಥೈವ ಚ ।  
ಸ್ತ್ರೀಣಾಂ ಚಾನ್ಯನುರೂಪಾಣಿ ಪುರುಷಾಣಾಂ ತಥೈವ ಚ ॥
</details>

<details><summary>ಅನುವಾದ</summary>

ಇದಲ್ಲದೆ ಬೇರೆ-ಬೇರೆ ಶ್ರೇಷ್ಠ ವೃಕ್ಷಗಳು ಫಲರೂಪದಲ್ಲಿ ನಾನಾ ಪ್ರಕಾರದ ವಸ್ತ್ರಗಳನ್ನು, ಮುತ್ತು, ವೈಡೂರ್ಯರತ್ನಖಚಿತ ಒಡವೆಗಳನ್ನು ಕೊಡುವವು. ಪುರುಷರಿಗೆ ಉಪಯೋಗೀಯಾದ ಸ್ತ್ರೀಯರನ್ನು ಕೊಡುತ್ತವೆ.॥45॥
</details>

<details open><summary>ಮೂಲಮ್ - 46</summary>

ಸರ್ವರ್ತುಸುಖಸೇವ್ಯಾನಿ ಫಲಂತ್ಯನ್ಯೇ ನಗೋತ್ತಮಾಃ ।  
ಮಹಾರ್ಹಾಣಿ ಚ ಚಿತ್ರಾಣಿ ಫಲಂತ್ಯನ್ಯೇ ನಗೋತ್ತಮಾಃ ॥
</details>

<details><summary>ಅನುವಾದ</summary>

ಬೇರೆ ಉತ್ತಮ ವೃಕ್ಷಗಳು ಎಲ್ಲ ಋತುಗಳಲ್ಲಿ ಸುಖವಾಗಿ ಸೇವಿಸಲು ಯೋಗ್ಯವಾದ ಒಳ್ಳೊಳ್ಳೆಯ ಫಲಗಳನ್ನು ಕೊಡುತ್ತವೆ. ಇತರ ಸುಂದರ ವೃಕ್ಷಗಳು ಅಮೂಲ್ಯ ಮಣಿಗಳಂತಹ ವಿಚಿತ್ರ ಫಲಗಳನ್ನು ನೀಡುತ್ತಿವೆ.॥46॥
</details>

<details open><summary>ಮೂಲಮ್ - 47</summary>

ಶಯನಾನಿ ಪ್ರಸೂಯಂತೇ ಚಿತ್ರಾಸ್ತರಣವಂತಿ ಚ ।  
ಮನಃಕಾಂತಾನಿ ಮಾಲ್ಯಾನಿ ಫಲಂತ್ಯತ್ರಾಪರೇ ದ್ರುಮಾಃ ॥
</details>

<details open><summary>ಮೂಲಮ್ - 48</summary>

ಪಾನಾನಿ ಚ ಮಹಾರ್ಹಾಣಿ ಭಕ್ಷ್ಯಾಣಿ ವಿವಿಧಾನಿ ಚ ।  
ಸ್ತ್ರೀ ಯಶ್ಚ ಗುಣಪಂನ್ನಾ ರೂಪಯೌವನಲಕ್ಷಿತಾಃ ॥
</details>

<details><summary>ಅನುವಾದ</summary>

ಬೇರೆ ಎಷ್ಟೋ ವೃಕ್ಷಗಳು ವಿಚಿತ್ರ ಹಾಸಿಗೆಗಳಿಂದ ಕೂಡಿದ ಶಯ್ಯೆಗಳನ್ನು ಲರೂಪ ವಾಗಿ ಪ್ರಟಿಸುತ್ತವೆ. ಮನಸ್ಸಿಗೆ ಪ್ರಿಯವಾದ ಸುಂದರಮಾಲೆಗಳನ್ನು, ಅಮೂಲ್ಯ ಪೇಯ ಪದಾರ್ಥಗಳನ್ನು, ಬಗೆ-ಬಗೆಯ ಭೋಜನಗಳನ್ನು ಮತ್ತು ರೂಪ-ಯೌವನೆಯರಾದ ಸದ್ಗುಣವತಿಯರಾದ ಯುವತಿಯರನ್ನು ಉತ್ಪನ್ನಮಾಡುತ್ತವೆ.॥47-48॥
</details>

<details open><summary>ಮೂಲಮ್ - 49</summary>

ಗಂಧರ್ವಾಃ ಕಿನ್ನರಾಃ ಸಿದ್ಧಾ ನಾಗಾ ವಿದ್ಯಾಧರಾಸ್ತಥಾ ।  
ರಮಂತೇ ಸತತಂ ತತ್ರ ನಾರೀಭಿರ್ಭಾಸ್ವರಪ್ರಭಾಃ ॥
</details>

<details><summary>ಅನುವಾದ</summary>

ಅಲ್ಲಿ ಸೂರ್ಯನಂತೆ ಕಾಂತಿಯುಳ್ಳ ಗಂಧರ್ವರು, ಕಿನ್ನರರು, ಸಿದ್ಧರು, ನಾಗರು, ವಿದ್ಯಾಧರರು, ಸದಾ ತಮ್ಮ ನಾರಿಯರೊಂದಿಗೆ ಕ್ರೀಡಿಸುತ್ತಾ ಇರುತ್ತಾರೆ.॥49॥
</details>

<details open><summary>ಮೂಲಮ್ - 50</summary>

ಸರ್ವೇ ಸುಕೃತಕರ್ಮಾಣಃ ಸರ್ವೇ ರತಿಪರಾಯಣಾಃ ।  
ಸರ್ವೇ ಕಾಮಾರ್ಥಸಹಿತಾ ವಸಂತಿ ಸಹಯೋಷಿತಃ ॥
</details>

<details><summary>ಅನುವಾದ</summary>

ಅಲ್ಲಿಯ ಎಲ್ಲ ಜನರು ಪುಣ್ಯಕರ್ಮರೂ, ಅರ್ಥ-ಕಾಮಗಳಿಂದ ಸಂಪನ್ನರೂ ಆಗಿದ್ದಾರೆ. ಎಲ್ಲರೂ ಕಾಮಕ್ರೀಡಾ ಪರಾಯಣರಾಗಿ ಯುವತೀ ಸ್ತ್ರೀಯರೊಂದಿಗೆ ವಾಸಿಸುತ್ತಾರೆ.॥50॥
</details>

<details open><summary>ಮೂಲಮ್ - 51</summary>

ಗೀತವಾದಿತ್ರನಿರ್ಘೋಷಃ ಸೋತ್ಕೃಷ್ಟಹಸಿತಸ್ವನಃ ।  
ಶ್ರೂಯತೇ ಸತತಂ ತತ್ರ ಸರ್ವಭೂತಮನೋರಮಃ ॥
</details>

<details><summary>ಅನುವಾದ</summary>

ಅಲ್ಲಿ ನಿರಂತರ ಹಾಸ್ಯ-ವಿನೋದದ ಧ್ವನಿಗಳಿಂದ ಕೂಡಿದ, ಗೀತ-ವಾದ್ಯಗಳ ಮಧುರನಾದ ಕೇಳಿ ಬರುತ್ತದೆ. ಅದು ಸಮಸ್ತ ಪ್ರಾಣಿಗಳ ಮನಸ್ಸಿಗೆ ಆನಂದಪ್ರದವಾಗಿದೆ.॥51॥
</details>

<details open><summary>ಮೂಲಮ್ - 52</summary>

ತತ್ರ ನಾಮುದಿತಃ ಕಶ್ಚಿನ್ನಾತ್ರ ಕಶ್ಚಿದಸತ್ಪ್ರಿಯಃ ।  
ಅಹನ್ಯಹನಿ ವರ್ಧಂತೇ ಗುಮಾಸ್ತತ್ರ ಮನೋರಮಾಃ ॥
</details>

<details><summary>ಅನುವಾದ</summary>

ಅಲ್ಲಿ ಯಾರೂ ಅಪ್ರಸನ್ನರಾಗಿರುವುದಿಲ್ಲ. ಯಾರಿಗೂ ಕೆಟ್ಟ ಕಾರ್ಯಗಳಲ್ಲಿ ಪ್ರೀತಿ ಇರುವುದಿಲ್ಲ. ಅಲ್ಲಿ ವಾಸಿಸುವುದರಿಂದ ಪ್ರತಿದಿನ ಮನೋರಮ ಗುಣಗಳ ವೃದ್ಧಿಯಾಗುತ್ತದೆ.॥52॥
</details>

<details open><summary>ಮೂಲಮ್ - 53</summary>

ಸಮತಿಕ್ರಮ್ಯ ತಂ ದೇಶಮುತ್ತರಃ ಪಯಸಾಂ ನಿಧಿಃ ।  
ತತ್ರ ಸೋಮಗಿರಿರ್ನಾಮ ಮಧ್ಯೇ ಹೇಮಮಯೋ ಮಹಾನ್ ॥
</details>

<details><summary>ಅನುವಾದ</summary>

ಆ ದೇಶವನ್ನು ದಾಟಿ ಮುಂದಕ್ಕೆ ಹೋದಾಗ ಉತ್ತರ ದಿಕ್ಕಿನ ಸಮುದ್ರ ಸಿಗುವುದು. ಆ ಸಮುದ್ರದ ನಡುವೆ ಸೋಮಗಿರಿ ಎಂಬ ಬಹಳ ಎತ್ತರವಾದ ಒಂದು ಸುವರ್ಣಮಯ ಪರ್ವತವಿದೆ.॥53॥
</details>

<details open><summary>ಮೂಲಮ್ - 54</summary>

ಇಂದ್ರಲೋಕಗತಾ ಯೇ ಚ ಬ್ರಹ್ಮಲೋಕಗತಾಶ್ಚಯೇ ।  
ದೇವಾಸ್ತಂ ಸಮವೇಕ್ಷಂತೇ ಗಿರಿರಾಜಂ ದಿವಂ ಗತಾಃ ॥
</details>

<details><summary>ಅನುವಾದ</summary>

ಸ್ವರ್ಗಲೋಕಕ್ಕೆ ಹೋಗುವ ಜನರು ಹಾಗೂ ಇಂದ್ರಲೋಕ ಬ್ರಹ್ಮಲೋಕಗಳಲ್ಲಿ ವಾಸಿಸುವ ದೇವತೆಗಳು ಆ ಗಿರಿರಾಜ ಸೋಮಗಿರಿಯ ದರ್ಶನ ಮಾಡುತ್ತಾರೆ.॥54॥
</details>

<details open><summary>ಮೂಲಮ್ - 55</summary>

ಸ ತು ದೇಶೋ ವಿಸೂರ್ಯೇಽಪಿ ತಸ್ಯ ಭಾಸಾ ಪ್ರಕಾಶತೇ ।  
ಸೂರ್ಯಲಕ್ಷ್ಮ್ಯಾಭಿವಿಜ್ಞೇಯಸ್ತಪತೇವ  ವಿವಸ್ವತಾ ॥
</details>

<details><summary>ಅನುವಾದ</summary>

ಆ ಪ್ರದೇಶವು ಸೂರ್ಯರಹಿತವಾಗಿದ್ದರೂ ಸೋಮಗಿರಿಯ ಪ್ರಭೆಯಿಂದ ಸದಾ ಪ್ರಕಾಶಿತವಾಗುತ್ತಾ ಇರುತ್ತದೆ. ಸೂರ್ಯ ಪ್ರಭೆಯಂತೆಯೇ ಅದು ಬೆಳಗುತ್ತಾ ಇರುತ್ತದೆ.॥55॥
</details>

<details open><summary>ಮೂಲಮ್ - 56</summary>

ಭಗವಾಂಸ್ತತ್ರ ವಿಶ್ವಾತ್ಮಾ ಶಂಭುರೇಕಾದಶಾತ್ಮಕಃ ।  
ಬ್ರಹ್ಮಾ ವಸತಿ ದೇವೇಶೋ ಬ್ರಹ್ಮರ್ಷಿಪರಿವಾರಿತಃ ॥
</details>

<details><summary>ಅನುವಾದ</summary>

ಅಲ್ಲಿ ವಿಶ್ವಾತ್ಮಾ ಭಗವಾನ್ ವಿಷ್ಣು, ಏಕಾದಶರುದ್ರರ ರೂಪದಿಂದ ಪ್ರಕಟವಾಗುವ ಭಗವಾನ್ ಶಂಕರ ಹಾಗೂ ಬ್ರಹ್ಮರ್ಷಿಗಳಿಂದ ಸುತ್ತುವರೆದ ದೇವೇಶ್ವರ ಬ್ರಹ್ಮದೇವರು ವಾಸವಾಗಿರುತ್ತಾರೆ.॥56॥
</details>

<details open><summary>ಮೂಲಮ್ - 57</summary>

ನ ಕಥಂಚನ ಗಂತವ್ಯಂ ಕುರೂಣಾಮುತ್ತರೇಣ ವಃ ।  
ಅನ್ಯೇಷಾಮಪಿ ಭೂತಾನಾಂ ನಾನುಕ್ರಾಮತಿ ವೈ ಗತಿಃ ॥
</details>

<details><summary>ಅನುವಾದ</summary>

ನೀವು ಉತ್ತರ ಕುರು ಮಾರ್ಗದಿಂದ ಸೋಮಗಿರಿಯ ತನಕ ಹೋಗಿ ಅದರ ಸೀಮೆಯ ಮುಂದೆ ಯಾವ ರೀತಿ ಯಿಂದಲೂ ಹೋಗಬಾರದು. ನಿಮ್ಮಂತೆ ಬೇರೆ ಪ್ರಾಣಿಗಳೂ ಕೂಡ ಅಲ್ಲಿ ಹೋಗಲಾರರು.॥57॥
</details>

<details open><summary>ಮೂಲಮ್ - 58</summary>

ಸ ಹಿ ಸೋಮಗಿರಿರ್ನಾಮ ದೇವಾನಾಮಪಿ ದುರ್ಗಮಃ ।  
ತಮಾಲೋಕ್ಯ ತತಃ ಕ್ಷಿಪ್ರಮುಪಾವರ್ತಿತುಮರ್ಹಥ ॥
</details>

<details><summary>ಅನುವಾದ</summary>

ಆ ಸೋಮಗಿರಿ ದೇವತೆಗಳಿಗೂ ದುರ್ಗಮವಾಗಿದೆ. ಆದ್ದರಿಂದ ಅದನ್ನು ದರ್ಶನ ಮಾಡಿ ನೀವು ಬೇಗನೇ ಮರಳಿ ಬರುವುದು.॥58॥
</details>

<details open><summary>ಮೂಲಮ್ - 59</summary>

ಏತಾವದ್ವಾನರೈಃ ಶಕ್ಯಂ ಗಂತುಂ ವಾನರಪುಂಗವಾಃ ।  
ಅಭಾಸ್ಕರಮಮರ್ಯಾದಂ ನ ಜಾನೀಮಸ್ತತಃ ಪರಮ್ ॥
</details>

<details><summary>ಅನುವಾದ</summary>

ಶ್ರೇಷ್ಠವಾನರರೇ! ಸಾಕು, ಉತ್ತರ ದಿಕ್ಕಿನ ಕಡೆಗೆ ಇಷ್ಟೇದೂರ ನೀವೆಲ್ಲ ವಾನರರು ಹೋಗಬಲ್ಲಿರಿ. ಅದಕ್ಕಿಂತ ಮುಂದೆ ಸೂರ್ಯನ ಪ್ರಕಾಶವಿಲ್ಲ, ಯಾವುದೇ ದೇಶದ ಸೀಮೆಯೂ ಇಲ್ಲ. ಆದ್ದರಿಂದ ಮುಂದಿನ ಭೂಭಾಗದ ಸಂಬಂಧವಾಗಿ ನಾನು ಏನನ್ನೂ ತಿಳಿಯಲಾರೆನು.॥59॥
</details>

<details open><summary>ಮೂಲಮ್ - 60</summary>

ಸರ್ವಮೇತದ್ವಿಚೇತವ್ಯಂ ಯನ್ಮಯಾ ಪರಿಕೀರ್ತಿತಮ್ ।  
ಯದನ್ಯದಪಿ ನೋಕ್ತಂ ಚ ತತ್ರಾಪಿ ಕ್ರಿಯತಾಂ ಮತಿಃ ॥
</details>

<details><summary>ಅನುವಾದ</summary>

ನಾನು ತಿಳಿಸಿದ ಎಲ್ಲ ಸ್ಥಾನಗಳಲ್ಲಿ ಸೀತೆಯನ್ನು ಹುಡುಕಿರಿ. ಉಲ್ಲೇಖಿಸದಿರುವ ಸ್ಥಾನಗಳಲ್ಲಿಯೂ ಹುಡುಕುವ ವಿಚಾರವೂ ದೃಢವಾಗಲಿ.॥60॥
</details>

<details open><summary>ಮೂಲಮ್ - 61</summary>

ತತಃ ಕೃತಂ ದಾಶರಥೇರ್ಮಹತ್ಪ್ರಿಯಂ  
ಮಹತ್ಪ್ರಿಯಂ ಚಾಪಿ ತತೋ ಮಮ ಪ್ರಿಯಮ್ ।  
ಕೃತಂ ಭವಿಷ್ಯತ್ಯನಿಲಾನಲೋಪಮಾ  
ವಿದೇಹಜಾದರ್ಶನಜೇನ ಕರ್ಮಣಾ ॥
</details>

<details><summary>ಅನುವಾದ</summary>

ಬೆಂಕಿ-ಗಾಳಿಗೆ ಸಮಾನರಾದ ತೇಜಸ್ವೀ, ಬಲಶಾಲೀ ವಾನರರೇ! ವಿದೇಹನಂದಿನೀ ಸೀತೆಯ ದರ್ಶನಕ್ಕಾಗಿ ನೀವು ಮಾಡುವ ಪರಿಶ್ರಮದಿಂದ ದಶರಥನಂದನ ಭಗವಾನ್ ಶ್ರೀರಾಮನ ಮಹಾನ್ ಪ್ರಿಯ ಕಾರ್ಯ ನೆರವೇರಿಸಿದಂತಾದೀತು ಹಾಗೂ ಅದರಿಂದಲೇ ನನ್ನ ಪ್ರಿಯ ಕಾರ್ಯವೂ ಪೂರ್ಣವಾದೀತು.॥61॥
</details>

<details open><summary>ಮೂಲಮ್ - 62</summary>

ತತಃ ಕೃತಾರ್ಥಾಃ ಸಹಿತಾಃ ಸಬಾಂಧವಾ  
ಮಯಾರ್ಚಿತಾಃ ಸರ್ವಗುಣೈರ್ಮನೋರಮೈಃ ।  
ಚರಿಷ್ಯಥೋರ್ವೀಂ ಪ್ರತಿಶಾಂತಶತ್ರವಃ  
ಸಹಪ್ರಿಯಾ  ಭೂತಧರಾಃ  ಪ್ಲವಂಗಮಾಃ ॥
</details>

<details><summary>ಅನುವಾದ</summary>

ವಾನರರೇ! ಶ್ರೀರಾಮಚಂದ್ರನ ಪ್ರಿಯ ಕಾರ್ಯ ಮಾಡಿ ಮರಳಿದಾಗ ನಾನು ಸರ್ವಗುಣಸಂಪನ್ನ ಮನಮೆಚ್ಚುವ ವಸ್ತುಗಳಿಂದ ನಿಮ್ಮೆಲ್ಲರನ್ನು ಸತ್ಕರಿಸುವೆನು. ಬಳಿಕ ನೀವು ಶತ್ರುಹೀನರಾಗಿ ತಮ್ಮ ಹಿತೈಷಿಗಳ, ಬಂಧು ಬಾಂಧವರ ಸಹಿತ ಕೃತಾರ್ಥರಾಗಿ ಪ್ರಾಣಿಗಳಿಗೆ ಆಶ್ರಯದಾತರಾಗಿ ತಮ್ಮ ಪ್ರಿಯತಮೆಯರೊಂದಿಗೆ ಇಡೀ ಪೃಥಿವಿಯಲ್ಲಿ ಆನಂದವಾಗಿ ಸಂಚರಿಸಿರಿ.॥62॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀ ವಾಲ್ಮೀಕಿವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಕಿಷ್ಕಿಂಧಾಕಾಂಡದ ನಲವತ್ತಮೂರನೆಯ ಸರ್ಗ ಸಂಪೂರ್ಣವಾಯಿತು.॥43॥
</details>
