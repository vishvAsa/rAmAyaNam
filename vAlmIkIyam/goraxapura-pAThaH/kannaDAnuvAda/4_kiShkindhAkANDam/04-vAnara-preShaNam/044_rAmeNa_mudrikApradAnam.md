+++
title = "०४४ रामेण मुद्रिकाप्रदानम्"
title_english = "044 Rama gives ring to Hanuma"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-044-Hanumathe_Ramena_Mudrikaa_Pradanam.mp3"></div>
</details>



<details><summary>ಭಾಗಸೂಚನಾ</summary>

ಶ್ರೀರಾಮನು ಹನುಮಂತನಿಗೆ ಅಂಗುಲೀಯಕವನ್ನು ಕೊಟ್ಟು ಕಳುಹಿಸಿದುದು
</details>

<details open><summary>ಮೂಲಮ್ - 1</summary>

ವಿಶೇಷೇಣ ತು ಸುಗ್ರೀವೋ ಹನೂಮತ್ಯರ್ಥಮುಕ್ತವಾನ್ ।  
ಸ ಹಿ ತಸ್ಮಿನ್ ಹರಿಶ್ರೇಷ್ಠೇ ನಿಶ್ಚಿತಾರ್ಥೋಽರ್ಥಸಾಧನೇ ॥
</details>

<details><summary>ಅನುವಾದ</summary>

ಸುಗ್ರೀವನು ಮುಖ್ಯವಾಗಿ ಹನುಮಂತನಲ್ಲಿ ಸೀತಾನ್ವೇಷಣೆಯ ಕುರಿತು ವಿಶೇಷವಾಗಿ ಹೇಳಿದನು; ಏಕೆಂದರೆ ವಾನರಶ್ರೇಷ್ಠ ಹನುಮಂತನೇ ಈ ಕಾರ್ಯವನ್ನು ಸಿದ್ಧಗೊಳಿಸುವವನು ಎಂಬ ದೃಢವಿಶ್ವಾಸ ಅವನಿಗಿತ್ತು.॥1॥
</details>

<details open><summary>ಮೂಲಮ್ - 2</summary>

ಅಬ್ರವೀಚ್ಚ ಹನೂಮಂತಂ ವಿಕ್ರಾಂತಮನಿಲಾತ್ಮಜಮ್ ।  
ಸುಗ್ರೀವಃ ಪರಮಪ್ರೀತಃ ಪ್ರಭುಃ ಸರ್ವವನೌಕಸಾಮ್ ॥
</details>

<details><summary>ಅನುವಾದ</summary>

ಸಮಸ್ತ ವಾನರರ ಸ್ವಾಮಿ ಸುಗ್ರೀವನು ಅತ್ಯಂತ ಪ್ರಸನ್ನನಾಗಿ ಪರಮಪರಾಕ್ರಮಿ ವಾಯುಪುತ್ರ ಹನುಮಂತನಲ್ಲಿ ಈ ಪ್ರಕಾರ ಹೇಳಿದನು .॥2॥
</details>

<details open><summary>ಮೂಲಮ್ - 3</summary>

ನ ಭೂಮೌ ನಾಂತರಿಕ್ಷೇ ವಾ ನಾಂಬರೇ ನಾಮರಾಲಯೇ ।  
ನಾಪ್ಸುವಾ ಗತಿಸಂಗಂ ತೇ ಪಶ್ಯಾಮಿ ಹರಿಪುಂಗವ ॥
</details>

<details><summary>ಅನುವಾದ</summary>

ಕಪಿಶ್ರೇಷ್ಠನೇ! ಪೃಥಿವೀ, ಅಂತರಿಕ್ಷ, ಆಕಾಶ, ದೇವಲೋಕ ಅಥವಾ ನೀರಿನಲ್ಲಿಯೂ ನಿನ್ನ ಗತಿಯಲ್ಲಿ ಯಾವುದೇ ಅಡೆ-ತಡೆಯೇ ನಾನು ಕಾಣುವುದಿಲ್ಲ.॥3॥
</details>

<details open><summary>ಮೂಲಮ್ - 4</summary>

ಸಾಸುರಾಃ ಸಹಗಂಧರ್ವಾ ಸನಾಗ ನರದೇವತಾಃ ।  
ವಿದಿತಾಃ  ಸರ್ವಲೋಕಾಸ್ತೇ ಸಸಾಗರಧರಾಧರಾಃ ॥
</details>

<details><summary>ಅನುವಾದ</summary>

ಅಸುರ, ಗಂಧರ್ವ, ನಾಗ, ಮನುಷ್ಯ, ದೇವತೆ, ಸಮುದ್ರ ಹಾಗೂ ಪರ್ವತಗಳ ಸಹಿತ ಸಂಪೂರ್ಣ ಲೋಕಗಳ ಜ್ಞಾನ ನಿನಗಿದೆ.॥4॥
</details>

<details open><summary>ಮೂಲಮ್ - 5</summary>

ಗತಿರ್ವೇಗಶ್ಚ ತೇಜಸ್ವ ಲಾಘವಂ ಚ ಮಹಾಕಪೇ ।  
ಪಿತುಸ್ತೇ ಸದೃಶಂ ವೀರಮಾರುತಸ್ಯ ಮಹೌಜಸಃ ॥
</details>

<details><summary>ಅನುವಾದ</summary>

ವೀರನೇ! ಮಹಾಕಪಿಯೇ! ಎಲ್ಲೆಡೆ ಅಬಾಧಿತ ಗತಿ, ವೇಗ, ತೇಜ ಮತ್ತು ಸ್ಪೂರ್ತಿ - ಇವೆಲ್ಲ ಸದ್ಗುಣಗಳು ಮಹಾಪರಾಕ್ರಮಿ ನಿನ್ನ ಅಪ್ಪನಾದ ವಾಯುವಿನಂತೆ ನಿನ್ನಲ್ಲಿಯೂ ಇವೆ.॥5॥
</details>

<details open><summary>ಮೂಲಮ್ - 6</summary>

ತೇಜಸಾ ವಾಪಿ ತೇ ಭೂತಂ ನ ಸಮಂ ಭುವಿ ವಿದ್ಯತೇ ।  
ತದ್ಯಥಾ ಲಭ್ಯತೇ ಸೀತಾ ತತ್ತ್ವಮೇವಾನುಚಿಂತಯ ॥
</details>

<details><summary>ಅನುವಾದ</summary>

ಈ ಭೂಮಂಡಲದಲ್ಲಿ ನಿನ್ನ ತೇಜಕ್ಕೆ ಸಮಾನವಾಗಿ ಯಾವುದೇ ಪ್ರಾಣಿಯೂ ಇಲ್ಲ. ಆದ್ದರಿಂದ ಸೀತೆಯು ದೊರೆಯುವಂತಹ ಉಪಾಯವನ್ನು ನೀನೇ ಯೋಚಿಸು.॥6॥
</details>

<details open><summary>ಮೂಲಮ್ - 7</summary>

ತ್ವಯ್ಯೇವ ಹನುಮನ್ನಸ್ತಿ ಬಲಂ ಬುದ್ಧಿಃ ಪರಾಕ್ರಮಃ ।  
ದೇಶಕಾಲಾನುವೃತ್ತಿಶ್ಚ ನಯಶ್ಚ ನಯಪಂಡಿತ ॥
</details>

<details><summary>ಅನುವಾದ</summary>

ಹನುಮಂತನೇ! ನೀನು ನೀತಿಶಾಸ್ತ್ರದ ಪಂಡಿತನಾಗಿರುವೆ. ಬಲ, ಬುದ್ಧಿ, ಪರಾಕ್ರಮ, ದೇಶ-ಕಾಲದ ಅನುಸರಣ, ನೀತಿಪೂರ್ಣವರ್ತನೆ ಇವೆಲ್ಲ ಒಟ್ಟಿಗೆ ನಿನ್ನಲ್ಲಿ ಮಾತ್ರ ಕಂಡುಬರುತ್ತವೆ.॥7॥
</details>

<details open><summary>ಮೂಲಮ್ - 8</summary>

ತತಃ ಕಾರ್ಯಸಮಾಸಂಗಮವಗಮ್ಯ ಹನೂಮತಿ ।  
ವಿದಿತ್ವಾ ಹನುಮಂತಂ ಚ ಚಿಂತಯಾಮಾಸ ರಾಘವಃ ॥
</details>

<details><summary>ಅನುವಾದ</summary>

ಸುಗ್ರೀವನ ಮಾತನ್ನು ಕೇಳಿ ಈ ಕಾರ್ಯದ ಸಿದ್ಧಿಯ ಎಲ್ಲ ಭಾರವು ಹನುಮಂತನ ಮೇಲೆಯೇ ಇದೆ ಎಂದು ತಿಳಿದು ಶ್ರೀರಾಮಚಂದ್ರನು ಮನಸ್ಸಿನಲ್ಲೇ ಹೀಗೆ ಯೋಚಿಸಿದನು .॥8॥
</details>

<details open><summary>ಮೂಲಮ್ - 9</summary>

ಸರ್ವಥಾ ನಿಶ್ಚಿತಾರ್ಥೋಽಯಂ ಹನೂಮತಿ ಹರೀಶ್ವರಃ ।  
ನಿಶ್ಚಿತಾರ್ಥತರಶ್ಚಾಪಿ ಹನೂಮಾನ್ಕಾರ್ಯಸಾಧನೇ ॥
</details>

<details><summary>ಅನುವಾದ</summary>

ವಾನರರಾಜ ಸುಗ್ರೀವನು ಹನುಮಂತನ ಮೇಲೆ ಇವನು ನಿಶ್ಚಿತವಾಗಿ ನಮ್ಮ ಈ ಕಾರ್ಯವನ್ನು ಮಾಡಬಲ್ಲನು ಎಂಬ ಪೂರ್ಣ ಭರವಸೆಯನ್ನು ಇಟ್ಟಿರುವನು. ಸ್ವಯಂ ಹನುಮಂತನು ತಾನು ಖಂಡಿತವಾಗಿ ಈ ಕಾರ್ಯವನ್ನು ನೆರವೇರಿಸುವುದಾಗಿ ನಂಬಿರುವನು.॥9॥
</details>

<details open><summary>ಮೂಲಮ್ - 10</summary>

ತದೇವಂ ಪ್ರಸ್ಥಿತಸ್ಯಾಸ್ಯ ಪರಿಜ್ಞಾತಸ್ಯ ಕರ್ಮಭಿಃ ।  
ಭರ್ತ್ರಾ ಪರಿಗೃಹೀತಸ್ಯ ಧ್ರುವಃ ಕಾರ್ಯಫಲೋದಯಃ ॥
</details>

<details><summary>ಅನುವಾದ</summary>

ಈ ಪ್ರಕಾರ ಕಾರ್ಯಗಳಿಂದ ಯಾರನ್ನು ಪರೀಕ್ಷಿಸಲಾಗಿದೆಯೋ, ಎಲ್ಲರಿಗಿಂತ ಶ್ರೇಷ್ಠನೆಂದು ತಿಳಿಯಲಾಗಿದೆಯೋ ಆ ಹನುಮಂತನು ಸುಗ್ರೀವನ ಆಜ್ಞೆಯಂತೆ ಸೀತಾನ್ವೇಷಣೆಗಾಗಿ ಹೋಗುತ್ತಿದ್ದಾನೆ. ಇವನಿಂದ ಈ ಕಾರ್ಯವು ಸಫಲವಾಗುವುದು ನಿಶ್ಚಿತವಾಗಿದೆ.॥10॥
</details>

<details open><summary>ಮೂಲಮ್ - 11</summary>

ತಂ ಸಮೀಕ್ಷ್ಯ ಮಹಾತೇಜಾ ವ್ಯವಸಾಯೋತ್ತರಂ ಹರಿಮ್ ।  
ಕೃತಾರ್ಥ ಇವ ಸಂಹೃಷ್ಟಃ ಪ್ರಹೃಷ್ಟೇಂದ್ರಿಯಮಾನಸಃ ॥
</details>

<details><summary>ಅನುವಾದ</summary>

ಹೀಗೆ ವಿಚಾರಮಾಡಿ ಮಹಾತೇಜಸ್ವೀ ಶ್ರೀರಾಮಚಂದ್ರನು ಕಾರ್ಯಸಾಧಕರಲ್ಲಿ ಸರ್ವಶ್ರೇಷ್ಠ ಹನುಮಂತನ ಕಡೆಗೆ ನೋಡಿ, ತನ್ನನ್ನು ಕೃತಾರ್ಥ ನಂತೆ ತಿಳಿದು ಸಂತೋಷಗೊಂಡನು. ಅವನ ಎಲ್ಲ ಇಂದ್ರಿಯಗಳು ಮತ್ತು ಮನಸ್ಸು ಹರ್ಷಗೊಂಡವು.॥11॥
</details>

<details open><summary>ಮೂಲಮ್ - 12</summary>

ದದೌ ತಸ್ಯ ತತಃ ಪ್ರೀತಃ ಸ್ವನಾಮಾಂಕೋಪಶೋಭಿತಮ್ ।  
ಅಂಗುಲೀಯಮಭಿಜ್ಞಾನಂ ರಾಜಪುತ್ರ್ಯಾಃ ಪರಂತಪಃ ॥
</details>

<details><summary>ಅನುವಾದ</summary>

ಅನಂತರ ಪರಂತಪ ಶ್ರೀರಾಮನು ಪ್ರಸನ್ನತೆಯಿಂದ ತನ್ನ ಹೆಸರಿನಿಂದ ಸುಶೋಭಿತ ಒಂದು ಉಂಗುರವನ್ನು ಹನುಮಂತನ ಕೈಗೆ ಇತ್ತು, ರಾಜಕುಮಾರೀ ಸೀತೆಗೆ ಪರಿಚಯ ರೂಪವಾಗಿ ಅರ್ಪಿಸಲಿಕ್ಕಾಗಿ ಸೂಚಿಸಿದನು.॥12॥
</details>

<details open><summary>ಮೂಲಮ್ - 13</summary>

ಅನೇನ ತ್ವಾಂ ಹರಿಶ್ರೇಷ್ಠ ಚಿಹ್ನೇನ ಜನಕಾತ್ಮಜಾ ।  
ಮತ್ಸಕಾಶಾದನುಪ್ರಾಪ್ತಮನುದ್ವಿಗ್ನಾನುಪಶ್ಯತಿ ॥
</details>

<details><summary>ಅನುವಾದ</summary>

ಉಂಗುರವನ್ನಿತ್ತು ಹೇಳಿದನು - ಕಪಿಶ್ರೇಷ್ಠ! ಈ ಚಿಹ್ನೆಯಿಂದ ಜಾನಕಿಗೆ ನೀನು ನನ್ನ ಕಡೆಯಿಂದ ಬಂದಿರುವನು ಎಂಬ ವಿಶ್ವಾಸ ಉಂಟಾದೀತು. ಇದರಿಂದ ಅವಳು ಭಯ ಬಿಟ್ಟು ನಿನ್ನನ್ನು ನೋಡುವಳು.॥13॥
</details>

<details open><summary>ಮೂಲಮ್ - 14</summary>

ವ್ಯವಸಾಯಶ್ಚ ತೇ ವೀರ ಸತ್ತ್ವಯುಕ್ತಶ್ಚ ವಿಕ್ರಮಃ ।  
ಸುಗ್ರೀವಸ್ಯ ಚ ಸಂದೇಶಃ ಸಿದ್ಧಿಂ ಕಥಯತೀವ ಮೇ ॥
</details>

<details><summary>ಅನುವಾದ</summary>

ವೀರವರನೇ! ನಿನ್ನ ಉದ್ಯೋಗ, ಧೈರ್ಯ, ಪರಾಕ್ರಮ ಮತ್ತು ಸುಗ್ರೀವನ ಸಂದೇಶ - ಇವೆಲ್ಲವುಗಳಿಂದ ನಿನ್ನಿಂದ ಈ ಕಾರ್ಯವು ಅವಶ್ಯವಾಗಿ ಸಿದ್ಧಿಸುವುದು ಎಂಬ ಸೂಚನೆ ಸಿಗುತ್ತಿದೆ.॥14॥
</details>

<details open><summary>ಮೂಲಮ್ - 15</summary>

ಸ ತದ್ ಗೃಹ್ಯ ಹರಿಶ್ರೇಷ್ಠಃ ಸ್ಥಾಪ್ಯ ಮೂರ್ಧ್ನಿ ಕೃತಾಂಜಲಿಃ ।  
ವಂದಿತ್ವಾ ಚರಣೌ ಚೈವ ಪ್ರಸ್ಥಿತಃ ಪ್ಲವಗರ್ಷಭಃ ॥
</details>

<details><summary>ಅನುವಾದ</summary>

ವಾನರಶ್ರೇಷ್ಠ ಹನುಮಂತನು ಆ ಉಂಗುರವನ್ನು ಪಡೆದು ತಲೆಯಲ್ಲಿಟ್ಟುಕೊಂಡು, ಕೈಮುಗಿದು ಶ್ರೀರಾಮನ ಚರಣಗಳಲ್ಲಿ ಪ್ರಣಾಮ ಮಾಡಿ ಆ ವಾನರ ಶಿರೋಮಣಿಯು ಅಲ್ಲಿಂದ ಹೊರಟನು.॥15॥
</details>

<details open><summary>ಮೂಲಮ್ - 16</summary>

ಸ ತತ್ ಪ್ರಕರ್ಷನ್ ಹರಿಣಾಂ ಮಹದ್ಬಲಂ  
ಬಭೂವ ವೀರಃ ಪವನಾತ್ಮಜಃ ಕಪಿಃ।  
ಗತಾಂಬುದೇ ವ್ಯೋಮ್ನಿ ವಿಶುದ್ಧ ಮಂಡಲಃ  
ಶಶೀವ ನಕ್ಷತ್ರಗಣೋಪಶೋಭಿತಃ ॥
</details>

<details><summary>ಅನುವಾದ</summary>

ಆಗ ವೀರವಾನರ ಪವನಕುಮಾರ ಹನುಮಂತನು ತನ್ನೊಂದಿಗೆ ವಾನರರ ವಿಶಾಲ ಸೈನ್ಯವನ್ನು ಕರೆದುಕೊಂಡು ಹೋಗುವಾಗ ಮೇಘರಹಿತ ಆಕಾಶದಲ್ಲಿ ನಕ್ಷತ್ರ ಸಮೂಹದಿಂದ ಸುಶೋಭಿತ ನಿರ್ಮಲ ಚಂದ್ರನಂತೆ ಶೋಭಿತನಾಗುತ್ತಿದ್ದನು.॥16॥
</details>

<details open><summary>ಮೂಲಮ್ - 17</summary>

ಅತಿಬಲ ಬಲಮಾಶ್ರಿತಸ್ತವಾಹಂ  
ಹರಿವರವಿಕ್ರಮ ವಿಕ್ರಮೈರನಲ್ಪೈಃ ।  
ಪವನಸುತ ಯಥಾಧಿಗಮ್ಯತೇ ಸಾ  
ಜನಕಸುತಾ ಹನುಮಂಸ್ತಥಾ ಕುರುಷ್ವ ॥
</details>

<details><summary>ಅನುವಾದ</summary>

ಹೊರಟ ಹನುಮಂತನನ್ನು ಸಂಬೋಧಿಸಿ ಶ್ರೀರಾಮನು ಪುನಃ ಹೇಳಿದನು- ಅತ್ಯಂತ ಬಲಶಾಲೀ ಕಪಿಶ್ರೇಷ್ಠನೇ! ನಾನು ನಿನ್ನ ಬಲವನ್ನೇ ಆಶ್ರಯಿಸಿರುವೆನು. ಪವನಕುಮಾರ ಹನುಮಂತನೇ! ಯಾವುದೇ ರೀತಿಯಿಂದಲಾದರೂ ಸೀತೆಯು ದೊರೆಯುವಂತೆ ನೀನು ನಿನ್ನ ಬಲ-ಪರಾಕ್ರಮದಿಂದ ಪ್ರಯತ್ನ ಮಾಡು, ಸರಿ ಈಗ ಹೊರಡು.॥17॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀ ವಾಲ್ಮೀಕಿವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಕಿಷ್ಕಿಂಧಾಕಾಂಡದ ನಲವತ್ತನಾಲ್ಕನೆಯ ಸರ್ಗ ಸಂಪೂರ್ಣವಾಯಿತು.॥44॥
</details>
