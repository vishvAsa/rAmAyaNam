+++
title = "+गोविन्द-राज-भूषणम्"

+++

श्रीमद्वाल्मीकीयरामायणम्  ॥

श्रीसीतालक्ष्मणहनुमत्-समेत-श्रीरामचन्द्रपरब्रह्मणे नमः  ॥   ॥

श्लोक-सहित-व्याख्यानम्  ॥

श्रीमते रामानुजाय नमः  ॥  


<details open><summary>विश्वास-प्रस्तुतिः</summary>

आचार्यं शठकोप-देशिकम् अथ प्राचार्य-पारम्परीं  
श्रीमल्-लक्ष्मण-योगि-वर्य्य--यमुनावास्तव्य-नाथादिकान् ।  
वाल्मीकिं सह नारदेन मुनिना वाग्-देवता-वल्लभं  
सीता-लक्ष्मण-वायु-सूनु-सहितं श्रीरामचन्द्रं **भजे**  ॥  १ ॥
</details>

<details><summary>मूलम्</summary>

आचार्यं शठकोपदेशिकमथ प्राचार्यपारम्परीं  
श्रीमल्-लक्ष्मणयोगिवर्य्य-यमुना-वास्तव्य-नाथादिकान् ।  
वाल्मीकिं सह नारदेन मुनिना वाग्-देवता-वल्लभं  
सीता-लक्ष्मण-वायु-सूनु-सहितं श्रीरामचन्द्रं भजे  ॥  १ ॥
</details>

<details open><summary>विश्वास-प्रस्तुतिः</summary>

श्रीमत्य् अञ्जन-भू-धरस्य शिखरे श्रीमारुतेः सन्निधाव्  
अग्रे वेङ्कट-नायकस्य सदन-द्वारे यति-क्ष्मा-भृतः ।  
नाना-देश-समागतैर् बुध-गणै रामायण-व्याक्रियां
विस्तीर्णां **रचयेति** सादरम् अहं स्वप्ने ऽस्मि **सञ्चोदितः**  ॥  २  ॥
</details>

<details><summary>मूलम्</summary>

श्रीमत्यञ्जनभूधरस्य शिखरे श्रीमारुतेः सन्निधावग्रे  
वेङ्कटनायकस्य सदनद्वारे यतिक्ष्माभृतः ।  
नानादेशसमागतैर्बुधगणै रामायणव्याक्रियां
विस्तीर्णां रचयेति सादरमहं स्वप्ने ऽस्मि सञ्चोदितः  ॥  २  ॥

</details>


<details open><summary>विश्वास-प्रस्तुतिः</summary>

क्वाहं मन्द-मतिर् गभीर-हृदयं रामायणं तत् क्व च  
व्याख्याने ऽस्य परिभ्रमन्न् अहम् अहो हासास्पदं धीमताम् ।  
को भारो ऽत्र मम स्वयं कुल-गुरुः कोदण्ड-पाणिः कृपा-  
ऽऽकूपारो **रचयत्य्** अदः सपदि मज्-जिह्वाग्र-सिंहासनः  ॥  ३  ॥
</details>

<details><summary>मूलम्</summary>

क्वाहं मन्दमतिर्गभीरहृदयं रामायणं तत्क्व च व्याख्याने ऽस्य
परिभ्रमन्नहमहो हासास्पदं धीमताम् ।  
को भारो ऽत्र मम स्वयं कुलगुरुः
कोदण्डपाणिः कृपाकूपारो रचयत्यदः सपदि मज्जिह्वाग्रसिंहासनः  ॥  ३  ॥
</details>


<details open><summary>विश्वास-प्रस्तुतिः</summary>

वैयर्थ्यं पुनरुक्तताम् अनुचितारम्भं विरोधं मिथो  
ऽसाधुत्वं च पद-प्रबन्ध-रचना-वाक्येषु **निःशेषयन्** ।  
स्वारस्यं च पदे पदे **प्रकटयन्** रामायणस्य स्वयं  
व्याख्याम् एष तनोति सज्-जन-मुदे गोविन्दराजाह्वयः  ॥  ४  ॥
</details>

<details><summary>मूलम्</summary>

वैयर्थ्यं पुनरुक्ततामनुचितारम्भं विरोधं मिथो ऽसाधुत्वं च
पदप्रबन्धरचनावाक्येषु निःशेषयन् । स्वारस्यं च पदे पदे प्रकटयन् रामायणस्य
स्वयं व्याख्यामेष तनोति सज्जनमुदे गोविन्दराजाह्वयः  ॥  ४  ॥

</details>

<details open><summary>विश्वास-प्रस्तुतिः</summary>

पूर्वाचार्य्य-कृत-प्रबन्ध-जल-धेस् तात्पर्य-रत्नावलीर्  
ग्राहं ग्राहम् अहं शठारि-गुरुणा सन्दर्शितेनाध्वना ।  
अन्य-व्याकृति-जात-रूप-शकलैर् आयोज्य सज्जीकृतैः  
श्री-रामायण-भूषणं **विरचये पश्यन्तु** निर्मत्सराः  ॥  ५  ॥
</details>

<details><summary>मूलम्</summary>

पूर्वाचार्य्यकृतप्रबन्धजलधेस्तात्पर्यरत्नावलीर्ग्राहं ग्राहमहं
शठारिगुरुणा सन्दर्शितेनाध्वना । अन्यव्याकृतिजातरूपशकलैरायोज्य सज्जीकृतैः
श्रीरामायणभूषणं विरचये पश्यन्तु निर्मत्सराः  ॥  ५  ॥
</details>


<details open><summary>विश्वास-प्रस्तुतिः</summary>

सु-स्पष्टम् अष्टा-दश-कृत्य **एत्य**  
श्री-शैल-पूर्णाद् यति-शेखरो ऽयम् ।  
**शुश्राव** रामायण-सम्प्रदायं,  
**वक्ष्ये** तम् **आचार्य-परम्परात्तम्**  ॥  ६  ॥
</details>

<details><summary>मूलम्</summary>

सु-स्पष्टम् अष्टा-दश-कृत्य  एत्य श्रीशैलपूर्णाद्यतिशेखरो ऽयम् । शुश्राव
रामायणसम्प्रदायं वक्ष्ये तमाचार्यपरम्परात्तम्  ॥  ६  ॥
</details>


<details open><summary>विश्वास-प्रस्तुतिः</summary>

क्वचित् पदार्थं क्वचिद् अन्वयार्थं  
क्वचित् पद-च्छेद-समर्थनानि ।
क्वचित् क्वचिद् गाढ-निगूढ-भावं  
**वक्ष्ये** यथाऽपेक्षम् **अवेक्षणीयम्**  ॥  ७  ॥
</details>

<details><summary>मूलम्</summary>

क्वचित् पदार्थं क्वचिदन्वयार्थं क्वचित्पदच्छेदसमर्थनानि ।
क्वचित्क्वचिद्गाढनिगूढभावं वक्ष्ये यथापेक्षमवेक्षणीयम्  ॥  ७  ॥
</details>



## अवतारिका
श्रियः-पतिर् अवाप्त-समस्त-कामः समस्त-कल्याण-गुणात्मकः सर्वेश्वरः

> "वैकुण्ठे तु परे लोके  
श्रिया सार्द्धं जगत्पतिः ।  
आस्ते विष्णुर् अचिन्त्यात्मा  
भक्तैर् भागवतैः सह  ॥ " 

इत्य्-उक्त-रीत्या श्री-वैकुण्ठाख्ये दिव्य-लोके श्री-महा-मणि-मण्डपे  
श्री-भूमि-नीलाभिः सह  
रत्न-सिंहासनम् अध्यासीनो  
नित्यैर् मुक्तैश् च  
निरन्तर-परिचर्यमाण-चरण-नलिनोऽपि  
तद्वदेव स्व-चरण-युगल-परिचरणार्हान् अपि  
तद्-+धीनान् प्रलये प्रकृति-विलीनान्  
मधूच्छिष्ट-मग्न--हेम-कण--स-दृक्षान् क्षीण-ज्ञानान् जीवान् **अवलोक्य** 

> "एवं संसृति-चक्र-स्थे  
**भ्राम्यमाणे** स्व-कर्मभिः।  
जीवे दुःखाकुले विष्णोः  
कृपा काप्य् **उपजायते**  ॥ " 

इत्य्-उक्त-रीत्या **दयमान**-मनाः 

> "विचित्रा देह-सम्पत्तिर्  
ईश्वराय **निवेदितुम्** ।  
पूर्वम् एव **कृता** ब्रह्मन्  
हस्त-पादादि-संयुता  ॥ "

इत्य्-उक्त-प्रकारेण  
महद्-आदि-सृष्टि-क्रमेण  
तेषां स्व-चरण-कमल-समाश्रयणोचितानि करण-कलेवराणि **दत्त्वा**  
नदी-तरणाय दत्तैः प्लवैर् नदी-रयानुसारेण
सागरम् अवगाहमानेष्व् इव  
तेषु तैर् विषयान्तर-प्रवणेषु  
तेषां सद्--अ-सद्-**विवेचनाय**
"शासनाच् छास्त्रम्" इत्य्-उक्त-रीत्या  
स्व-शासन-रूपं वेदाख्यं शास्त्रं **प्रवर्त्यापि**  
तस्मिन्न् अ-प्रतिपत्ति-विप्रतिपत्त्य्--अन्यथा-प्रतिपत्तिभिस् तैर् **अनादृते**  
स्व-शासनातिलङ्घिनं जन-पदं  
स्वयम् एव **साधयितुम् अभियियासुर्** इव वसुधाधिपतिः  
स्वाचार-मुखेन तान् **शिक्षयितुं**+++(5)+++  
रामादि-रूपेण **चतुर्द्धावतितीर्षुर्**  
अन्तरा ऽमर-गणैः स-द्रुहिणैर् **अभ्यर्थितः**  
स्वाराधकस्य दश-रथस्य मनो-रथम् अपि **पूरयितुं**  
चतुर्द्धा **ऽवततार** । 

तत्र **रामरूपेणावतीर्य**  
रावणं **निहत्य**
पितृ-वचन-परिपालनादि--सामान्य-धर्मम् **अन्वतिष्ठत्**,  

लक्ष्मण-रूपेण रावणिं **निरस्य**  
भगवच्-छेषत्व-रूपं विशेष-धर्मम्,+++(5)+++ 

भरत-रूपेण गन्धर्वान् **निर्वास्य**  
भगवत्-पारतन्त्र्य-रूपम्, 

शत्रु-घ्न-रूपेण लवणासुरं **ध्वंसयित्वा**  
भागवत-शेषत्वम् ।+++(4)+++ 

तान् इमान् धर्मान्  
तानीमानि चापदानानि+++(←दै शोधने)+++  
तत्-काल-मात्र-**पर्यवसितानि भविष्यन्तीति मन्वानः**  
सर्व-लोक-हित-परः पितामहो भगवान् ब्रह्मा  
राम-चरित्र-पवित्रितं शत-कोटि-प्रविस्तरं प्रबन्धं **निर्माय**  
तं नारदादीन् **अध्याप्य**  
भूलोके ऽपि सन्तत-राम-मन्त्रानुसन्धान--सन्धुक्षित-हृदय--वाल्मीकि-मुखेन  
सङ्ग्रहेण प्रवर्त्तयितुं नारदं **प्रेषयामास** ।  
तद् उक्तं मात्स्ये 

> "वाल्मीकिना च यत् **प्रोक्तं**  
रामोपाख्यानम् उत्तमम् ।  
ब्रह्मणा **चोदितं** तच् च  
शत-कोटि-प्रविस्तरम् ।  
आहृत्य नारदेनैव  
वाल्मीकाय **निवेदितम्**  ॥ " 

इति।

वाल्मीकिर् अपि  
निखिल-वेदान्त-विदित--पर-तत्त्व--निर्दिधारयिषया  
यद्-ऋच्छयोपगतं नारदं **पृष्ट्वा**  
ऽवगत-परतत्त्व-स्वरूपः  
तद्-अनु प्रसन्नेन विधिना
**दत्त**-सकल--साक्षात्-कार--प्रबन्ध-निर्माण-**शक्तिर्**  
वेदोपबृंहणम् **आरभमाणः**  
तस्यार्थ-प्रधान--सुहृत्-सम्मितेतिहासतां  
व्यङ्ग्य-प्रधान--कान्ता-सम्मित-काव्यतां च
**पुरस् कुर्वन्**  

"काव्यालापांश् च वर्जयेद्" इति निषेधस्यासत्-काव्य-विषयतां च **निर्धारयन्**  
स्व-ग्रन्थे प्रेक्षावतां प्रवृत्त्य्-अर्थं  
तद्-अङ्गानि **दर्शयति**
प्रथमतश् चतुः-सर्ग्या। 

