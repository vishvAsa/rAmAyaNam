<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४प् ६०प् सभा-कृत्यादि-प्रक्षेपः on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/7_uttarakANDam/06_rAja-shIlam/04p_59p_sabhA-kRtyAdi-praxepaH/</link>
    <description>Recent content in &#43;०४प् ६०प् सभा-कृत्यादि-प्रक्षेपः on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/7_uttarakANDam/06_rAja-shIlam/04p_59p_sabhA-kRtyAdi-praxepaH/index.xml" rel="self" type="application/rss+xml" />
    <item>
      <title>१ सभा-प्रवेशः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/7_uttarakANDam/06_rAja-shIlam/04p_59p_sabhA-kRtyAdi-praxepaH/1_sabhA-praveshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/7_uttarakANDam/06_rAja-shIlam/04p_59p_sabhA-kRtyAdi-praxepaH/1_sabhA-praveshaH/</guid>
      <description>&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;प्रक्षिप्तेषु प्रथमः सर्गः ॥ १ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;मूलम्&lt;/summary&gt;&#xA;&lt;p&gt;प्रक्षिप्तेषु प्रथमः सर्गः ॥ १ ॥&lt;/p&gt;&#xA;&lt;/details&gt;&#xA;&lt;p&gt;वसिष्ठादिभिर् मन्त्रि-श्रेष्ठैश् च सह&lt;br&gt;&#xA;प्रभाते सभां प्रविष्टेन रामेण&lt;br&gt;&#xA;लक्ष्मणं प्रति कार्यार्थि-समाह्वान-चोदना ॥ १ ॥&lt;br&gt;&#xA;लक्ष्मणेन द्वार-देश-वर्तिनः कार्यार्थिनः रामानुमत्याऽन्तः प्रवेशनम् ॥ २ ॥&lt;/p&gt;&#xA;&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;ततः प्रभाते विमले कृत्वा पौर्वाह्णिकीं क्रियाम् ।&lt;br&gt;&#xA;धर्मासनगतो राजा रामो राजीवलोचनः ॥ १ ॥&lt;br&gt;&#xA;राजधर्मानवेक्षन्वै ब्राह्मणैर्नैगमैः सह ।&lt;br&gt;&#xA;पुरोधसा वसिष्ठेन ऋषिणा कश्यपेन च ॥ २ ॥&lt;br&gt;&#xA;मन्त्रिभिर्व्यवहारज्ञैस्तथाऽन्यैर्धर्मपारगैः ।&lt;br&gt;&#xA;नीतिज्ञैरथ सभ्यैश्च राजभिः सा समावृता ॥ ३ ॥&lt;br&gt;&#xA;सभा यथा महेन्द्रस्य यमस्य वरुणस्य च ।&lt;br&gt;&#xA;शुशुभे राजसिंहस्य रामस्याक्लिष्टकर्मणः ॥ ४ ॥&lt;br&gt;&#xA;अथ रामोऽब्रवीत्तत्र लक्ष्मणं शुभलक्षणम् ।&lt;br&gt;&#xA;निर्गच्छ त्वं महाबाहो सुमित्रानन्दवर्धन ।&lt;br&gt;&#xA;कार्यार्थिनश्च सौमित्रे व्याहर्तुं त्वमुपक्रम ॥ ५ ॥&lt;br&gt;&#xA;रामस्य भाषितं श्रुत्वा लक्ष्मणः शुभलक्षणः ।&lt;br&gt;&#xA;द्वारदेशमुपागम्य कार्यिणश्चाह्वयत्स्वयम् ॥ ६ ॥&lt;br&gt;&#xA;न कश्चिदब्रवीत्तत्र मम कार्यमिहाद्य वै ।&lt;br&gt;&#xA;नाधयो व्याधयश्चैव रामे राज्यं प्रशासति ॥ ७ ॥&lt;br&gt;&#xA;पक्वसस्या वसुमती सर्वौषधिसमन्विता ।&lt;br&gt;&#xA;न बालो म्रियते तत्र न युवा नच मध्यमः ॥ ८ ॥&lt;br&gt;&#xA;धर्मेण शासितं सर्वं न च बाधा विधीयते ।&lt;br&gt;&#xA;दृश्यते न च कार्यार्थी रामे राज्यं प्रशासति ॥ ९ ॥&lt;br&gt;&#xA;लक्ष्मणः प्राञ्जलिर्भूत्वा रामायैवं न्यवेदयत् ॥ १० ॥&lt;br&gt;&#xA;अथ रामः प्रसन्नात्मा सौमित्रिमिदमब्रवीत् ।&lt;br&gt;&#xA;भूय एव तु गच्छ त्वं कार्यिणः प्रविचारय ॥ ११ ॥&lt;br&gt;&#xA;सम्यक्प्रणीतया नीत्या नाधर्मो विद्यते क्वचित् ।&lt;br&gt;&#xA;तस्माद्राजभयात्सर्वे रक्षन्तीव परस्परम् ॥ १२ ॥&lt;br&gt;&#xA;बाणा इव मया मुक्ता इह रक्षन्ति मे प्रजाः ।&lt;br&gt;&#xA;तथापि त्वं महाबाहो प्रजा रक्षस्व तत्परः ॥ १३ ॥&lt;br&gt;&#xA;एवमुक्तस्तु सौमित्रिर्निर्जगाम नृपालयात् ।&lt;br&gt;&#xA;अपश्यद्वारदेशे वै श्वानं तावदवस्थितम् ॥ १४ ॥&lt;br&gt;&#xA;तमेव वीक्षमाणं वै विक्रोशन्तं मुहुर्मुहुः ।&lt;br&gt;&#xA;दृष्ट्वाऽथ लक्ष्मणस्तं वै पप्रच्छाथ स वीर्यवान् ॥ १५ ॥&lt;br&gt;&#xA;किं ते कार्यं महाभाग ब्रूहि विस्रब्धमानसः ।&lt;br&gt;&#xA;लक्ष्मणस्य वचः श्रुत्वा सारमेयोऽभ्यभाषत ॥ १६ ॥&lt;br&gt;&#xA;सर्वभूतशरण्याय रामायाक्लिष्टकर्मणे ।&lt;br&gt;&#xA;भयेष्वभयदात्रे च तस्मै वक्तुं समुत्सहे ॥ १७ ॥&lt;br&gt;&#xA;एतच्छ्रुत्वा तु वचनं सारमेयस्य लक्ष्मणः ।&lt;br&gt;&#xA;राघवाय तदाख्यातुं प्रविवेशालयं शुभम् ॥ १८ ॥&lt;br&gt;&#xA;निवेद्य रामस्य पुनर्निर्जगाम नृपालयात् ।&lt;br&gt;&#xA;वक्तव्यं यदि ते किंचित्तत्त्वं ब्रूहि नृपाय वै ।&lt;br&gt;&#xA;लक्ष्मणस्य वचः श्रुत्वा सारमेयोऽभ्यभाषत ॥ १९ ॥&lt;br&gt;&#xA;देवागारे नृपागारे द्विजवेश्मसु वै तथा ।&lt;br&gt;&#xA;वह्निः शतक्रतुश्चैव सूर्यो वायुश्च तिष्ठति ॥ २० ॥&lt;br&gt;&#xA;नात्र योग्यास्तु सौमित्रे योनीनामधमा वयम् ।&lt;br&gt;&#xA;प्रवेष्टुं नात्र शक्ष्यामो धर्मो विग्रहवान्नृपः ॥ २१ ॥&lt;br&gt;&#xA;सत्यवादी रणपटुः सर्वभूतहिते रतः ।&lt;br&gt;&#xA;षाड्गुण्यस्य पदं वेत्ति नीतिकर्ता स राघवः ॥ २२ ॥&lt;br&gt;&#xA;सर्वज्ञः सर्वदर्शी च रामो रमयतांवरः ॥ २३ ॥&lt;br&gt;&#xA;स सोमः स च मृत्युश्च स यमो धनदस्तथा ।&lt;br&gt;&#xA;वह्निः शतक्रतुश्चैव सूर्यो वै वरुणस्तथा ॥ २४ ॥&lt;br&gt;&#xA;तस्य त्वं ब्रूहि सौमित्रे प्रजापालः स राघवः ।&lt;br&gt;&#xA;अनाज्ञप्तस्तु सौमित्रे प्रवेष्टुं नेच्छयाम्यहम् ॥ २५ ॥&lt;br&gt;&#xA;आनृशंस्यान्महाभागः प्रविवेश महाद्युतिः ।&lt;br&gt;&#xA;नृपालयं प्रविश्याथ लक्ष्मणो वाक्यमब्रवीत् ॥ २६ ॥&lt;br&gt;&#xA;श्रूयतां मम विज्ञाप्यं कौसल्यानन्दवर्धन ।&lt;br&gt;&#xA;यन्मयोक्तं महाबाहो तव शासनजं विभो ।&lt;br&gt;&#xA;श्वा वै ते तिष्ठते द्वारि कार्यार्थी समुपागतः ॥ २७ ॥&lt;br&gt;&#xA;लक्ष्मणस्य वचः श्रुत्वा रामो वचनमब्रवीत् ।&lt;br&gt;&#xA;संप्रवेशय वै क्षिप्रं कार्यार्थी योत्र तिष्ठति ॥ २८ ॥&lt;br&gt;&#xA;इत्यार्षे श्रीमद्रामायणे वाल्मीकीये आदिकाव्ये उत्तरकाण्डे अधिकपाठे प्रथमः सर्गः ॥ १ ॥&lt;/p&gt;</description>
    </item>
    <item>
      <title>२ श्व-भिक्षु-कुलपति-कथा</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/7_uttarakANDam/06_rAja-shIlam/04p_59p_sabhA-kRtyAdi-praxepaH/2_shva-bhixu-kulapati-kathA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/7_uttarakANDam/06_rAja-shIlam/04p_59p_sabhA-kRtyAdi-praxepaH/2_shva-bhixu-kulapati-kathA/</guid>
      <description>&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;प्रक्षिप्तेषु द्वितीयः सर्गः ॥ २ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;मूलम्&lt;/summary&gt;&#xA;&lt;p&gt;प्रक्षिप्तेषु द्वितीयः सर्गः ॥ २ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;व्याख्या&lt;/summary&gt;&#xA;&lt;p&gt;श्रीरामेण कार्य-निवेदनं चोदितेन शुना&lt;br&gt;&#xA;तं प्रत्य्-अनपराधे ऽपि निज-मूर्धनि&lt;br&gt;&#xA;सर्वार्थ-सिद्ध-नामक-भिक्षु-कृत&amp;ndash;दण्ड-प्रहार-निवेदनम् ॥ १॥&lt;br&gt;&#xA;रामेण निज-दूतानीतं यतिं प्रति सारमेय-शिरस्-ताडन-हेतु-प्रश्नः ॥ २ ॥&lt;br&gt;&#xA;भिक्षुणा तं प्रति क्षुधातुरतया क्रुद्धेन स्वेन&lt;br&gt;&#xA;रथ्या-स्थिते दूरानपसारिणि सारमेये दण्ड-प्रहरणाङ्गीकरण-पूर्वकं&lt;br&gt;&#xA;स्वस्य समुचित-शिक्षा-प्रार्थना ॥ ३ ॥&lt;br&gt;&#xA;वसिष्ठादिभिः सह शिक्षा-विचार-परे सति रामे&lt;br&gt;&#xA;तं प्रति शुना&lt;br&gt;&#xA;तस्य कालञ्जर-पुरे देवालये कुल-पतित्वे ऽभिषेचन-रूप-शिक्षा-विधानोक्तिः ॥ ४ ॥&lt;br&gt;&#xA;रामेण भिक्षोः कुल-पतित्वे ऽभिषेचन-पूर्वकं&lt;br&gt;&#xA;गज-स्कंधारोपणेन कालञ्जर-प्रापणम् ॥ ५ ॥&lt;br&gt;&#xA;शिक्षार्हे भिक्षौ वर-दान-विस्मितामात्यादीन् प्रति&lt;br&gt;&#xA;शुना राम-चोदनया&lt;br&gt;&#xA;स्वस्य सारमेयत्व प्राप्तेर् जन्मान्तरीय-स्वीय-कुलपतित्व-हेतुकत्वोक्तिः ॥ ६ ॥&lt;/p&gt;</description>
    </item>
    <item>
      <title>३ गृध्रोलूक-कथा</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/7_uttarakANDam/06_rAja-shIlam/04p_59p_sabhA-kRtyAdi-praxepaH/3_gRdhrolUka-kathA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/7_uttarakANDam/06_rAja-shIlam/04p_59p_sabhA-kRtyAdi-praxepaH/3_gRdhrolUka-kathA/</guid>
      <description>&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;प्रक्षिप्तेषु तृतीयः सर्गः ॥ ३ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;मूलम्&lt;/summary&gt;&#xA;&lt;p&gt;प्रक्षिप्तेषु तृतीयः सर्गः ॥ ३ ॥&lt;/p&gt;&#xA;&lt;/details&gt;&#xA;&lt;p&gt;गृध्रोलूकाख्यानम् ॥ १ ॥&lt;/p&gt;&#xA;&lt;p&gt;&lt;strong&gt;अथ तस्मिन्वनोद्देशे रम्ये पादपशोभिते ।&lt;br&gt;&#xA;नदीकीर्णे गिरिवरे कोकिलानेककूजिते ॥ १ ॥&lt;br&gt;&#xA;सिंहव्याघ्रसमाकीर्णे नानाद्विजगणावृते ।&lt;br&gt;&#xA;गृध्रोलूकौ प्रवसतो बहुवर्षगणानपि ॥ २ ॥&lt;br&gt;&#xA;अथोलूकस्य भवनं गृध्रः पापविनिश्चयः ।&lt;br&gt;&#xA;ममेदमिति कृत्वाऽसौ कलहं तेन चाकरोत् ॥ ३ ॥&lt;br&gt;&#xA;राजा सर्वस्य लोकस्य रामो राजीवलोचनः ।&lt;br&gt;&#xA;तं प्रपद्यावहे शीघ्रं यस्यैतद्भवनं भवेत् ॥ ४ ॥&lt;br&gt;&#xA;इति कृत्वा मतिं तौ तु निश्चयार्थं सुनिश्चिताम् ।&lt;br&gt;&#xA;गृध्रोलकौ प्रपद्येतां कोपाविष्टौ ह्यमर्षितौ ॥ ५ ॥&lt;br&gt;&#xA;रामं प्रपद्य तौ शीघ्रं कलिव्याकुलचेतसौ ।&lt;br&gt;&#xA;तौ परस्परविद्वेषात्स्पृशतश्चरणौ तदा ॥ ६ ॥&lt;br&gt;&#xA;अथ दृष्ट्वा नरेन्द्रं तं गृध्रो वचनमब्रवीत् ।&lt;br&gt;&#xA;सुराणामसुराणां च प्रधानस्त्वं मतो मम ॥ ७ ॥&lt;br&gt;&#xA;बृहस्पतेश्च शुक्राच्च विशिष्टोसि महाद्युते ।&lt;br&gt;&#xA;परावरज्ञो भूतानां कान्त्या चन्द्र इवापरः ॥ ८ ॥&lt;br&gt;&#xA;दुर्निरीक्ष्यो यथा सूर्यो हिमांश्चैव गौरवे ।&lt;br&gt;&#xA;सागरश्चासि गाम्भीर्ये लोकपालो यमो ह्यसि ॥ ९ ॥&lt;br&gt;&#xA;क्षान्त्या धरण्या तुल्योसि शीघ्रत्वे ह्यनिलोपमः ।&lt;br&gt;&#xA;गुरुस्त्वं सर्वसंपन्नः कीर्तियुक्तश्च राघव ॥ १० ॥&lt;br&gt;&#xA;अमर्षी दुर्जयो जेता सर्वास्त्रविधिपारगः ।&lt;br&gt;&#xA;शृणुष्व मम वै राम विज्ञाप्यं नरपुङ्गव ॥ ११ ॥&lt;br&gt;&#xA;ममालयं पूर्वकृतं बाहुवीर्येण राघव ।&lt;br&gt;&#xA;उलूको हरते राजंस्तत्र त्वं त्रातुमर्हसि ॥ १२ ॥&lt;br&gt;&#xA;एवमुक्ते तु गृध्रेण उलूको वाक्यमब्रवीत् ॥ १३ ॥&lt;br&gt;&#xA;सोमाच्छतक्रतोः सूर्याद्धनदाद्वा यमात्तथा ।&lt;br&gt;&#xA;जायते वै नृपो राम किंचिद्भवति मानुषः ।&lt;br&gt;&#xA;त्वं तु सर्वमयो देवो नारायण इवापरः ॥ १४ ॥&lt;br&gt;&#xA;या च ते सौम्यता राजन्सम्यक्प्रणिहिता विभो ।&lt;br&gt;&#xA;समं चरसि चान्विष्य तेन सोमांशको भवान् ॥ १५ ॥&lt;br&gt;&#xA;क्रोधे दण्डे प्रजानाथ दाने पापभयापहः ।&lt;br&gt;&#xA;दाता हर्तासि गोप्तासि तेनेन्द्र इव नो भवान् ॥ १६ ॥&lt;br&gt;&#xA;अधृष्यः सर्वभूतेषु तेजसा चानलोपमः ।&lt;br&gt;&#xA;अभीक्ष्णं तपसे लोकांस्तेन भास्करसन्निभः ॥ १७ ॥&lt;br&gt;&#xA;साक्षाद्वित्तेशतुल्योसि अथवा धनदाधिकः ।&lt;br&gt;&#xA;वित्तेशस्यैव पद्मा श्रीर्नित्यं ते राजसत्तम ॥ १८ ॥&lt;br&gt;&#xA;धनदस्य तु कोपेन धनदस्तेन नो भवान् ।&lt;br&gt;&#xA;समः सर्वेषु भूतेषु स्थावरेषु चरेषु च ॥ १९ ॥&lt;br&gt;&#xA;शत्रौ मित्रे च ते दृष्टिः समतां याति राघव ।&lt;br&gt;&#xA;धर्मेण शासनं नित्यं व्यवहारे विधिक्रमात् ॥ २० ॥&lt;br&gt;&#xA;यस्य कृष्यसि वै राम तस्य मृत्युर्विधावति ।&lt;br&gt;&#xA;गीयसे तेन वै राम यम इत्यतिविक्रमः ॥ २१ ॥&lt;br&gt;&#xA;यश्चैष मानुषो भावो भवतो नृपसत्तम ।&lt;br&gt;&#xA;आनृशंस्यपरो राजा सत्वेषु क्षमयाऽन्वितः ॥ २२ ॥&lt;br&gt;&#xA;दुर्बलस्य त्वनाथस्य राजा भवति वै बलम् ।&lt;br&gt;&#xA;अचक्षुषोत्तमं चक्षुरगतेः स गतिर्भवान् ॥ २३ ॥&lt;br&gt;&#xA;अस्माकमपि नाथस्त्वं श्रूयतां मम धार्मिक ।&lt;br&gt;&#xA;ममालयप्रविष्टस्तु गृध्रो मां बाधते नृप ।&lt;br&gt;&#xA;त्वं हि देव मनुष्येषु शास्ता वै नरपुङ्गवः ॥ २४ ॥&lt;br&gt;&#xA;एतच्छ्रुत्वा तु वै रामः सचिवानाह्वयत्स्वयम् ॥ २५ ॥&lt;br&gt;&#xA;धृष्टिर्जयन्तो विजयः सिद्धार्थो राष्ट्रवर्धनः ।&lt;br&gt;&#xA;अशोको धर्मपालश्च सचिवः सुमहाबलः ॥ २६ ॥&lt;br&gt;&#xA;एते रामस्य सचिवा राज्ञो दशरथस्य च ।&lt;br&gt;&#xA;नीतियुक्ता महात्मानः सर्वशास्त्रविशारदाः ।&lt;br&gt;&#xA;प्रीतिमन्तः कुलीनाश्च नये मन्त्रे च कोविदाः ॥ २७ ॥&lt;br&gt;&#xA;तानाहूय स धर्मात्मा पुष्पकादवतीर्य च ।&lt;br&gt;&#xA;गृध्रोलूकविवादं तं पृच्छति स्म रघूत्तमः ॥ २८ ॥&lt;br&gt;&#xA;कति वर्षाणि वै गृध्र तवेदं निलयं कृतम् ।&lt;br&gt;&#xA;एतन्मे कारणं ब्रूहि यदि जानासि तत्त्वतः ॥ २९ ॥&lt;br&gt;&#xA;एतच्छ्रुत्वा तु वै गृध्रो भाषते राघवं स तम् ॥ ३० ॥&lt;br&gt;&#xA;इयं वसुमती राम मनुष्यैः परितो यदा ।&lt;br&gt;&#xA;उत्थितैरावृता सर्वा तदाप्रभृति मे गृहम् ॥ ३१ ॥&lt;br&gt;&#xA;उलूकश्चाब्रवीद्रामं पादपैरुपशोभिता ।&lt;br&gt;&#xA;यदेयं पृथिवी राजंस्तदाप्रभृति मे गृहम् ॥ ३२ ॥&lt;br&gt;&#xA;एतच्छ्रुत्वा तु रामो वै सभासद उवाच ह ॥ ३३ ॥&lt;br&gt;&#xA;न सा सभा यत्र न सन्ति वृद्धा न ते वृद्धा ये न वदन्ति धर्मम् ।&lt;br&gt;&#xA;नासौ धर्मा यत्र न सत्यमस्ति न तरसत्यं यच्छलेनानुविद्धम् ॥ ३४ ॥&lt;br&gt;&#xA;ये तु सभ्याः सदा ज्ञात्वा तूष्णीं ध्यायन्त आसते ।&lt;br&gt;&#xA;यथाप्राप्तं न ब्रुवते ते सर्वेऽनृतवादिनः ॥ ३५ ॥&lt;br&gt;&#xA;जानन्न वाऽब्रवीत्प्रश्नान्कामात्क्रोधाद्भयात्तथा ।&lt;br&gt;&#xA;सहस्रं वारुणान्पाशानात्मनि प्रतिमुञ्चति ॥ ३६ ॥&lt;br&gt;&#xA;तेषां संवत्सरे पूर्णे पाश एकः प्रमुच्यते ।&lt;br&gt;&#xA;तस्मात्सत्येन वक्तव्यं जानता सत्यमञ्जसा ॥ ३७ ॥&lt;br&gt;&#xA;एतच्छ्रुत्वा तु सचिवा राममेवाब्रुवंस्तदा ।&lt;br&gt;&#xA;उलूकः शोभते राजन्न तु गृध्रो महामते ॥ ३८ ॥&lt;br&gt;&#xA;त्वं प्रमाणं महाराज राजा हि परमा गतिः ।&lt;br&gt;&#xA;राजमूलाः प्रजाः सर्वा राजा धर्मः सनातनः ॥ ३९ ॥&lt;br&gt;&#xA;शास्ता नृणां नृपो येषां ते न गच्छन्ति दुर्गतिम् ।&lt;br&gt;&#xA;वैवस्वतेन मुक्तास्तु भवन्ति पुरुषोत्तमाः ॥ ४० ॥&lt;br&gt;&#xA;सचिवानां वचः श्रुत्वा रामो वचनमब्रवीत् ।&lt;br&gt;&#xA;श्रूयतामभिधास्यामि पुराणे यदुदाहृतम् ॥ ४१ ॥&lt;br&gt;&#xA;द्यौः सचन्द्रार्कनक्षत्रा सपर्वतमहावना ।&lt;br&gt;&#xA;सलिलार्णवसंपूर्णं त्रैलोक्यं सचराचरम् ।&lt;br&gt;&#xA;एक एव तदा ह्यासीद्युक्तो मेरुरिवापरः ॥ ४२ ॥&lt;br&gt;&#xA;पुरा भूः सह लक्ष्म्या च विष्णोर्जठरमाविशत् ।&lt;br&gt;&#xA;तां निगृह्य महातेजाः प्रविश्य सलिलार्णवम् ।&lt;br&gt;&#xA;सुष्वाप देवो भूतात्मा बहून्वर्षगणानपि ॥ ४३ ॥&lt;br&gt;&#xA;विष्णौ सुप्ते तदा ब्रह्मा विवेश जठरं ततः ॥ ४४ ॥&lt;br&gt;&#xA;रुद्धस्रोतं तु तं ज्ञात्वा महायोगी समाविशत् ।&lt;br&gt;&#xA;नाभ्यां विष्णोः समुत्पन्ने पद्मे हेमविभूषिते ॥ ४५ ॥&lt;br&gt;&#xA;स तु निर्गम्य वै ब्रह्मा योगी भूत्वा महाप्रभुः ।&lt;br&gt;&#xA;सिसृक्षुः पृथिवीं वायुं पर्वतान्समहीरुहान् ॥ ४६ ॥&lt;br&gt;&#xA;तदन्तरे प्रजाः सर्वांः समनुष्यसरीसृपाः ।&lt;br&gt;&#xA;जरायुजोण्डजाः सर्वाः ससर्ज स महातपाः ॥ ४७ ॥&lt;br&gt;&#xA;ततः श्रोत्रमलोत्पन्नः कैटभो मधुना सह ।&lt;br&gt;&#xA;दानवौ तौ महावीर्यौ घोररूपौ दुरासदौ ॥ ४८ ॥&lt;br&gt;&#xA;दृष्ट्वा प्रजापतिं तत्र क्रोधाविष्टौ बभूवतुः ।&lt;br&gt;&#xA;वेगेन महता तत्र स्वयंभुवमधावताम् ॥ ४९ ॥&lt;br&gt;&#xA;दृष्ट्वा स्वयंभुवा मुक्तो रावो वै विकृतस्तदा ।&lt;br&gt;&#xA;तेन शब्देन संग्राप्तौ दानवौ हरिणा सह ॥ ५० ॥&lt;br&gt;&#xA;अथ चक्रप्रहारेण सूदितौ मधुकैटभौ ।&lt;br&gt;&#xA;मेदसा प्लाविता सर्वा पृथिवी च समन्ततः ॥ ५१ ॥&lt;br&gt;&#xA;भूयो विशोधिता तेन हरिणा लोकधारिणा ।&lt;br&gt;&#xA;शुद्धां वै मेदिनीं तां तु वृक्षैः सर्वामपूरयत् ।&lt;br&gt;&#xA;ओषध्यः सर्वसस्यानि निष्पद्यन्त पृथग्विधाः ॥ ५२ ॥&lt;br&gt;&#xA;मेदोगन्धात्तु धरणी मेदिनीत्यभिसंज्ञिता ।&lt;br&gt;&#xA;तस्मान्न गृध्रस्य गृहमुलूकस्येति मे मतिः ॥ ५३ ॥&lt;br&gt;&#xA;तस्माद्गृध्रस्तु दण्ड्यो वै पापो हर्ता परालयम् ।&lt;br&gt;&#xA;पीडां करोति पापात्मा दुर्विनीतो महानयम् ॥ ५४ ॥&lt;br&gt;&#xA;अथाशरीरिणी वाणी अन्तरिक्षात्प्रबोधिनी ।&lt;br&gt;&#xA;मा वधी राम ग्रुधं तं पूर्वदग्धं तपोबलात् ॥ ५५ ॥&lt;br&gt;&#xA;काले गौतमदग्धोऽयं प्रजानाथो धनेश्वरः ।&lt;br&gt;&#xA;ब्रह्मदत्तस्तु नाम्नैष शूरः सत्यव्रतः शुचिः ॥ ५६ ॥&lt;br&gt;&#xA;गृहं त्वस्यागतो विप्रो भोजनं प्रत्यमार्गत ।&lt;br&gt;&#xA;साग्रं वर्षशतं चैव भोक्तव्यं नृपसत्तम ॥ ५७ ॥&lt;br&gt;&#xA;ब्रह्मदत्तः स वै तस्य पाद्यमर्घ्यं स्वयं नृपः ।&lt;br&gt;&#xA;हार्दं चैवाकरोत्तस्य भोजनार्थं महाद्युतेः ।&lt;br&gt;&#xA;मांसमस्याभवत्तत्र आहारे तु महात्मनः ॥ ५८ ॥&lt;br&gt;&#xA;अथ क्रुद्धेन मुनिना शापो दत्तोस्य दारुणः ।&lt;br&gt;&#xA;गृध्रस्त्वं भव वै राजन्मामैनं ह्यथ सोब्रवीत् ॥ ५९ ॥&lt;br&gt;&#xA;[ प्रसादं कुरु धर्मज्ञ अज्ञानान्मे महाव्रत ।&lt;br&gt;&#xA;शापस्यान्तं महाभाग क्रियतां वै ममानघ ॥ ६० ॥&lt;br&gt;&#xA;तदज्ञानकृतं मत्वा राजानं मुनिरब्रवीत् ॥ ६१ ॥ ]&lt;br&gt;&#xA;उत्पत्स्यति कुले राज्ञां रामो नाम महायशाः ।&lt;br&gt;&#xA;इक्ष्वाकूणां महाभागो राजा राजीवलोचनः ।&lt;br&gt;&#xA;तेन स्पृष्टो विपापस्त्वं भविता नरपुङ्गवः ॥ ६२ ॥&lt;br&gt;&#xA;स्पृष्टो रामेण तच्छ्रुत्वा नरेन्द्रः पृथिवीपतिः ।&lt;br&gt;&#xA;गृध्रत्वं त्यक्तवान्राजा दिव्यगन्धानुलेपनः ।&lt;br&gt;&#xA;पुरुषो दिव्यरूपोऽभूदुवाचेदं च राघवम् ॥ ६३ ॥&lt;br&gt;&#xA;साधु राघव धर्मज्ञ त्वत्प्रसादादहं विभो ।&lt;br&gt;&#xA;विमुक्तो नरकाद्धोराच्छापस्यान्तः कृतस्त्वया ॥ ६४ ॥&lt;br&gt;&#xA;इत्यार्षे श्रीमद्रामायणे वाल्मीकीये आदिकाव्ये उत्तरकाण्डे अधिकपाठेतृतीयः सर्गः ॥ ३ ॥&lt;/strong&gt;&lt;/p&gt;</description>
    </item>
  </channel>
</rss>
