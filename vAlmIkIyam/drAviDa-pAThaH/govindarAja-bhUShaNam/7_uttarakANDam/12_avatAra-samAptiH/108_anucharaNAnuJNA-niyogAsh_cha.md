+++
title = "१०८ अनुचरणानुञा-नियोगाश् च"

+++

<details open><summary>विश्वास-प्रस्तुतिः</summary>

श्रीमद्रामायणे वाल्मीकीये आदिकाव्ये उत्तरकाण्डे अष्टोत्तरशततमः सर्गः
</details>

<details><summary>मूलम्</summary>

श्रीमद्रामायणे वाल्मीकीये आदिकाव्ये उत्तरकाण्डे अष्टोत्तरशततमः सर्गः
</details>

<details><summary>विषयाः</summary>

दूत-मुखापरलोक-गमनोद्यमादि--  
राम-वृत्तान्तम् अवगतवता शत्रुघ्नेन  
पुत्र-द्वय--स्व-राज्य-द्वये ऽभिषेचन-पूर्वकम्  
अयोध्याम् एत्य  
रामं प्रति सप्रणामं स्वस्यानुगमनाभ्यनुज्ञान-प्रार्थने  
रामेण तद्-अनुज्ञानम् ॥ १ ॥  
सुग्रीवेणाङ्गदस्य राज्ये ऽभिषेचन-पूर्वकम्  
ऋक्ष-वानरादिभिः सहाभिवादन-पूर्वकं  
रामं प्रति सानुचरस्य स्वस्य  
तद्-अनुगमनाङ्गी-करण-प्रार्थने  
तेन तद्-अङ्गीकरणम् ॥ २ ॥  
रामेण हनुमद्-विभीषणौ प्रति  
धरण्याम् आ-चन्द्रार्कावस्थान-चोदन-पूर्वकं  
मैन्द-द्विविद-जाम्बवतां मेदिन्यां चिरावस्थान-चोदना ॥ ३ ॥
</details>

<details open><summary>विश्वास-प्रस्तुतिः</summary>

ते दूता रामवाक्येन चोदिता लघुविक्रमाः ।  
प्रजग्मुर्मधुरां शीघ्रं चक्रुर्वासं च नाध्वनि ॥ १ ॥  
ते तुं त्रिभिरहोरात्रैः संप्राप्य मधुरामथ ।  
शत्रुघ्नाय यथातत्वमाचख्युः सर्वमेव तत् ॥ २ ॥  
लक्ष्मणस्य परित्यागं प्रतिज्ञां राघवस्य च ।  
पुत्रयोरभिषेकं च पौरानुगमनं तथा ॥ ३ ॥
</details>

<details><summary>मूलम्</summary>

ते दूता रामवाक्येन चोदिता लघुविक्रमाः ।  
प्रजग्मुर्मधुरां शीघ्रं चक्रुर्वासं च नाध्वनि ॥ १ ॥  
ते तुं त्रिभिरहोरात्रैः संप्राप्य मधुरामथ ।  
शत्रुघ्नाय यथातत्वमाचख्युः सर्वमेव तत् ॥ २ ॥  
लक्ष्मणस्य परित्यागं प्रतिज्ञां राघवस्य च ।  
पुत्रयोरभिषेकं च पौरानुगमनं तथा ॥ ३ ॥
</details>

<details><summary>व्याख्या</summary>

राघवस्य प्रतिज्ञामिति । कालपुरुषं प्रति ब्रह्मलोकागमनप्रतिज्ञामित्यर्थः । पौरानुगमनं पौरानुगमनानुमतिम् ॥ ३ ॥
</details>

<details open><summary>विश्वास-प्रस्तुतिः</summary>

कुशस्य नगरी रम्या विन्ध्य पर्वतरोधसि ।  
कुशावतीति नाम्ना सा कृता रामेण धीमता ।  
श्रावस्तीति पुरी रम्या श्राविता च लवस्य च ॥ ४ ॥  
अयोध्यां विजनां कृत्वा राघवो भरतस्तथा ।  
स्वर्गस्य गमनोद्योगं कृतवन्तौ महारथौ ॥ ५ ॥
</details>

<details><summary>मूलम्</summary>

कुशस्य नगरी रम्या विन्ध्य पर्वतरोधसि ।  
कुशावतीति नाम्ना सा कृता रामेण धीमता ।  
श्रावस्तीति पुरी रम्या श्राविता च लवस्य च ॥ ४ ॥  
अयोध्यां विजनां कृत्वा राघवो भरतस्तथा ।  
स्वर्गस्य गमनोद्योगं कृतवन्तौ महारथौ ॥ ५ ॥
</details>

<details><summary>व्याख्या</summary>

कुशस्य कुशावती पुरी लवस्य श्रावस्तीति श्रावितेत्यन्वयः ॥ ४-५ ॥
</details>

<details open><summary>विश्वास-प्रस्तुतिः</summary>

एवं सर्वं निवेद्याशु शत्रुघ्नाय महात्मने ।  
विरेमुस्ते ततो दूतास्त्वर राजेति चाब्रुवन् ॥ ६ ॥
</details>

<details><summary>मूलम्</summary>

एवं सर्वं निवेद्याशु शत्रुघ्नाय महात्मने ।  
विरेमुस्ते ततो दूतास्त्वर राजेति चाब्रुवन् ॥ ६ ॥
</details>

<details><summary>व्याख्या</summary>

त्वर गमनाय त्वरितो भव । राजेति । राजन्नित्यर्थः ॥ ६ ॥
</details>

<details open><summary>विश्वास-प्रस्तुतिः</summary>

तच्छ्रुत्वा घोरसंकाशं कुलक्षयमुपस्थितम् ।  
प्रकृतीस्तु समानीय काञ्चनं च पुरोधसम् ॥ ७ ॥
</details>

<details><summary>मूलम्</summary>

तच्छ्रुत्वा घोरसंकाशं कुलक्षयमुपस्थितम् ।  
प्रकृतीस्तु समानीय काञ्चनं च पुरोधसम् ॥ ७ ॥
</details>

<details><summary>व्याख्या</summary>

काञ्चनं काञ्चनाख्यम् ॥ ७ ॥
</details>

<details open><summary>विश्वास-प्रस्तुतिः</summary>

तेषां सर्वं यथावृत्तमब्रवीद्रघुनन्दनः ।  
आत्मनश्च विपर्यास भविष्यं भ्रातृभिः सह ॥ ८ ॥  
ततः पुत्रद्वयं वीरः सोभ्यषिञ्चन्नराधिपः ।  
सुबाहुर्मधुरां लेभे शत्रुघाती च वैदिशम् ॥ ९ ॥
</details>

<details><summary>मूलम्</summary>

तेषां सर्वं यथावृत्तमब्रवीद्रघुनन्दनः ।  
आत्मनश्च विपर्यास भविष्यं भ्रातृभिः सह ॥ ८ ॥  
ततः पुत्रद्वयं वीरः सोभ्यषिञ्चन्नराधिपः ।  
सुबाहुर्मधुरां लेभे शत्रुघाती च वैदिशम् ॥ ९ ॥
</details>

<details><summary>व्याख्या</summary>

विपर्यासं देहवियोगम् ॥ ८-९ ॥
</details>

<details open><summary>विश्वास-प्रस्तुतिः</summary>

द्विधा कृत्वा तु तां सेनां माधुरीं पुत्रयोर्द्वयोः ।  
धनं च युक्तं कृत्वा वै स्थापयामास पार्थिवः ॥ १० ॥  
सुबाहु मधुरायां च वैदिशे शत्रुधातिनम् ।  
ययौ स्थाप्य तदाऽयोध्यां रथेनैकेन राघवः ॥ ११ ॥  
स ददर्श महात्मानं ज्वलन्तमिव पावकम् ।  
सूक्ष्मक्षौमाम्बरधरं मुनिभिः सार्धमक्षयैः ॥ १२ ॥  
सोभिवाद्य ततो रामं प्राञ्जलिः प्रयतेन्द्रियः ।  
उवाच वाक्यं धर्मज्ञं धर्ममेवानुचिन्तयन् ॥ १३ ॥  
कृत्वाऽभिषेकं सुतयोर्युक्तं राघवनन्दन ।  
तवानुगमने राजन्विद्धि मां कृतनिश्चयम् ॥ १४ ॥
</details>

<details><summary>मूलम्</summary>

द्विधा कृत्वा तु तां सेनां माधुरीं पुत्रयोर्द्वयोः ।  
धनं च युक्तं कृत्वा वै स्थापयामास पार्थिवः ॥ १० ॥  
सुबाहु मधुरायां च वैदिशे शत्रुधातिनम् ।  
ययौ स्थाप्य तदाऽयोध्यां रथेनैकेन राघवः ॥ ११ ॥  
स ददर्श महात्मानं ज्वलन्तमिव पावकम् ।  
सूक्ष्मक्षौमाम्बरधरं मुनिभिः सार्धमक्षयैः ॥ १२ ॥  
सोभिवाद्य ततो रामं प्राञ्जलिः प्रयतेन्द्रियः ।  
उवाच वाक्यं धर्मज्ञं धर्ममेवानुचिन्तयन् ॥ १३ ॥  
कृत्वाऽभिषेकं सुतयोर्युक्तं राघवनन्दन ।  
तवानुगमने राजन्विद्धि मां कृतनिश्चयम् ॥ १४ ॥
</details>

<details><summary>व्याख्या</summary>

धनं युक्तं च कृत्वेति । यथोचितं यथाशास्त्रं विभागं कृत्वेत्यर्थः ॥ १०-१४ ॥
</details>

<details open><summary>विश्वास-प्रस्तुतिः</summary>

न चान्यदपि वक्तव्यमतो वीर न शासनम् ।  
\[ त्यक्तुं नार्हसि मां वीर भक्तिमन्तं विशेषतः । \]  
विलोक्यमानमिच्छामि त्वद्विधेन विशेषतः ॥ १५ ॥  
तस्य तां बुद्धिमक्लीबां विज्ञाय रघुनन्दनः ।  
बाढमित्येव शत्रुघ्नं रामो वाक्यमुवाच ह ॥ १६ ॥  
तस्य वाक्यस्य वाक्यान्ते वानराः कामरूपिणः ।  
ऋक्षराक्षसङ्घाश्च समापेतुरनेकशः ॥ १७ ॥  
सुग्रीवं ते पुरस्कृत्य सर्व एव समागताः ।  
ते रामं द्रष्टुमनसः स्वर्गायाभिमुखं स्थितम् ॥ १८ ॥  
देवपुत्रा ऋषिसुता गन्धर्वाणां सुतास्तथा ।  
रामक्षयं विदित्वा ते सर्व एव समागताः ॥ १९ ॥  
ते राममभिवाद्योचुः सर्वे वानरराक्षसाः ।  
तवानुगमने राजन्सप्राप्ताः कृतनिश्चयाः ॥ २० ॥
</details>

<details><summary>मूलम्</summary>

न चान्यदपि वक्तव्यमतो वीर न शासनम् ।  
\[ त्यक्तुं नार्हसि मां वीर भक्तिमन्तं विशेषतः । \]  
विलोक्यमानमिच्छामि त्वद्विधेन विशेषतः ॥ १५ ॥  
तस्य तां बुद्धिमक्लीबां विज्ञाय रघुनन्दनः ।  
बाढमित्येव शत्रुघ्नं रामो वाक्यमुवाच ह ॥ १६ ॥  
तस्य वाक्यस्य वाक्यान्ते वानराः कामरूपिणः ।  
ऋक्षराक्षसङ्घाश्च समापेतुरनेकशः ॥ १७ ॥  
सुग्रीवं ते पुरस्कृत्य सर्व एव समागताः ।  
ते रामं द्रष्टुमनसः स्वर्गायाभिमुखं स्थितम् ॥ १८ ॥  
देवपुत्रा ऋषिसुता गन्धर्वाणां सुतास्तथा ।  
रामक्षयं विदित्वा ते सर्व एव समागताः ॥ १९ ॥  
ते राममभिवाद्योचुः सर्वे वानरराक्षसाः ।  
तवानुगमने राजन्सप्राप्ताः कृतनिश्चयाः ॥ २० ॥
</details>

<details><summary>व्याख्या</summary>

अन्यन्न वक्तव्यमिति । मास्त्विसि न वक्तव्यमित्यर्थः। विलोक्यमानमित्यादि । त्वद्विधेन परमानुग्रहसमर्थेन । विलोक्यमानं अनुगृह्यमाणमेव संपादयितुमात्मानमिच्छामि ॥ १५-२० ॥
</details>

<details open><summary>विश्वास-प्रस्तुतिः</summary>

यदि राम विनाऽस्माभिर्गच्छेस्त्वं पुरुषोत्तम ।  
यमदण्डमिवोद्यम्य त्वया स्म विनिपातिताः ॥ २१ ॥  
तैरेवमुक्तः काकुत्स्थो बाढमित्यब्रवीत्स्मयन् ॥ २२ ॥  
एतस्मिन्नन्तरे रामं सुग्रीवोपि महाबलः ।  
प्रणम्य विधिवद्वीरं विज्ञापयितुमुद्यतः ॥ २३ ॥  
अभिषिच्याङ्गदं वीरमागतोस्मि नरेश्वर ।  
तवानुगमने राजन्विद्धि मां कृतनिश्चयम् ॥ २४ ॥  
तस्य तद्वचनं श्रुत्वा रामो रमयतांवरः ।  
वानरेन्द्रमथोवाच मैत्रं तस्यानुचिन्तयन् ॥ २५ ॥  
सखे शृणुष्व सुग्रीव न त्वयाहं विनाकृतः ।  
गच्छेयं देवलोकं वा परमं वा पदं महत् ॥ २६ ॥
</details>

<details><summary>मूलम्</summary>

यदि राम विनाऽस्माभिर्गच्छेस्त्वं पुरुषोत्तम ।  
यमदण्डमिवोद्यम्य त्वया स्म विनिपातिताः ॥ २१ ॥  
तैरेवमुक्तः काकुत्स्थो बाढमित्यब्रवीत्स्मयन् ॥ २२ ॥  
एतस्मिन्नन्तरे रामं सुग्रीवोपि महाबलः ।  
प्रणम्य विधिवद्वीरं विज्ञापयितुमुद्यतः ॥ २३ ॥  
अभिषिच्याङ्गदं वीरमागतोस्मि नरेश्वर ।  
तवानुगमने राजन्विद्धि मां कृतनिश्चयम् ॥ २४ ॥  
तस्य तद्वचनं श्रुत्वा रामो रमयतांवरः ।  
वानरेन्द्रमथोवाच मैत्रं तस्यानुचिन्तयन् ॥ २५ ॥  
सखे शृणुष्व सुग्रीव न त्वयाहं विनाकृतः ।  
गच्छेयं देवलोकं वा परमं वा पदं महत् ॥ २६ ॥
</details>

<details><summary>व्याख्या</summary>

यमदण्डमुद्यम्येव त्वया विनिपातिताः स्म । हताः स्मेत्यर्थः ॥ २१-२६ ॥
</details>

<details open><summary>विश्वास-प्रस्तुतिः</summary>

विभीषणमथोवाच राक्षसेन्द्रं महायशाः ।  
यावत्प्रजा धरिष्यन्ति तावत्वं वै विभीषण ।  
राक्षसेन्द्र महावीर्य लङ्कास्थस्त्वं धरिष्यसि ॥ २७ ॥  
यावच्चन्द्रश्च सूर्यश्च यावत्तिष्ठति मेदिनी ।  
यावच्च मत्कथा लोके तावद्राज्यं तवास्त्विह ॥ २८ ॥  
शासितस्त्वं सखित्वेन कार्यं ते मम शासनम् ।  
प्रजाः संरक्ष धर्मेण नोत्तरं वक्तुमर्हसि ॥ २९ ॥  
किंचान्यद्वक्तुमिच्छामि राक्षसेन्द्र महामते ॥ ३० ॥  
आराधय जगन्नाथमिक्ष्वाकुक्कुलदैवतम् ।  
आराधनीयमनिशं सर्वैर्देवैः सवासवैः ॥ ३१ ॥  
तथेति प्रतिजग्राह रामवाक्यं विभीषणः ।  
राजा राक्षसमुख्यानां राघवाज्ञामनुस्मरन् ॥ ३२ ॥
</details>

<details><summary>मूलम्</summary>

विभीषणमथोवाच राक्षसेन्द्रं महायशाः ।  
यावत्प्रजा धरिष्यन्ति तावत्वं वै विभीषण ।  
राक्षसेन्द्र महावीर्य लङ्कास्थस्त्वं धरिष्यसि ॥ २७ ॥  
यावच्चन्द्रश्च सूर्यश्च यावत्तिष्ठति मेदिनी ।  
यावच्च मत्कथा लोके तावद्राज्यं तवास्त्विह ॥ २८ ॥  
शासितस्त्वं सखित्वेन कार्यं ते मम शासनम् ।  
प्रजाः संरक्ष धर्मेण नोत्तरं वक्तुमर्हसि ॥ २९ ॥  
किंचान्यद्वक्तुमिच्छामि राक्षसेन्द्र महामते ॥ ३० ॥  
आराधय जगन्नाथमिक्ष्वाकुक्कुलदैवतम् ।  
आराधनीयमनिशं सर्वैर्देवैः सवासवैः ॥ ३१ ॥  
तथेति प्रतिजग्राह रामवाक्यं विभीषणः ।  
राजा राक्षसमुख्यानां राघवाज्ञामनुस्मरन् ॥ ३२ ॥
</details>

<details><summary>व्याख्या</summary>

एवं तेषामनुगमनार्थवचनं श्रुत्वा व्यवस्थामाह – विभीषणमित्यादि ॥ विभीषणस्य ब्रह्मणा अमरत्वप्रदानप्रदर्शनात् स्नेहेनैवावस्थानं शास्ति-यावत्प्रजा इति । धरिष्यसीति । देहमिति शेषः ॥ २७-३२ ॥
</details>

<details open><summary>विश्वास-प्रस्तुतिः</summary>

तमेवमुक्त्वा काकुत्स्थो हनूमन्तमथाब्रवीत् ।  
जीविते कृतबुद्धिस्त्वं मा प्रतिज्ञां विलोपय ॥ ३३ ॥
</details>

<details><summary>मूलम्</summary>

तमेवमुक्त्वा काकुत्स्थो हनूमन्तमथाब्रवीत् ।  
जीविते कृतबुद्धिस्त्वं मा प्रतिज्ञां विलोपय ॥ ३३ ॥
</details>

<details><summary>व्याख्या</summary>

अथ हनुमतोपि अमरत्वं प्रति ब्रह्मदत्तवरत्वात् यावद्रामकथाप्रचारः भूलोके तावत् तच्छ्रवणस्य प्रार्थितत्वात् तथा रामेणानुज्ञातत्वाच्च तस्य च स्थापनं । जीवित इत्यादि । जीविते जीवितावस्थाने कृतबुद्धिः कृतनिश्चयः सन् प्रतिज्ञां त्वत्कृतां मा विलोपय । मा प्रतिज्ञां वृथा कृथा इति च पाठः ॥ ३३ ॥
</details>

<details open><summary>विश्वास-प्रस्तुतिः</summary>

मत्कथाः प्रचरिष्यन्ति यावल्लोके हरीश्वर ।  
तावद्रमस्व सुप्रीतो मद्वाक्यमनुपालयन् ॥ ३४ ॥  
एवमुक्तस्तु हनुमान्राघवेण महात्मना ।  
वाक्यं विज्ञापयामास परं हर्षमैवाप्य च ॥ ३५ ॥  
यावत्तव कथा लोके विचरिष्यति पावनी ।  
तावत्स्थास्यामि मेदिन्यां तवाज्ञामनुपालयन् ॥ ३६ ॥
</details>

<details><summary>मूलम्</summary>

मत्कथाः प्रचरिष्यन्ति यावल्लोके हरीश्वर ।  
तावद्रमस्व सुप्रीतो मद्वाक्यमनुपालयन् ॥ ३४ ॥  
एवमुक्तस्तु हनुमान्राघवेण महात्मना ।  
वाक्यं विज्ञापयामास परं हर्षमैवाप्य च ॥ ३५ ॥  
यावत्तव कथा लोके विचरिष्यति पावनी ।  
तावत्स्थास्यामि मेदिन्यां तवाज्ञामनुपालयन् ॥ ३६ ॥
</details>

<details><summary>व्याख्या</summary>

उक्त एवार्थः स्पष्टीक्रियते – मत्कथा इति ॥ ३४-३६ ॥
</details>

<details open><summary>विश्वास-प्रस्तुतिः</summary>

जाम्बवन्तं तथोक्त्वा तु वृद्धं ब्रह्मसुतं तथा ।  
मैन्दं च द्विविदं चैव पञ्च जाम्बवता सह ।  
यावत्कलिश्च संप्राप्तस्तावज्जीवत सर्वदा ॥ ३७ ॥
</details>

<details><summary>मूलम्</summary>

जाम्बवन्तं तथोक्त्वा तु वृद्धं ब्रह्मसुतं तथा ।  
मैन्दं च द्विविदं चैव पञ्च जाम्बवता सह ।  
यावत्कलिश्च संप्राप्तस्तावज्जीवत सर्वदा ॥ ३७ ॥
</details>

<details><summary>व्याख्या</summary>

जाम्बवन्तमिति ॥ जाम्बवतोपि ब्रह्मपुत्रत्वात् ब्रह्मणैव दत्तवरत्वाच्च स्थापनं । मैन्दद्विविदयोरपि पित्रोरश्विनोरनुग्रहादमृतप्राशित्वाच्च स्थापनं । विभीषणादयोमराः पञ्च ते यूयं यावत्कलिः यावत्प्रलयः । तावज्जीवत । कलौ प्रलये संप्राप्ते सति देहं त्यजतेति शेषंः ॥ ३७ ॥
</details>

<details open><summary>विश्वास-प्रस्तुतिः</summary>

तानेवमुक्त्वा काकुत्स्थः सर्वांस्तानृक्षवानरान् ।  
उवाच बाढं गच्छध्वं मया सार्धं यथेप्सितम् ॥ ३८ ॥
</details>

<details><summary>मूलम्</summary>

तानेवमुक्त्वा काकुत्स्थः सर्वांस्तानृक्षवानरान् ।  
उवाच बाढं गच्छध्वं मया सार्धं यथेप्सितम् ॥ ३८ ॥
</details>

<details><summary>व्याख्या</summary>

सर्वांस्तानिति । पश्चामरव्यतिरिक्तानित्यर्थः ॥ ३८ ॥
</details>

<details open><summary>विश्वास-प्रस्तुतिः</summary>

इत्यार्षे श्रीमद्रामायणे वाल्मीकीये आदिकाव्ये उत्तरकाण्डे अष्टोत्तरशततमः सर्गः ॥ १०८ ॥  
इति श्रीगोविन्दराजविरचित श्रीमद्रामायणभूषणे मणिमुकुटाख्याने उत्तरकाण्डव्याख्याने अष्टोत्तरशततमः सर्गः ॥ १०८ ॥
</details>

<details><summary>मूलम्</summary>

इत्यार्षे श्रीमद्रामायणे वाल्मीकीये आदिकाव्ये उत्तरकाण्डे अष्टोत्तरशततमः सर्गः ॥ १०८ ॥  
इति श्रीगोविन्दराजविरचित श्रीमद्रामायणभूषणे मणिमुकुटाख्याने उत्तरकाण्डव्याख्याने अष्टोत्तरशततमः सर्गः ॥ १०८ ॥
</details>

