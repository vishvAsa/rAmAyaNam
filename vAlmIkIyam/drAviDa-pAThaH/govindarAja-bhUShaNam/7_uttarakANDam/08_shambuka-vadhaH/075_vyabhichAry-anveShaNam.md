+++
title = "०७५ व्यभिचार्य्-अन्वेषणम्"

+++

<details open><summary>विश्वास-प्रस्तुतिः</summary>

श्रीमद्रामायणे वाल्मीकीये आदिकाव्ये उत्तरकाण्डे पञ्चसप्ततितमः सर्गः
</details>

<details><summary>मूलम्</summary>

श्रीमद्रामायणे वाल्मीकीये आदिकाव्ये उत्तरकाण्डे पञ्चसप्ततितमः सर्गः
</details>

<details><summary>विषयाः</summary>

नारद-वचन-श्रवण-हृष्टेन रामेण  
लक्ष्मणं प्रति ब्राह्मण-बालक-कलेबरस्य  
तैल-द्रोण्यां निधापनेन  
रक्षण-चोदन-पूर्वकं  
स्मरण-मात्र-संनिहित-पुष्पक--विमानारोहणेन  
क्रमेण प्रतीच्यादि-दिक्-चतुष्टये  
दुष्कृत-कारिणो ऽन्वेषणम् ॥ १ ॥  
दक्षिणस्यां दिशि  
शैवल-शैलोत्तर-पार्श्व-वर्ति--सरस्-तीरे  
अधो-मूर्धतया तपस्यतः कस्यचिद् अवलोकनम् ॥ २ ॥  
तथा तं प्रति तदीय-वर्णस्य तद्-अभिलषित-तपः फलस्य च प्रश्नः ॥ ३ ॥
</details>

<details open><summary>विश्वास-प्रस्तुतिः</summary>

नारदस्य तु तद्वाक्यं श्रुत्वामृतमयं तदा ।  
प्रहर्षमतुलं लेभे लक्ष्मणं चेदमब्रवीत् ॥ १ ॥  
गच्छ सौम्य द्विज श्रेष्ठं समाश्वासय सुव्रतम् ।  
बालस्य तु शरीरं तत्तैलद्रोण्यां निधापय ॥ २ ॥  
गन्धैश्च परमोदारैस्तैलैश्चापि सुगन्धिभिः ।  
यथा न क्षीयते बालस्तथा सौम्य विधीयताम् ॥ ३ ॥
</details>

<details><summary>मूलम्</summary>

नारदस्य तु तद्वाक्यं श्रुत्वामृतमयं तदा ।  
प्रहर्षमतुलं लेभे लक्ष्मणं चेदमब्रवीत् ॥ १ ॥  
गच्छ सौम्य द्विज श्रेष्ठं समाश्वासय सुव्रतम् ।  
बालस्य तु शरीरं तत्तैलद्रोण्यां निधापय ॥ २ ॥  
गन्धैश्च परमोदारैस्तैलैश्चापि सुगन्धिभिः ।  
यथा न क्षीयते बालस्तथा सौम्य विधीयताम् ॥ ३ ॥
</details>

<details><summary>व्याख्या</summary>

नारदस्येत्यादि ॥ १-३ ॥
</details>

<details open><summary>विश्वास-प्रस्तुतिः</summary>

यथा शरीरो बालस्य गुप्तः सञ्शिष्टकर्मणः ।  
विपत्तिः परिभेदो वा न भवेच्च तथा कुरु ॥ ४ ॥  
एवमादिश्य काकुत्स्थो लक्ष्मणं शुभलक्षणम् ।  
मनसा पुष्पकं दध्यावागच्छेति महायशाः ॥ ५ ॥
</details>

<details><summary>मूलम्</summary>

यथा शरीरो बालस्य गुप्तः सञ्शिष्टकर्मणः ।  
विपत्तिः परिभेदो वा न भवेच्च तथा कुरु ॥ ४ ॥  
एवमादिश्य काकुत्स्थो लक्ष्मणं शुभलक्षणम् ।  
मनसा पुष्पकं दध्यावागच्छेति महायशाः ॥ ५ ॥
</details>

<details><summary>व्याख्या</summary>

उक्तार्थस्य विवरणं-यथेत्यादि ॥ बालस्य शरीर इति लिङ्गव्यत्ययः । विपत्तिः स्वरूपनाशः । भेदः सन्धिबन्धादिविनिर्मु क्तिः ॥ ४-५ ॥
</details>

<details open><summary>विश्वास-प्रस्तुतिः</summary>

इङ्गितं स तु विज्ञाय पुष्पको हेमभूषितः ।  
आजगाम मुहूर्तेन समीपं राघवस्य वै ॥ ६ ॥  
सोब्रवीत्प्रणतो भूत्वा अयमस्मि नराधिप ।  
वश्यस्तव महाबाहो किंकरः समुपस्थितः ॥ ७ ॥  
भाषितं रुचिरं श्रुत्वा पुष्पकस्य नराधिपः ।  
अभिवाद्य महर्षींस्तान्विमानं सोध्यरोहत ॥ ८ ॥  
धनुर्गृहीत्वा तूणी च खङ्गं च रुचिरप्रभम् ।  
निक्षिप्य नगरे वीरौ सौमित्रिभरतावुभौ ॥ ९ ॥
</details>

<details><summary>मूलम्</summary>

इङ्गितं स तु विज्ञाय पुष्पको हेमभूषितः ।  
आजगाम मुहूर्तेन समीपं राघवस्य वै ॥ ६ ॥  
सोब्रवीत्प्रणतो भूत्वा अयमस्मि नराधिप ।  
वश्यस्तव महाबाहो किंकरः समुपस्थितः ॥ ७ ॥  
भाषितं रुचिरं श्रुत्वा पुष्पकस्य नराधिपः ।  
अभिवाद्य महर्षींस्तान्विमानं सोध्यरोहत ॥ ८ ॥  
धनुर्गृहीत्वा तूणी च खङ्गं च रुचिरप्रभम् ।  
निक्षिप्य नगरे वीरौ सौमित्रिभरतावुभौ ॥ ९ ॥
</details>

<details><summary>व्याख्या</summary>

स त्विति । पुष्पकाधिष्ठातृचेतन इत्यर्थः ॥ ६-९ ॥
</details>

<details open><summary>विश्वास-प्रस्तुतिः</summary>

प्रायात्प्रतीचीं हरितं विचिन्वंश्च ततस्ततः ।  
उत्तरामगमच्छ्रीमान्दिशं हिमवता वृताम् ॥ १० ॥
</details>

<details><summary>मूलम्</summary>

प्रायात्प्रतीचीं हरितं विचिन्वंश्च ततस्ततः ।  
उत्तरामगमच्छ्रीमान्दिशं हिमवता वृताम् ॥ १० ॥
</details>

<details><summary>व्याख्या</summary>

हरितं दिशं विचिन्वन्निति । शूद्रतपस्विनमिति शेषः ॥ १० ॥
</details>

<details open><summary>विश्वास-प्रस्तुतिः</summary>

अपश्यमानस्तत्रापि स्वल्पमप्यथ दुष्कृतम् ।  
पूर्वामपि दिशं सर्वामथापश्यन्नराधिपः ॥ ११ ॥  
प्रविशुद्धसमाचारामादर्शतलनिर्मलाम् ।  
पुष्पकस्थो महाबाहुस्तदा पश्यन्नराधिपः ॥ १२ ॥
</details>

<details><summary>मूलम्</summary>

अपश्यमानस्तत्रापि स्वल्पमप्यथ दुष्कृतम् ।  
पूर्वामपि दिशं सर्वामथापश्यन्नराधिपः ॥ ११ ॥  
प्रविशुद्धसमाचारामादर्शतलनिर्मलाम् ।  
पुष्पकस्थो महाबाहुस्तदा पश्यन्नराधिपः ॥ १२ ॥
</details>

<details><summary>व्याख्या</summary>

अपश्यमानः अपश्यन् ॥ ११-१२
</details>

<details open><summary>विश्वास-प्रस्तुतिः</summary>

दक्षिणां दिशमाक्रामत्ततो राजर्षिनन्दनः ।  
शैवलस्योत्तरे पार्श्वे ददर्श सुमहत्सरः ॥ १३ ॥  
तस्मिन्सरसि तप्यन्तं तापसं सुमहत्तपः ।  
ददर्श राघवः श्रीमाल्ँलम्बमानमधोमुखम् ॥ १४ ॥  
राघवस्तमुपागम्य तप्यन्तं तप उत्तमम् ।  
उवाच स तदा वाक्यं धन्यस्त्वमसि सुव्रत ॥ १५ ॥  
कस्यां योन्यां तपोवृद्ध वर्तसे दृढविक्रम ।  
कौतूहलात्वां पृच्छामि रामो दाशरथिर्ह्यहम् ॥ १६ ॥
</details>

<details><summary>मूलम्</summary>

दक्षिणां दिशमाक्रामत्ततो राजर्षिनन्दनः ।  
शैवलस्योत्तरे पार्श्वे ददर्श सुमहत्सरः ॥ १३ ॥  
तस्मिन्सरसि तप्यन्तं तापसं सुमहत्तपः ।  
ददर्श राघवः श्रीमाल्ँलम्बमानमधोमुखम् ॥ १४ ॥  
राघवस्तमुपागम्य तप्यन्तं तप उत्तमम् ।  
उवाच स तदा वाक्यं धन्यस्त्वमसि सुव्रत ॥ १५ ॥  
कस्यां योन्यां तपोवृद्ध वर्तसे दृढविक्रम ।  
कौतूहलात्वां पृच्छामि रामो दाशरथिर्ह्यहम् ॥ १६ ॥
</details>

<details><summary>व्याख्या</summary>

॥ शैवलाख्यस्य विन्ध्यसमीपवर्तिगिरेः ॥ १३-१६ ॥
</details>

<details open><summary>विश्वास-प्रस्तुतिः</summary>

कोर्थो मनीषितस्तुभ्यं स्वर्गलाभः परोथ वा ।  
वराश्रयो यदर्थं त्वं तपस्यसि सुदुष्करम् ।  
यमाश्रित्य तपस्तप्तं श्रोतुमिच्छामि तापस ॥ १७ ॥
</details>

<details><summary>मूलम्</summary>

कोर्थो मनीषितस्तुभ्यं स्वर्गलाभः परोथ वा ।  
वराश्रयो यदर्थं त्वं तपस्यसि सुदुष्करम् ।  
यमाश्रित्य तपस्तप्तं श्रोतुमिच्छामि तापस ॥ १७ ॥
</details>

<details><summary>व्याख्या</summary>

तुभ्यं तव । वराश्रयः तपः-प्रीतदेवतावरलभ्यो मनीषितोभीष्टोर्थः स्वर्भोगो वा अन्यो वा । यमाश्रित्य ॥ १७ ॥
</details>

<details open><summary>विश्वास-प्रस्तुतिः</summary>

ब्राह्मणो वाऽसि भद्रं ते क्षत्रियो वाऽसि दुर्जयः ।  
वैश्यस्तृतीयवर्णो वा शूद्रो वा सत्यवाग्भव ॥ १८ ॥  
इत्येवमुक्तः स नराधिपेन ह्यवाक्छिरा दाशरथाय तस्मै ।  
उवाच जातिं नृपपुवाय यत्कारणे चैव तपःप्रयत्नः ॥ १९ ॥
</details>

<details><summary>मूलम्</summary>

ब्राह्मणो वाऽसि भद्रं ते क्षत्रियो वाऽसि दुर्जयः ।  
वैश्यस्तृतीयवर्णो वा शूद्रो वा सत्यवाग्भव ॥ १८ ॥  
इत्येवमुक्तः स नराधिपेन ह्यवाक्छिरा दाशरथाय तस्मै ।  
उवाच जातिं नृपपुवाय यत्कारणे चैव तपःप्रयत्नः ॥ १९ ॥
</details>

<details><summary>व्याख्या</summary>

सत्यवाग्भव सत्यं कथयेत्यर्थः ॥ १८-१९ ॥
</details>

<details open><summary>विश्वास-प्रस्तुतिः</summary>

इत्यार्षे श्रीमद्रामायणे वाल्मीकीये आदिकाव्ये उत्तरकाण्डे पञ्चसप्ततितमः सर्गः ॥ ७५ ॥  
इति श्रीगोविन्दराजविरचिते श्रीमद्रामायणभूषणे मणिमुकुटाख्याने उत्तरकाण्डव्याख्याने पञ्चसप्ततितमः सर्गः ॥ ७५ ॥
</details>

<details><summary>मूलम्</summary>

इत्यार्षे श्रीमद्रामायणे वाल्मीकीये आदिकाव्ये उत्तरकाण्डे पञ्चसप्ततितमः सर्गः ॥ ७५ ॥  
इति श्रीगोविन्दराजविरचिते श्रीमद्रामायणभूषणे मणिमुकुटाख्याने उत्तरकाण्डव्याख्याने पञ्चसप्ततितमः सर्गः ॥ ७५ ॥
</details>

