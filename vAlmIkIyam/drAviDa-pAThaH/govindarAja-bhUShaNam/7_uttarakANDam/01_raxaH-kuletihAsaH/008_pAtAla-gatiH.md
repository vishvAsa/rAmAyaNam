+++
title = "००८ पाताल-गतिः"

+++

<details open><summary>विश्वास-प्रस्तुतिः</summary>

श्रीमद्रामायणे वाल्मीकीये आदिकाव्ये उत्तरकाण्डे अष्टमः सर्गः
</details>

<details><summary>मूलम्</summary>

श्रीमद्रामायणे वाल्मीकीये आदिकाव्ये उत्तरकाण्डे अष्टमः सर्गः
</details>

<details><summary>विषयाः</summary>

श्रीनारायणेन  
युद्धे माल्यवत्-सुमालिनोः **पराजयः** ॥ १ ॥  
ततस् ताभ्यां विष्णु-भयाल्  
लङ्का-त्यागेन सकल-स्वजनैः सह  
पाताले वासः ॥ २ ॥  
ततो रक्षो-जन-शून्यायां लङ्कायां कुबेरेण वासः ॥ ३ ॥
</details>

<details open><summary>विश्वास-प्रस्तुतिः</summary>

हन्यमाने बले तस्मिन्पद्मनाभेन पृष्ठतः ।  
माल्यवान्त्सन्निवृत्तोथ वेलामेत्य इवार्णवः ॥ १ ॥  
संरक्तनयनः कोपाच्चलन्मौलिर्निशाचरः ।  
पद्मनाभमिदं प्राह वचनं पुरुषोत्तमम् ॥ २ ॥
</details>

<details><summary>मूलम्</summary>

हन्यमाने बले तस्मिन्पद्मनाभेन पृष्ठतः ।  
माल्यवान्त्सन्निवृत्तोथ वेलामेत्य इवार्णवः ॥ १ ॥  
संरक्तनयनः कोपाच्चलन्मौलिर्निशाचरः ।  
पद्मनाभमिदं प्राह वचनं पुरुषोत्तमम् ॥ २ ॥
</details>

पृष्ठतः अनुद्रुत्येति शेषः ॥ १-२ ॥

<details open><summary>विश्वास-प्रस्तुतिः</summary>

नारायण न जानीषे क्षात्रधर्मं पुरातनम् ।  
अयुद्धमनसो भीतानस्मान्हंसि यथेतरः ॥ ३ ॥  
पराङ्मुखवधं पापं यः करोत्यसुरेतरः ।  
स हन्ता न गतः स्वर्गं लभते पुण्यकर्मणाम् ॥ ४ ॥  
युद्धश्रद्धाऽथवा तेऽस्ति शङ्खचक्रगदाधर ।  
अहं स्थितोस्मि पश्यामि बलं दर्शय यत्तव ॥ ५ ॥
</details>

<details><summary>मूलम्</summary>

नारायण न जानीषे क्षात्रधर्मं पुरातनम् ।  
अयुद्धमनसो भीतानस्मान्हंसि यथेतरः ॥ ३ ॥  
पराङ्मुखवधं पापं यः करोत्यसुरेतरः ।  
स हन्ता न गतः स्वर्गं लभते पुण्यकर्मणाम् ॥ ४ ॥  
युद्धश्रद्धाऽथवा तेऽस्ति शङ्खचक्रगदाधर ।  
अहं स्थितोस्मि पश्यामि बलं दर्शय यत्तव ॥ ५ ॥
</details>

यथेतरः क्षुद्रजन इव ॥ ३-५ ॥

<details open><summary>विश्वास-प्रस्तुतिः</summary>

माल्यवन्तं स्थितं दृष्ट्वा माल्यवन्तमिवाचलम् ।  
उवाच राक्षसेन्द्रं तं देवराजानुजो बली ॥ ६ ॥  
युष्मत्तो भयभीतानां देवानां वै मयाऽभयम् ।  
राक्षसोत्सादनं दत्तं तदेतदनुपाल्यते ॥ ७ ॥  
प्राणैरपि प्रियं कार्यं देवानां हि सदा मया ।  
सोहं वो निहनिष्यामि रसातलगतानपि ॥ ८ ॥  
देवदेवं ब्रुवाणं तं रक्ताम्बुरुहलोचनम् ।  
शक्त्या बिभेद संक्रुद्धो राक्षसेन्द्रो भुजान्तरे ॥ ९ ॥  
माल्यवद्भुजनिर्मुक्ता शक्तिर्घण्टाकृतस्वना ।  
हरेरुरसि बभ्राज मेघस्थेव शतह्रदा ॥ १० ॥
</details>

<details><summary>मूलम्</summary>

माल्यवन्तं स्थितं दृष्ट्वा माल्यवन्तमिवाचलम् ।  
उवाच राक्षसेन्द्रं तं देवराजानुजो बली ॥ ६ ॥  
युष्मत्तो भयभीतानां देवानां वै मयाऽभयम् ।  
राक्षसोत्सादनं दत्तं तदेतदनुपाल्यते ॥ ७ ॥  
प्राणैरपि प्रियं कार्यं देवानां हि सदा मया ।  
सोहं वो निहनिष्यामि रसातलगतानपि ॥ ८ ॥  
देवदेवं ब्रुवाणं तं रक्ताम्बुरुहलोचनम् ।  
शक्त्या बिभेद संक्रुद्धो राक्षसेन्द्रो भुजान्तरे ॥ ९ ॥  
माल्यवद्भुजनिर्मुक्ता शक्तिर्घण्टाकृतस्वना ।  
हरेरुरसि बभ्राज मेघस्थेव शतह्रदा ॥ १० ॥
</details>

पराङ्मुखवधोक्तदोषः स्वप्रतिज्ञापालनपरस्य नास्तीत्याह – माल्यवन्तमिति ॥ ६-१० ॥

<details open><summary>विश्वास-प्रस्तुतिः</summary>

ततस्तामेव चोत्कृष्य शक्तिं शक्तिधरप्रियः ।  
माल्यवन्तं समुद्दिश्य चिक्षेपाम्बुरुहेक्षणः ॥ ११ ॥  
स्कन्दोत्सृष्टेव सा शक्तिर्गोविन्द करनिःसृता ।  
काङ्क्षन्ती राक्षसं प्रायान्माहेन्द्रीवाञ्जनाचलम् ॥ १२ ॥
</details>

<details><summary>मूलम्</summary>

ततस्तामेव चोत्कृष्य शक्तिं शक्तिधरप्रियः ।  
माल्यवन्तं समुद्दिश्य चिक्षेपाम्बुरुहेक्षणः ॥ ११ ॥  
स्कन्दोत्सृष्टेव सा शक्तिर्गोविन्द करनिःसृता ।  
काङ्क्षन्ती राक्षसं प्रायान्माहेन्द्रीवाञ्जनाचलम् ॥ १२ ॥
</details>

तामेव स्ववक्षोलग्नामेव । शक्तिधरप्रियः सुब्रह्मण्यप्रियः । माहेश्वरार्चनं चिन्त्यम् ॥ ११-१२ ॥

<details open><summary>विश्वास-प्रस्तुतिः</summary>

सा तस्योरसि विस्तीर्णे हारभासावभासिते ।  
अपतद्राक्षसेन्द्रस गिरिकूट इवाशनिः ॥ १३ ॥
</details>

<details><summary>मूलम्</summary>

सा तस्योरसि विस्तीर्णे हारभासावभासिते ।  
अपतद्राक्षसेन्द्रस गिरिकूट इवाशनिः ॥ १३ ॥
</details>

हारभासा मुक्ताहारकान्त्या । कूटं शृङ्गम् ॥ १३ ॥

<details open><summary>विश्वास-प्रस्तुतिः</summary>

तया भिन्नतनुत्राणः प्राविशद्विपुलं तमः ।  
माल्यवान्पुनराश्वस्तस्तस्थौ गिरिरिवाचलः ॥ १४ ॥  
ततः कार्ष्णायसं शूलं कण्टकैर्बहुभिर्वृतम् ।  
प्रगृह्याभ्यहनद्देवं स्तनयोरन्तरे दृढम् ॥ १५ ॥
</details>

<details><summary>मूलम्</summary>

तया भिन्नतनुत्राणः प्राविशद्विपुलं तमः ।  
माल्यवान्पुनराश्वस्तस्तस्थौ गिरिरिवाचलः ॥ १४ ॥  
ततः कार्ष्णायसं शूलं कण्टकैर्बहुभिर्वृतम् ।  
प्रगृह्याभ्यहनद्देवं स्तनयोरन्तरे दृढम् ॥ १५ ॥
</details>

तमः मोहः ॥ १४-१५ ॥

<details open><summary>विश्वास-प्रस्तुतिः</summary>

तथैव रणरक्तस्तु मुष्टिना वासवानुजम् ।  
ताडयित्वा धनुर्मात्रमपक्रान्तो निशाचरः ॥ १६ ॥  
ततोऽम्बरे महान्शब्दः साधु साध्विति चोदितः ।  
आहत्य राक्षसो विष्णुं गरुडं चाप्यताडयत् ॥ १७ ॥
</details>

<details><summary>मूलम्</summary>

तथैव रणरक्तस्तु मुष्टिना वासवानुजम् ।  
ताडयित्वा धनुर्मात्रमपक्रान्तो निशाचरः ॥ १६ ॥  
ततोऽम्बरे महान्शब्दः साधु साध्विति चोदितः ।  
आहत्य राक्षसो विष्णुं गरुडं चाप्यताडयत् ॥ १७ ॥
</details>

रणेरक्तः रणप्रियः । मुष्टिना च ताडयित्वा अपक्रान्तः । पृष्ठत इति शेषः ॥ १६-१७ ॥

<details open><summary>विश्वास-प्रस्तुतिः</summary>

वैनतेयस्ततः क्रुद्धः पक्षवातेन राक्षसम् ।  
व्यपोहद्बलवान्वायुः शुष्कपर्णचयं यथा ॥ १८ ॥
</details>

<details><summary>मूलम्</summary>

वैनतेयस्ततः क्रुद्धः पक्षवातेन राक्षसम् ।  
व्यपोहद्बलवान्वायुः शुष्कपर्णचयं यथा ॥ १८ ॥
</details>

वायुः शुष्कपर्णं यथा व्यपोहति तथा पक्षपातेन राक्षसं व्यपौहत् ॥ १८ ॥

<details open><summary>विश्वास-प्रस्तुतिः</summary>

द्विजेन्द्रपक्षवातेन द्रावितं दृश्य पूर्वजम् ।  
सुमाली स्वबलैः सार्धं लङ्कामभिमुखो ययौ ॥ १९ ॥  
पक्षवातबलोद्धूतो माल्यवानपि राक्षसः ।  
स्वबलेन समागम्य ययौ लङ्कां ह्रिया वृतः ॥ २० ॥  
एवं ते राक्षसास्तेन हरिणा कमलेक्षण ।  
बहुशः संयुगे भग्ना हतप्रवरनायकाः ॥ २१ ॥
</details>

<details><summary>मूलम्</summary>

द्विजेन्द्रपक्षवातेन द्रावितं दृश्य पूर्वजम् ।  
सुमाली स्वबलैः सार्धं लङ्कामभिमुखो ययौ ॥ १९ ॥  
पक्षवातबलोद्धूतो माल्यवानपि राक्षसः ।  
स्वबलेन समागम्य ययौ लङ्कां ह्रिया वृतः ॥ २० ॥  
एवं ते राक्षसास्तेन हरिणा कमलेक्षण ।  
बहुशः संयुगे भग्ना हतप्रवरनायकाः ॥ २१ ॥
</details>

दृश्य दृष्ट्वा ॥ १९-२१ ॥

<details open><summary>विश्वास-प्रस्तुतिः</summary>

अशक्नुवन्तस्ते विष्णुं प्रतियोद्धुं भयार्दिताः ।  
त्यक्त्वा लङ्कां गता वस्तुं पातालं सहपत्नयः ॥ २२ ॥
</details>

<details><summary>मूलम्</summary>

अशक्नुवन्तस्ते विष्णुं प्रतियोद्धुं भयार्दिताः ।  
त्यक्त्वा लङ्कां गता वस्तुं पातालं सहपत्नयः ॥ २२ ॥
</details>

सहपत्नयः सस्त्रीका इत्यर्थः ॥ २२ ॥

<details open><summary>विश्वास-प्रस्तुतिः</summary>

सुमालिनं समासाद्य राक्षसं रघुसत्तम ।  
स्थिताः प्रख्यातवीर्यास्ते वंशे सालकटङ्कटे ॥ २३ ॥
</details>

<details><summary>मूलम्</summary>

सुमालिनं समासाद्य राक्षसं रघुसत्तम ।  
स्थिताः प्रख्यातवीर्यास्ते वंशे सालकटङ्कटे ॥ २३ ॥
</details>

सालकटङ्कटे सालकटङ्कटा माल्यवदादीनां पितामही विद्युत्केशपत्नी तस्याः संबन्धी सालकटङ्कटः तस्मिन्वंशे प्रख्यातवीर्याः । वृद्धाच्छाभाव आर्षः ॥ २३ ॥

<details open><summary>विश्वास-प्रस्तुतिः</summary>

ये त्वया निहतास्ते तु पौलस्त्या नाम राक्षसाः ।  
सुमाली माल्यवान्माली ये च तेषां पुरस्सराः ।  
सर्वे तेभ्यो महाभाग रावणाद्बलवत्तराः ॥ २४ ॥
</details>

<details><summary>मूलम्</summary>

ये त्वया निहतास्ते तु पौलस्त्या नाम राक्षसाः ।  
सुमाली माल्यवान्माली ये च तेषां पुरस्सराः ।  
सर्वे तेभ्यो महाभाग रावणाद्बलवत्तराः ॥ २४ ॥
</details>

ये पौलस्त्या रावणादयो निहतास्तेभ्यः रावणाच्च माल्यवदादयो बलवत्तराः ॥ २४ ॥

<details open><summary>विश्वास-प्रस्तुतिः</summary>

न चान्यो राक्षसान्हन्ता सुरारीन्देवकण्टकान् ।  
ऋते नारायणं देवं शङ्खचक्रगदाधरम् ॥ २५ ॥  
भवान्नारायणो देवश्चतुर्बाहुः सनातनः ।  
राक्षसान्हन्तुमुत्पन्नो ह्यजेयः प्रभुरव्ययः ॥ २६ ॥  
नष्टधर्मव्यवस्थाता काले काले प्रजाकरः ।  
उत्पद्यते दस्युवधे शरणागतवत्सलः ॥ २७ ॥  
एषा मया तव नराधिप राक्षसानामुत्पत्तिरद्य कथिता सकला यथावत् ।  
भूयो निबोध रघुसत्तम रावणस्य जन्मप्रभावमतुलं ससुतस्य सर्वम् ॥ २८ ॥  
चिरात्सुमाली व्यचरद्रसातलं सराक्षसो विष्णुभयार्दितस्तदा ।  
पुत्रैश्च पौत्रैश्च समन्वितो वली ततस्तु लङ्कामवसद्धनेश्वरः ॥ २९ ॥
</details>

<details><summary>मूलम्</summary>

न चान्यो राक्षसान्हन्ता सुरारीन्देवकण्टकान् ।  
ऋते नारायणं देवं शङ्खचक्रगदाधरम् ॥ २५ ॥  
भवान्नारायणो देवश्चतुर्बाहुः सनातनः ।  
राक्षसान्हन्तुमुत्पन्नो ह्यजेयः प्रभुरव्ययः ॥ २६ ॥  
नष्टधर्मव्यवस्थाता काले काले प्रजाकरः ।  
उत्पद्यते दस्युवधे शरणागतवत्सलः ॥ २७ ॥  
एषा मया तव नराधिप राक्षसानामुत्पत्तिरद्य कथिता सकला यथावत् ।  
भूयो निबोध रघुसत्तम रावणस्य जन्मप्रभावमतुलं ससुतस्य सर्वम् ॥ २८ ॥  
चिरात्सुमाली व्यचरद्रसातलं सराक्षसो विष्णुभयार्दितस्तदा ।  
पुत्रैश्च पौत्रैश्च समन्वितो वली ततस्तु लङ्कामवसद्धनेश्वरः ॥ २९ ॥
</details>

तार्हि किं मे प्राशस्त्यं भवद्भिरुच्यत इति शङ्कायां तत्प्राशस्त्यमपि तवैवेत्याह-न चान्य इति ॥ राक्षसान्हन्तेति । स त्वम् ॥ २५-२९ ॥

<details open><summary>विश्वास-प्रस्तुतिः</summary>

इत्यार्षे श्रीमद्रामायणे वाल्मीकीये आदिकाव्ये उत्तरकाण्डे अष्टमः सर्गः ॥ ८॥  
इति श्रीगोविन्दराजविरचिते श्रीमद्रामायणभूषणे मणिमुकुटाख्याने उत्तरकाण्डव्याख्याने अष्टमः सर्गः ॥ ८ ॥
</details>

<details><summary>मूलम्</summary>

इत्यार्षे श्रीमद्रामायणे वाल्मीकीये आदिकाव्ये उत्तरकाण्डे अष्टमः सर्गः ॥ ८॥  
इति श्रीगोविन्दराजविरचिते श्रीमद्रामायणभूषणे मणिमुकुटाख्याने उत्तरकाण्डव्याख्याने अष्टमः सर्गः ॥ ८ ॥
</details>

