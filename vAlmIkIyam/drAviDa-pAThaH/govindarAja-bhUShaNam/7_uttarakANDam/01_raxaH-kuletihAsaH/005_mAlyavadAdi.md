+++
title = "००५ माल्यवदादि"

+++

<details open><summary>विश्वास-प्रस्तुतिः</summary>

श्रीमद्रामायणे वाल्मीकीये आदिकाव्ये उत्तरकाण्डे पञ्चमः सर्गः
</details>

<details><summary>मूलम्</summary>

श्रीमद्रामायणे वाल्मीकीये आदिकाव्ये उत्तरकाण्डे पञ्चमः सर्गः
</details>

<details><summary>विषयाः</summary>

सुकेशान् माल्यवान् सुमाली माली चेति  
त्रयाणां रक्षसाम् उत्पत्तिः ॥ १ ॥  
स्व-तपस्-तुष्ट-परमेष्ठि-वर-दृप्तैस् तैः  
सुरासुरादि-प्रबोधन-पूर्वकं  
लङ्कायां विश्व-कर्म--वचनान् निवासः ॥ २ ॥  
तैर् निज-कलत्रेषु बहु-रूक्ष--रक्षोऽपत्य-समुत्पादनम् ॥ ३ ॥
</details>

<details open><summary>विश्वास-प्रस्तुतिः</summary>

सुकेशं धार्मिक दृष्ट्वा वरलब्धं च राक्षसम् ।  
ग्रामणीर्नाम गन्धर्वो विश्वावसुसमप्रभः ॥ १ ॥  
तस्य देववती नाम द्वितीया श्रीरिवात्मजा ।  
त्रिषु लोकेषु विख्याता रूपयौवनशालिनी ।  
तां सुकेशाय धर्मेण ददौ रक्षः श्रियं यथा ॥ २ ॥  
वरदानकृतैश्वर्यं सा तं प्राप्य पतिं प्रियम् ।  
आसीद्देववती तुष्टा धनं प्राप्येव निर्धनः ॥ ३ ॥
</details>

<details><summary>मूलम्</summary>

सुकेशं धार्मिक दृष्ट्वा वरलब्धं च राक्षसम् ।  
ग्रामणीर्नाम गन्धर्वो विश्वावसुसमप्रभः ॥ १ ॥  
तस्य देववती नाम द्वितीया श्रीरिवात्मजा ।  
त्रिषु लोकेषु विख्याता रूपयौवनशालिनी ।  
तां सुकेशाय धर्मेण ददौ रक्षः श्रियं यथा ॥ २ ॥  
वरदानकृतैश्वर्यं सा तं प्राप्य पतिं प्रियम् ।  
आसीद्देववती तुष्टा धनं प्राप्येव निर्धनः ॥ ३ ॥
</details>

<details><summary>व्याख्या</summary>

सुकेशमित्यादि सार्धंद्वयं । वरलब्धं लब्धवरं । गन्धर्व आसीत् स तं सुकेशं दृष्ट्वा तस्मै सुकेशाय ददावित्यन्वयः । रक्षः श्रियं राक्षसश्रियम् ॥ १-३ ॥
</details>

<details open><summary>विश्वास-प्रस्तुतिः</summary>

स तया सह संयुक्तो रराज रजनीचरः ।  
अञ्जनादभिनिष्क्रान्तः करेण्वेव महागजः ॥ ४ ॥  
देववत्यां सुकेशस्तु जनयामास राघव ॥ ५ ॥  
त्रीपुत्राञ्जनयामास त्रेताग्निसमविग्रहान् ।  
माल्यवन्तं सुमालिं च मालिं च बलिनां वरम् ।  
त्रींस्त्रिनेत्रसमान्पुत्रान्राक्षसान्राक्षसाधिपः ॥ ६ ॥
</details>

<details><summary>मूलम्</summary>

स तया सह संयुक्तो रराज रजनीचरः ।  
अञ्जनादभिनिष्क्रान्तः करेण्वेव महागजः ॥ ४ ॥  
देववत्यां सुकेशस्तु जनयामास राघव ॥ ५ ॥  
त्रीपुत्राञ्जनयामास त्रेताग्निसमविग्रहान् ।  
माल्यवन्तं सुमालिं च मालिं च बलिनां वरम् ।  
त्रींस्त्रिनेत्रसमान्पुत्रान्राक्षसान्राक्षसाधिपः ॥ ६ ॥
</details>

<details><summary>व्याख्या</summary>

अञ्जनादञ्जनाख्यगजात् अभिनिष्क्रान्तः उत्पन्नः महागजः करेण्वेव रराज ॥ ४-६ ॥
</details>

<details open><summary>विश्वास-प्रस्तुतिः</summary>

त्रयो लोका इवाव्यग्राः स्थितास्त्रय इवाग्नयः ।  
त्रयो मन्त्रा इवात्युग्रास्त्रयो घोरा इवामयाः ॥ ७ ॥  
त्रयः सुकेशस्य सुतास्त्रेताग्निंसमतेजसः ।  
विवृद्धिमगमंस्तत्र व्याधयोपेक्षिता इव ॥ ८ ॥  
वरप्राप्तिं पितुस्ते तु ज्ञात्वेश्वरतपोबलात् ।  
तपस्तप्तुं गता मेरुं भ्रातरः कृतनिश्चयाः ॥ ९ ॥  
प्रगृह्य नियमान्घोरान्राक्षसा नृपसत्तम ।  
विचेरुस्ते तपो घोरं सर्वभूतभयावहम् ॥ १० ॥  
सत्यार्जवशमोपेतैस्तपोभिरतिदुष्करैः ।  
सन्तापयन्तस्त्रील्ँलोकान्सदेवासुरमानुषान् ॥ ११ ॥  
ततो विभुश्चतुर्वक्रो विमानवरमास्थितः ।  
सुकेश पुत्रानामन्त्र्य वरदोस्मीत्यभाषत ॥ १२ ॥  
ब्रह्माणं वरदं ज्ञात्वा सेन्द्रैर्देवगणैर्वृतम् ।  
ऊचुः प्राञ्जलयः सर्वे वेपमाना इव द्रुमाः ॥ १३ ॥
</details>

<details><summary>मूलम्</summary>

त्रयो लोका इवाव्यग्राः स्थितास्त्रय इवाग्नयः ।  
त्रयो मन्त्रा इवात्युग्रास्त्रयो घोरा इवामयाः ॥ ७ ॥  
त्रयः सुकेशस्य सुतास्त्रेताग्निंसमतेजसः ।  
विवृद्धिमगमंस्तत्र व्याधयोपेक्षिता इव ॥ ८ ॥  
वरप्राप्तिं पितुस्ते तु ज्ञात्वेश्वरतपोबलात् ।  
तपस्तप्तुं गता मेरुं भ्रातरः कृतनिश्चयाः ॥ ९ ॥  
प्रगृह्य नियमान्घोरान्राक्षसा नृपसत्तम ।  
विचेरुस्ते तपो घोरं सर्वभूतभयावहम् ॥ १० ॥  
सत्यार्जवशमोपेतैस्तपोभिरतिदुष्करैः ।  
सन्तापयन्तस्त्रील्ँलोकान्सदेवासुरमानुषान् ॥ ११ ॥  
ततो विभुश्चतुर्वक्रो विमानवरमास्थितः ।  
सुकेश पुत्रानामन्त्र्य वरदोस्मीत्यभाषत ॥ १२ ॥  
ब्रह्माणं वरदं ज्ञात्वा सेन्द्रैर्देवगणैर्वृतम् ।  
ऊचुः प्राञ्जलयः सर्वे वेपमाना इव द्रुमाः ॥ १३ ॥
</details>

<details><summary>व्याख्या</summary>

त्रयो लोका इत्यादि श्लोकद्वयं । त्रयो मन्त्राः उत्साहप्रभुमन्त्रशक्तयः । त्रयो वेदा वा । त्रय आमयाः वातपित्तश्लेष्मरूपाः । त्रेताग्निसमवर्चस इति तेजोतिशय उक्तः । पूर्वसाहत्यप्रधानात् (१) । व्याधयोपेक्षिता इति संधिरार्षः ॥ ७-१३ ॥
</details>

<details open><summary>विश्वास-प्रस्तुतिः</summary>

तपसाऽऽराधितो देव यदि नो दिशसे वरम् ।  
अजेयाः शत्रुहन्तारस्तथैव चिरजीविनः ।  
प्रभविष्ण्वो भवामेति परस्परमनुव्रताः ॥ १४ ॥
</details>

<details><summary>मूलम्</summary>

तपसाऽऽराधितो देव यदि नो दिशसे वरम् ।  
अजेयाः शत्रुहन्तारस्तथैव चिरजीविनः ।  
प्रभविष्ण्वो भवामेति परस्परमनुव्रताः ॥ १४ ॥
</details>

<details><summary>व्याख्या</summary>

प्रभविष्ण्वः यणार्षः । अनुव्रताः । अनुरक्ताश्च भवामेत्यनुकर्षः ॥ १४ ॥
</details>

<details open><summary>विश्वास-प्रस्तुतिः</summary>

एवं भविष्यतीत्युक्त्वा सुकेशतनयान्विभुः ।  
स ययौ ब्रह्मलोकाय ब्रह्मा ब्राह्मणवत्सलः ॥ १५ ॥  
वरं लब्ध्वा तु ते सर्वे राम रात्रिंचरास्तदा ।  
सुरासुरान्प्रबाधन्ते वरदानसुनिर्भयाः ॥ १६ ॥  
तैर्वध्यमानास्त्रिदशाः सर्षिसङ्घाः सचारणाः ।  
त्रातारं नाधिगच्छन्ति निरयस्था यथा नराः ॥ १७ ॥  
अथ ते विश्वकर्माणं शिल्पिनां वरमव्ययम् ।  
ऊचुः समेत्य संहृष्टा राक्षसा रघुसत्तम ॥ १८ ॥  
ओजस्तेजोबलवतां महतामात्मतेजसा ।  
गृहकर्ता भवानेव देवानां हृदयेप्सितम् ॥ १९ ॥  
अस्माकमपि तावत्त्वं गृहं कुरु महामते ।  
हिमवन्तमपाश्रित्य मेरुं मन्दरमेव वा ।  
महेश्वरगृहप्रख्यं गृहं नः क्रियतां महत् ॥ २० ॥  
विश्वकर्मा ततस्तेषां राक्षसानां महाभुजः ।  
निवासं कथयामास शक्रस्येवामरावतीम् ॥ २१ ॥
</details>

<details><summary>मूलम्</summary>

एवं भविष्यतीत्युक्त्वा सुकेशतनयान्विभुः ।  
स ययौ ब्रह्मलोकाय ब्रह्मा ब्राह्मणवत्सलः ॥ १५ ॥  
वरं लब्ध्वा तु ते सर्वे राम रात्रिंचरास्तदा ।  
सुरासुरान्प्रबाधन्ते वरदानसुनिर्भयाः ॥ १६ ॥  
तैर्वध्यमानास्त्रिदशाः सर्षिसङ्घाः सचारणाः ।  
त्रातारं नाधिगच्छन्ति निरयस्था यथा नराः ॥ १७ ॥  
अथ ते विश्वकर्माणं शिल्पिनां वरमव्ययम् ।  
ऊचुः समेत्य संहृष्टा राक्षसा रघुसत्तम ॥ १८ ॥  
ओजस्तेजोबलवतां महतामात्मतेजसा ।  
गृहकर्ता भवानेव देवानां हृदयेप्सितम् ॥ १९ ॥  
अस्माकमपि तावत्त्वं गृहं कुरु महामते ।  
हिमवन्तमपाश्रित्य मेरुं मन्दरमेव वा ।  
महेश्वरगृहप्रख्यं गृहं नः क्रियतां महत् ॥ २० ॥  
विश्वकर्मा ततस्तेषां राक्षसानां महाभुजः ।  
निवासं कथयामास शक्रस्येवामरावतीम् ॥ २१ ॥
</details>

<details><summary>व्याख्या</summary>

ब्रह्मलोकाय ब्रह्मलोकं गन्तुं । तुमर्थ-इत्यादिना चतुर्थी ॥ १५-२१ ॥
</details>

<details open><summary>विश्वास-प्रस्तुतिः</summary>

दक्षिणस्योदधेस्तीरे त्रिकूटो नाम पर्वतः ।  
सुवेल इति चाप्यन्यो द्वितीयस्तत्र सत्तमाः ॥ २२ ॥  
शिखरे तस्य शैलस्य मध्यमेऽम्बुदसन्निभे ।  
शकुनैरपि दुष्प्रापे टङ्कच्छिन्नचतुर्दिशि ॥ २३ ॥  
त्रिंशद्योजनविस्तीर्णा शतयोजनमायता ।  
स्वर्णप्राकारसंवीता हेमतोरणसंवृता ।  
मया लङ्केति नगरी शक्राज्ञप्तेन निर्मिता ॥ २४ ॥  
तस्यां वसत दुर्घर्षा यूयं राक्षस पुङ्गवाः ॥ २५ ॥
</details>

<details><summary>मूलम्</summary>

दक्षिणस्योदधेस्तीरे त्रिकूटो नाम पर्वतः ।  
सुवेल इति चाप्यन्यो द्वितीयस्तत्र सत्तमाः ॥ २२ ॥  
शिखरे तस्य शैलस्य मध्यमेऽम्बुदसन्निभे ।  
शकुनैरपि दुष्प्रापे टङ्कच्छिन्नचतुर्दिशि ॥ २३ ॥  
त्रिंशद्योजनविस्तीर्णा शतयोजनमायता ।  
स्वर्णप्राकारसंवीता हेमतोरणसंवृता ।  
मया लङ्केति नगरी शक्राज्ञप्तेन निर्मिता ॥ २४ ॥  
तस्यां वसत दुर्घर्षा यूयं राक्षस पुङ्गवाः ॥ २५ ॥
</details>

<details><summary>व्याख्या</summary>

दक्षिणस्येत्यादि सार्धत्रयम् ॥ अम्बुदसन्निभे मेघसमानरूपे मध्यमे शिखरे । शकुनैरपि दुष्प्राप इत्यत्र हेतुः टङ्कच्छिन्नचतुर्दिशीति ॥ २२-२५ ॥
</details>

<details open><summary>विश्वास-प्रस्तुतिः</summary>

अमरावतीं समासाद्य सेन्द्रा इव दिवौकसः ।  
लङ्कादुर्गं समासाद्य राक्षसैर्बहुभिर्वृताः ।  
भविष्यथ दुराधर्षाः शत्रूणां शत्रुसूदनाः ॥ २६ ॥
</details>

<details><summary>मूलम्</summary>

अमरावतीं समासाद्य सेन्द्रा इव दिवौकसः ।  
लङ्कादुर्गं समासाद्य राक्षसैर्बहुभिर्वृताः ।  
भविष्यथ दुराधर्षाः शत्रूणां शत्रुसूदनाः ॥ २६ ॥
</details>

<details><summary>व्याख्या</summary>

अमरावतीं समासाद्येति पदवशाक्षराधिक्यम् ॥ २६ ॥
</details>

<details open><summary>विश्वास-प्रस्तुतिः</summary>

विश्वकर्मवचः श्रुत्वा ततस्ते राक्षसोत्तमाः ।  
सहस्रानुचरा भूत्वा गत्वा तामवसन्पुरीम् ॥ २७ ॥  
दृढप्राकारपरिखां हैमैर्गृहशतैर्वृताम् ।  
लङ्कामवाप्य ते हृष्टा व्यवसन्रजनीचराः ॥ २८ ॥  
एतस्मिन्नेव काले तु यथाकामं च राघव ।  
नर्मदा नाम गन्धर्वी बभूव रघुनन्दन ॥ २९ ॥
</details>

<details><summary>मूलम्</summary>

विश्वकर्मवचः श्रुत्वा ततस्ते राक्षसोत्तमाः ।  
सहस्रानुचरा भूत्वा गत्वा तामवसन्पुरीम् ॥ २७ ॥  
दृढप्राकारपरिखां हैमैर्गृहशतैर्वृताम् ।  
लङ्कामवाप्य ते हृष्टा व्यवसन्रजनीचराः ॥ २८ ॥  
एतस्मिन्नेव काले तु यथाकामं च राघव ।  
नर्मदा नाम गन्धर्वी बभूव रघुनन्दन ॥ २९ ॥
</details>

<details><summary>व्याख्या</summary>

सहस्रमनेके अनुचरा येषां ते सहस्रानुचराः ॥ २७-२९ ॥
</details>

<details open><summary>विश्वास-प्रस्तुतिः</summary>

तस्याः कन्यात्रयं ह्यासीद्धीश्री कीर्तिसमद्युति ।  
ज्येष्ठक्रमेण सा तेषां राक्षसानामराक्षसी ॥ ३० ॥  
कन्यास्ताः प्रददौ हृष्टा पूर्णचन्द्रनिभाननाः ।  
त्रयाणां राक्षसेन्द्राणां तिस्रो गन्धर्वकन्यकाः ॥ ३१ ॥
</details>

<details><summary>मूलम्</summary>

तस्याः कन्यात्रयं ह्यासीद्धीश्री कीर्तिसमद्युति ।  
ज्येष्ठक्रमेण सा तेषां राक्षसानामराक्षसी ॥ ३० ॥  
कन्यास्ताः प्रददौ हृष्टा पूर्णचन्द्रनिभाननाः ।  
त्रयाणां राक्षसेन्द्राणां तिस्रो गन्धर्वकन्यकाः ॥ ३१ ॥
</details>

<details><summary>व्याख्या</summary>

अराक्षसी राक्षसजातिव्यतिरिक्ता ॥ ३०-३१ ॥
</details>

<details open><summary>विश्वास-प्रस्तुतिः</summary>

दत्ता मात्रा महाभागा नक्षत्रे भगदैवते ।  
कृतदारास्तु ते राम सुकेशतनयास्तदा ।  
चिक्रीडुः सह भार्याभिरप्सरोभिरिवामराः ॥ ३२ ॥  
ततो माल्यवतो भार्या सुन्दरी नाम सुन्दरी ।  
स तस्यां जनयामास यदपत्यं निबोध तत् ॥ ३३ ॥  
वज्रमुष्टिर्विरूपाक्षो दुर्मुखश्चैव राक्षसः ।  
सुप्तघ्नो यज्ञकोपश्च मत्तोन्मत्तौ तथैव च ।  
अनला चाभवत्कन्या सुन्दर्यां राम सुन्दरी ॥ ३४ ॥  
सुमालिनोपि भार्याऽऽसीत्पूर्णचन्द्रनिभानना ।  
नाम्ना केतुमती नाम प्राणेभ्योपि गरीयसी ॥ ३५ ॥  
सुमाली जनयामास यदपत्यं निशाचरः ।  
केतुमत्यां महाराज तन्निबोधानुपूर्वशः ॥ ३६ ॥  
प्रहस्तोऽकम्पनश्चैव विकटः कलकार्मुकः ।  
धूम्राक्षश्चैव दण्डथ सुपार्श्वश्च महाबलः ॥ ३७ ॥  
संह्रादिः प्रघसश्चैव भासकर्णश्च राक्षसः ।  
राको पुष्पोत्कटा चैव कैकसी च शुचिस्मिता ।  
कुम्भीनसी च इत्येते मुमालेः प्रसवाः स्मृताः ॥ ३८ ॥  
मालेस्तु वसुधा नाम गन्धर्वी रूपशालिनी ।  
भार्याऽऽसीत्पद्मपत्राक्षी स्वक्षी यक्षीवरोपमा ॥ ३९ ॥  
सुमालेरनुजस्तस्यां जनयामास यत्प्रभो ।  
अपत्यं कथ्यमानं तु मया त्वं शृणु राघव ॥ ४० ॥
</details>

<details><summary>मूलम्</summary>

दत्ता मात्रा महाभागा नक्षत्रे भगदैवते ।  
कृतदारास्तु ते राम सुकेशतनयास्तदा ।  
चिक्रीडुः सह भार्याभिरप्सरोभिरिवामराः ॥ ३२ ॥  
ततो माल्यवतो भार्या सुन्दरी नाम सुन्दरी ।  
स तस्यां जनयामास यदपत्यं निबोध तत् ॥ ३३ ॥  
वज्रमुष्टिर्विरूपाक्षो दुर्मुखश्चैव राक्षसः ।  
सुप्तघ्नो यज्ञकोपश्च मत्तोन्मत्तौ तथैव च ।  
अनला चाभवत्कन्या सुन्दर्यां राम सुन्दरी ॥ ३४ ॥  
सुमालिनोपि भार्याऽऽसीत्पूर्णचन्द्रनिभानना ।  
नाम्ना केतुमती नाम प्राणेभ्योपि गरीयसी ॥ ३५ ॥  
सुमाली जनयामास यदपत्यं निशाचरः ।  
केतुमत्यां महाराज तन्निबोधानुपूर्वशः ॥ ३६ ॥  
प्रहस्तोऽकम्पनश्चैव विकटः कलकार्मुकः ।  
धूम्राक्षश्चैव दण्डथ सुपार्श्वश्च महाबलः ॥ ३७ ॥  
संह्रादिः प्रघसश्चैव भासकर्णश्च राक्षसः ।  
राको पुष्पोत्कटा चैव कैकसी च शुचिस्मिता ।  
कुम्भीनसी च इत्येते मुमालेः प्रसवाः स्मृताः ॥ ३८ ॥  
मालेस्तु वसुधा नाम गन्धर्वी रूपशालिनी ।  
भार्याऽऽसीत्पद्मपत्राक्षी स्वक्षी यक्षीवरोपमा ॥ ३९ ॥  
सुमालेरनुजस्तस्यां जनयामास यत्प्रभो ।  
अपत्यं कथ्यमानं तु मया त्वं शृणु राघव ॥ ४० ॥
</details>

<details><summary>व्याख्या</summary>

भगदैवतनक्षत्रमुत्तरफल्गुनी ॥ ३२-४० ॥
</details>

<details open><summary>विश्वास-प्रस्तुतिः</summary>

अनिलश्चानलश्चैव हरः सम्पातिरेव च ।  
एते विभीषणामात्या मालेयास्तु निशाचराः ॥ ४१ ॥  
ततस्तु ते राक्षसपुङ्गवास्त्रयो निशाचरैः पुत्रशतैश्च संवृताः ।  
सुरान्सहेन्द्रानृषिनाग यक्षान्बबाधिरे तान्बहुवीर्यदर्पिताः ॥ ४२ ॥
</details>

<details><summary>मूलम्</summary>

अनिलश्चानलश्चैव हरः सम्पातिरेव च ।  
एते विभीषणामात्या मालेयास्तु निशाचराः ॥ ४१ ॥  
ततस्तु ते राक्षसपुङ्गवास्त्रयो निशाचरैः पुत्रशतैश्च संवृताः ।  
सुरान्सहेन्द्रानृषिनाग यक्षान्बबाधिरे तान्बहुवीर्यदर्पिताः ॥ ४२ ॥
</details>

<details><summary>व्याख्या</summary>

मालेया इति । इतश्च इति ढक् ॥ ४१-४२ ॥
</details>

<details open><summary>विश्वास-प्रस्तुतिः</summary>

जगद्भमन्तोऽनिलवद्दुरासदा रणेषु मृत्युप्रतिमानतेजसः ।  
वरप्रदानादतिगर्विता भृशं ऋतुक्रियाणां प्रशमंकराः सदा ॥ ४३ ॥
</details>

<details><summary>मूलम्</summary>

जगद्भमन्तोऽनिलवद्दुरासदा रणेषु मृत्युप्रतिमानतेजसः ।  
वरप्रदानादतिगर्विता भृशं ऋतुक्रियाणां प्रशमंकराः सदा ॥ ४३ ॥
</details>

<details><summary>व्याख्या</summary>

प्रशमंकराइत्यार्षः खचू ॥ ४३ ॥
</details>

<details open><summary>विश्वास-प्रस्तुतिः</summary>

इत्यार्षे श्रीमद्रामायणे वाल्मीकीये आदिकाव्ये उत्तरकाण्डे पञ्चमः सर्गः ॥ ५ ॥  
इति श्रीगोविन्दराजविरचिते श्रीमद्रामायणभूषणे मणिमुकुटाख्याने उत्तरकाण्डव्याख्याने पञ्चमः सर्गः ॥ ५ ॥
</details>

<details><summary>मूलम्</summary>

इत्यार्षे श्रीमद्रामायणे वाल्मीकीये आदिकाव्ये उत्तरकाण्डे पञ्चमः सर्गः ॥ ५ ॥  
इति श्रीगोविन्दराजविरचिते श्रीमद्रामायणभूषणे मणिमुकुटाख्याने उत्तरकाण्डव्याख्याने पञ्चमः सर्गः ॥ ५ ॥
</details>

