<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३प् रावण-मुमूर्षादि-प्रक्षेपः on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/7_uttarakANDam/03p_rAvaNa-mumUrShAdi-praxepaH/</link>
    <description>Recent content in &#43;०३प् रावण-मुमूर्षादि-प्रक्षेपः on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/7_uttarakANDam/03p_rAvaNa-mumUrShAdi-praxepaH/index.xml" rel="self" type="application/rss+xml" />
    <item>
      <title>०१ वालि-सुग्रीव-जन्म</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/7_uttarakANDam/03p_rAvaNa-mumUrShAdi-praxepaH/01_vAli-sugrIva-janma/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/7_uttarakANDam/03p_rAvaNa-mumUrShAdi-praxepaH/01_vAli-sugrIva-janma/</guid>
      <description>&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;प्रक्षिप्तेषु प्रथमः सर्गः ॥ १ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;मूलम्&lt;/summary&gt;&#xA;&lt;p&gt;प्रक्षिप्तेषु प्रथमः सर्गः ॥ १ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;विषयाः&lt;/summary&gt;&#xA;&lt;p&gt;रामं प्रत्य् अगस्त्येन&lt;br&gt;&#xA;मेरु-टङ्ग-निवासिनो ब्रह्मणो नेत्रांबु-जाताद् ऋक्ष-रजो&amp;ndash;नामक-वानर-वराद्&lt;br&gt;&#xA;वालि-सुग्रीव-जनन-प्रकार-निरूपणम् ॥ १ ॥&lt;/p&gt;&#xA;&lt;/details&gt;&#xA;&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;एतच्छ्रुत्वा तु निखिलं राघवोऽगस्त्यमब्रवीत् ।&lt;br&gt;&#xA;य एषर्क्षरजा नाम वालिसुग्रीवयोः पिता ॥ १ ॥&lt;br&gt;&#xA;जननी का च भगवन्न त्वया परिकीर्तिता ।&lt;br&gt;&#xA;वालिसुग्रीवयोर्ब्रह्मन्माता मे नामतः कुतः ।&lt;br&gt;&#xA;एतद्बह्मन्समाचक्ष्व कौतूहलमिदं हि नः ॥ २ ॥&lt;br&gt;&#xA;स प्रोक्तो राघवेणैवमगस्त्यो वाक्यमब्रवीत् ॥ ३ ॥&lt;br&gt;&#xA;शृणु राम कथामेतां यथापूर्वं समासतः ।&lt;br&gt;&#xA;नारदः कथयामास ममाश्रममुपागतः ॥ ४ ॥&lt;br&gt;&#xA;कदाचिदटमानोसावतिथित्वमुपागतः ।&lt;br&gt;&#xA;अर्चितस्तु यथान्यायं विधिदृष्टेन कर्मणा ॥ ५ ॥&lt;br&gt;&#xA;सुखासीनः कथां त्वेनां मया पृष्टः स कौतुकात् ।&lt;br&gt;&#xA;कथयामास धर्मात्मा महर्षे श्रूयतामिति ॥ ६ ॥&lt;br&gt;&#xA;मेरुर्नगवरः श्रीमाञ्जाम्बूनदमयः शुभः ।&lt;br&gt;&#xA;तस्य यन्मध्यमं शङ्गं सर्वदैवतपूजितम् ॥ ७ ॥&lt;br&gt;&#xA;तस्मिन्दिव्या सभा रम्या ब्राह्मी या शतयोजना ।&lt;br&gt;&#xA;तस्यामास्ते सदा देवः पद्मयोनिश्चतुर्मुखः ॥ ८ ॥&lt;br&gt;&#xA;योगमभ्यसतस्तस्य नेत्राभ्यां यद्रसोस्रवत् ।&lt;br&gt;&#xA;तद्गृहीतं भगवता पाणिना चर्चितं तु तत् ॥ ९ ॥&lt;br&gt;&#xA;निक्षिप्तमात्रं तद्भूमौ ब्रह्मणा लोककर्तॄणा ।&lt;br&gt;&#xA;तसिन्नश्रुकणे राम वानरः संबभूव ह ॥ १० ॥&lt;br&gt;&#xA;उत्पन्नमात्रस्तु तदा वानरश्च नरोत्तम ।&lt;br&gt;&#xA;समाश्वास्य प्रियैर्वाक्यैरुक्तः किल महात्मना ॥ ११ ॥&lt;br&gt;&#xA;पश्य शैलं सुविस्तीर्णं सुरैरध्युपितं तदा ।&lt;br&gt;&#xA;तस्मिन्रम्ये गिरिवरे बहुमूलफलाशनः ॥ १२ ॥&lt;br&gt;&#xA;ममान्तिकचरो नित्यं भव वानरपुङ्गव ।&lt;br&gt;&#xA;कंचित्कालमिहास्स्व त्वं तव श्रेयो भविष्यति ॥ १३ ॥&lt;br&gt;&#xA;एवमुक्तः स चैतेन ब्रह्मणा वानरोत्तमः ।&lt;br&gt;&#xA;प्रणम्य शिरसा पादौ देवदेवस्य राघव ।&lt;br&gt;&#xA;उक्तवाल्ँलोककर्तारमादिदेवं जगद्गुरुम् ॥ १४ ॥&lt;br&gt;&#xA;यथाऽऽज्ञापयसे देव स्थितोऽहं तव शासने ।&lt;br&gt;&#xA;एवमुक्त्वा हरिर्देवं ययौ हृष्टमनास्तदा ॥ १५ ॥&lt;br&gt;&#xA;स तदा द्रुमषण्डेषु फलपुष्पधनेषु च ।&lt;br&gt;&#xA;ब्रह्मप्रतिबलः शैध्र्ये बने फलकृताशनः ॥ १६ ॥&lt;br&gt;&#xA;क्वचिन्मधूनि मुख्यानि चिन्वन्पुष्पाण्यनेकशः ।&lt;br&gt;&#xA;दिनेदिने च सायान्हे ब्रह्मणोन्तिकमागमत् ॥ १७ ॥&lt;br&gt;&#xA;गृहीत्वा राम मुख्यानि पुष्पाणि च फलानि च ।&lt;br&gt;&#xA;ब्रह्मणो देवदेवस्य पादमूले न्यवेदयत् ॥ १८ ॥&lt;br&gt;&#xA;एवं तस्य गतः कालो बहुः पर्यटतो गिरिम् ॥ १९ ॥&lt;br&gt;&#xA;कस्यचित्त्वथ कालस्य समतीतस्य राघव ।&lt;br&gt;&#xA;ऋक्षराड्वानरश्रेष्ठस्तृष्णया परिपीडितः ॥ २० ॥&lt;br&gt;&#xA;उत्तरं मेरुशिखरं गतस्तत्र च दृष्टवान् ।&lt;br&gt;&#xA;नानाविहङ्गसंघुष्टं प्रसन्नसलिलं सरः ॥ २१ ॥&lt;br&gt;&#xA;चलत्केसरमात्मानं कृत्वा तस्य तटे स्थितः ।&lt;br&gt;&#xA;ददर्श तस्मिन्त्सरसि वक्त्रच्छायामथात्मनः ॥ २२ ॥&lt;br&gt;&#xA;कोऽयमस्मिन्मम रिपुर्वसत्यन्तर्जले महान् ।&lt;br&gt;&#xA;रूपं चान्तर्गतं तत्र वीक्ष्य तत्पाथसो हरिः ॥ २३ ॥&lt;br&gt;&#xA;क्रोधाविष्टमना ह्येष नियतं माऽवमन्यते ।&lt;br&gt;&#xA;तदस्य दुष्टभावस्य कर्तव्यो निग्रहो मया ॥ २४ ॥&lt;br&gt;&#xA;एवं संचिन्त्य मनसा स वै वानरचापलात् ।&lt;br&gt;&#xA;आप्लुत्य चापतत्तस्मिन्ह्रदे वानरसत्तमः ॥ २५ ॥&lt;br&gt;&#xA;उत्प्लुत्य तस्मात्सरस उत्थितः प्लवगः पुनः ।&lt;br&gt;&#xA;तस्मिन्नेव क्षणे राम स्त्रीत्वं प्राप स वानरः ॥ २६ ॥&lt;br&gt;&#xA;मनोज्ञरूपा सा नारी लावण्यललिता शुभा ।&lt;br&gt;&#xA;विस्तीर्णजघना सुभ्रूर्नीलकुञ्चितसूर्धजा ॥ २७ ॥&lt;br&gt;&#xA;मुग्धा सस्मितवक्त्रा च पीनस्तनतटा शुभा ।&lt;br&gt;&#xA;ह्रदतीरस्थिता भाति ऋजुयष्टिर्लता तथा ॥ २८ ॥&lt;br&gt;&#xA;त्रैलोक्यसुन्दरी कान्ता सर्वचित्तप्रमाधिनी ।&lt;br&gt;&#xA;लक्ष्मीव पद्मरहिता चन्द्रज्योत्स्नेव निर्मला ॥ २९ ॥&lt;br&gt;&#xA;रूपेणाप्यभवत्सा तु श्रीर्गीर्देवी उमा यथा ।&lt;br&gt;&#xA;द्योतयन्ती दिशः सर्वास्तत्राभूत्सा वराङ्गना ॥ ३० ॥&lt;br&gt;&#xA;एतस्मिन्नन्तरे देवो निवृत्तः सुरनायकः ।&lt;br&gt;&#xA;पादावुपास्य देवस्य ब्रह्मणस्तेन वै पथा ॥ ३१ ॥&lt;br&gt;&#xA;तस्यामेव च वेलायामादित्योपि परिभ्रमन् ।&lt;br&gt;&#xA;तस्मिन्नेव वने सोभूद्यस्मिन्त्सा तनुमध्यमा ॥ ३२ ॥&lt;br&gt;&#xA;युगपत्सा तदा दृष्टा देवाभ्यां सुरसुन्दरी ।&lt;br&gt;&#xA;कन्दर्पवशगौ तौ तु दृष्ट्वा तां संबभूवतुः ॥ ३३ ॥&lt;br&gt;&#xA;ततः क्षुभितसर्वाङ्गौ सुरेन्द्रतपनावुभौ ।&lt;br&gt;&#xA;तद्रूपमद्भुतं दृष्ट्वा त्याजितौ धैर्यमात्मनः ॥ ३४ ॥&lt;br&gt;&#xA;ततस्तस्यां सुरेन्द्रेण स्कन्नं शिरसि पातितम् ।&lt;br&gt;&#xA;अनासाद्यैव तां नारीं सन्निवृत्तमथोऽभवत् ।&lt;br&gt;&#xA;ततः सा वानरपतिं प्रासूत बलशालिनम् ॥ ३५ ॥&lt;br&gt;&#xA;अमोघरेतस्त्वात्तस्य वासवस्य महात्मनः ।&lt;br&gt;&#xA;वालेषु पतितं बीजं वाली नाम बभूव ह ॥ ३६ ॥&lt;br&gt;&#xA;भास्करेणापि तस्यां वै कन्दर्पवशवर्तिना ।&lt;br&gt;&#xA;बीजं तु सिक्तं ग्रीवायां विधानमनुवर्तिना ।&lt;br&gt;&#xA;तेनापि सा वरतनुर्नोक्ता किंचिद्वचः शुभम् ॥ ३७ ॥&lt;br&gt;&#xA;निवृत्तमदनश्चाथ सूर्योपि समपद्यत ।&lt;br&gt;&#xA;ग्रीवायां पतिते बीजे सुग्रीवः समजायत ॥ ३८ ॥&lt;br&gt;&#xA;एवमुत्पादितौ वीरौ वानरेन्द्रौ महाबलौ ॥ ३९ ॥&lt;br&gt;&#xA;दत्वा तु काञ्चनीं मालां वानरेन्द्रस्य बालिनः ।&lt;br&gt;&#xA;अक्षय्यां गुणसंपूर्णां शक्रस्तु त्रिदिवं ययौ ॥ ४० ॥&lt;br&gt;&#xA;सूर्योपि स्वसुतस्यैनं निरूप्य पवनात्मजम् ।&lt;br&gt;&#xA;कृत्येषु व्यवसायेषु जगाम सविताऽम्बरम् ॥ ४१ ॥&lt;br&gt;&#xA;तस्यां निशायां व्युष्टायामुदिते च दिवाकरे ।&lt;br&gt;&#xA;स तु वानररूपं तु प्रतिपेदे पुनर्नृप ॥ ४२ ॥&lt;br&gt;&#xA;स एव वानरो भूत्वा पुत्रौ स्वस्य प्लवङ्गमौ ।&lt;br&gt;&#xA;पिङ्गेक्षणी हरिवरावपश्यत्कामरूपिणौ ॥ ४३ ॥&lt;br&gt;&#xA;मधून्यमृतकल्पानि पायितौ तेन तौ तदा ।&lt;br&gt;&#xA;गृह्य ऋक्षरजास्तौ तु ब्रह्मणोऽन्तिकमागतः ॥ ४४ ॥&lt;br&gt;&#xA;दृष्ट्वार्क्षवरजसं पुत्रं ब्रह्मा लोकपितामहः ।&lt;br&gt;&#xA;बहुशः सान्त्वयामास पुत्राभ्यां सहितं हरिम् ॥ ४५ ॥&lt;br&gt;&#xA;सान्त्वयित्वा ततः पश्चाद्देवदूतमथादिशत् ।&lt;br&gt;&#xA;गच्छ मद्वचनाद्दूत किष्किन्धां नाम वै शुभाम् ॥ ४६ ॥&lt;br&gt;&#xA;सा ह्यस्य गुणसंपन्ना महती च पुरी शुभा ।&lt;br&gt;&#xA;तत्र वानरयूथानि बहूनि निवसन्ति च ॥ ४७ ॥&lt;br&gt;&#xA;बहुरत्नसमाकीर्णा वानरैः कामरूपिभिः ।&lt;br&gt;&#xA;पण्यापणवती दुर्गा चातुर्वर्ण्ययुता सदा ।&lt;br&gt;&#xA;विश्वकर्मकृता दिव्या मनियोगाच्च शोभना ॥ ४८ ॥&lt;br&gt;&#xA;तत्रर्क्षरजसं पुत्रं सपुत्रं वानरर्षभम् ।&lt;br&gt;&#xA;यूथपालान्समाहूय यांश्चान्यान्प्राकृतान्हरीन् ॥ ४९ ॥&lt;br&gt;&#xA;तेषां संभाव्य सर्वेषां मदीयं जनसंसदि ।&lt;br&gt;&#xA;अभिषेचय राजानमारोप्य महदासने ॥ ५० ॥&lt;br&gt;&#xA;दृष्टमात्राश्च ते सर्वे वानरेण च धीमता ।&lt;br&gt;&#xA;अस्यर्क्षरजसो नित्यं भविष्यन्ति वशानुगाः ॥ ५१ ॥&lt;br&gt;&#xA;इत्येवमुक्ते वचने ब्रह्मणा तु हरीश्वरम् ।&lt;br&gt;&#xA;पुरतःकृत्य दूतोसौ प्रययौ तां पुरीं शुभाम् ॥ ५२ ॥&lt;br&gt;&#xA;स प्रविश्यानिलगतिस्तां गुहां वानरोत्तमम् ।&lt;br&gt;&#xA;स्थापयामास राजानं पितामहनियोगतः ॥ ५३ ॥&lt;br&gt;&#xA;राज्याभिषेकविधिना स्नातोथाभ्यर्चितस्तदा ।&lt;br&gt;&#xA;स बद्धमुकुट श्रीमानभिषिक्तः स्वलंकृतः ॥ ५४ ॥&lt;br&gt;&#xA;आज्ञापयामास हरीन्सर्वान्मुदितमानसः ।&lt;br&gt;&#xA;सप्तद्वीपसमुद्रायां पृथिव्यां ये प्लवङ्गमाः ॥ ५५ ॥&lt;br&gt;&#xA;वालिसुग्रीवयोरेव ह्येष त्वृक्षरजाः पिता ।&lt;br&gt;&#xA;जननी चैव तु हरिरित्येतद्भद्रमस्तु ते ॥ ५६ ॥&lt;br&gt;&#xA;यश्चैतच्छ्रावयेद्विद्वान्यश्चैतच्छृणुयान्नरः ।&lt;br&gt;&#xA;सिद्ध्यन्ति तस कार्यार्था मनसो हर्षवर्धनाः ॥ ५७ ॥&lt;br&gt;&#xA;एतच्च सर्वं कथितं मया विभो प्रविस्तरेणेह यथार्थतस्तव ।&lt;br&gt;&#xA;उत्पत्तिरेषा रजनीचराणामुक्ता तथैवेह हरीश्वराणाम् ॥ ५८ ॥&lt;br&gt;&#xA;इत्यार्षे श्रीमद्रामायणे वाल्मीकीये आदिकाव्ये उत्तरकाण्डे अधिकपाठे प्रथमः सर्गः ॥ १ ॥&lt;/p&gt;</description>
    </item>
    <item>
      <title>०२ नारायण-कृत-मारण-माहात्म्यम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/7_uttarakANDam/03p_rAvaNa-mumUrShAdi-praxepaH/02_nArAyaNa-kRta-mAraNa-mAhAtmyam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/7_uttarakANDam/03p_rAvaNa-mumUrShAdi-praxepaH/02_nArAyaNa-kRta-mAraNa-mAhAtmyam/</guid>
      <description>&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;प्रक्षिप्तेषु द्वितीयः सर्गः ॥ २ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;मूलम्&lt;/summary&gt;&#xA;&lt;p&gt;प्रक्षिप्तेषु द्वितीयः सर्गः ॥ २ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;विषयाः&lt;/summary&gt;&#xA;&lt;p&gt;अगस्त्येन रामं प्रति रावणेन सीता-हरणे कारण-कथनारंभः ॥ १ ॥&lt;br&gt;&#xA;कदाचन सनत्-कुमारं दृष्टवता रावणेन&lt;br&gt;&#xA;तं प्रति चराचर-नियन्तृ-प्रश्ने&lt;br&gt;&#xA;तेन तं प्रति नारायणस्य तन्-महिमत्वोक्तिः ॥ २ ॥&lt;br&gt;&#xA;तथा तेन रावणं प्रति हरि-कर-निहतानां शाश्वत-तल्-लोक-प्राप्ति-निवेदनम् ॥ ३ ॥&lt;/p&gt;&#xA;&lt;/details&gt;&#xA;&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;एतां श्रुत्वा कथां दिव्यां पौराणीं राघवस्ततः ।&lt;br&gt;&#xA;भ्रातृभिः सहितो वीरो विस्मयं परमं ययौ ॥ १ ॥&lt;br&gt;&#xA;राघवोथ ऋषेर्वाक्यं श्रुत्वा वचनमब्रवीत् ।&lt;br&gt;&#xA;कथेयं महती पुण्या त्वत्प्रसादाच्छ्रुता मया ॥ २ ॥&lt;br&gt;&#xA;बृहत्कौतूहलेनास्मि संवृतो मुनिपुङ्गव ।&lt;br&gt;&#xA;उत्पत्तिर्यादृशी दिव्या वालिसुग्रीवयोर्द्विज ॥ ३ ॥&lt;br&gt;&#xA;ब्रह्मर्षे मम किं चित्रं सुरेन्द्रतपनावुभौ ।&lt;br&gt;&#xA;जातौ वानरशार्दूलौ बलेन बलिनां वरौ ॥ ४ ॥&lt;br&gt;&#xA;एवमुक्ते तु रामेण कुम्भयोनिरभाषत ।&lt;br&gt;&#xA;एवमेतन्महाबाहो वृत्तमासीत्पुरा किल ॥ ५ ॥&lt;br&gt;&#xA;अथापरां कथां दिव्यां शृणु राजन्सनातनीम् ।&lt;br&gt;&#xA;यदर्थं राम वैदेही रावणेन पुरा हृता ।&lt;br&gt;&#xA;तत्तेऽहं कीर्तयिष्यामि समाधिं श्रवणे कुरु ॥ ६ ॥&lt;br&gt;&#xA;पुरा कृतयुगे राम प्रजापतिसुतं प्रभुम् ।&lt;br&gt;&#xA;सनत्कुमारमासीनं रावणो राक्षसाधिपः ।&lt;br&gt;&#xA;ददर्श सूर्यसंकाशं ज्वलन्तमिव तेजसा ॥ ७ ॥&lt;br&gt;&#xA;विनयावनतो भूत्वा ह्यभिवाद्य कृताञ्जलिः ।&lt;br&gt;&#xA;उक्तवान्रावणो राम तमृषिं सत्यवादिनम् ॥ ८ ॥&lt;br&gt;&#xA;को ह्यस्मिन्प्रवरो लोके देवानां बलवत्तरः ।&lt;br&gt;&#xA;यं समाश्रित्य विबुधा जयन्ति समरे रिपून् ॥ ९ ॥&lt;br&gt;&#xA;कं यजन्ति जना नित्यं कं ध्यायन्ति च योगिनः ।&lt;br&gt;&#xA;एतन्मे शंस भगवन्विस्तरेण तपोधन ॥ १० ॥&lt;br&gt;&#xA;विदित्वा हृद्गतं तस्य ध्यानदृष्टिर्महायशाः ।&lt;br&gt;&#xA;उवाच रावणं प्रेम्णा श्रूयतामिति पुत्रक ॥ ११ ॥&lt;br&gt;&#xA;यो बिभर्ति जगत्कृत्स्नं यस्योत्पत्तिं न विद्महे ।&lt;br&gt;&#xA;सुरासुरैर्नतो नित्यं हरिर्नारायणः प्रभुः ॥ १२ ॥&lt;br&gt;&#xA;यस्य नाभ्युद्भवो ब्रह्मा विश्वस्य जगतः पतिः ।&lt;br&gt;&#xA;येन सर्वमिदं सृष्टं विश्वं स्थावरजङ्गमम् ॥ १३ ॥&lt;br&gt;&#xA;तं समाश्रित्य विबुधा विधिना हरिमध्वरे ।&lt;br&gt;&#xA;पिबन्ति ह्यमृतं चैव मानवाश्च यजन्ति तम् ॥ १४ ॥&lt;br&gt;&#xA;पुराणेश्चैव वेदैश्च पाञ्चरात्रैस्तथैव च ।&lt;br&gt;&#xA;ध्यायन्ति योगिनो नित्यं क्रतुभिश्च यजन्ति तम् ॥ १५ ॥&lt;br&gt;&#xA;दैत्यदानवरक्षांसि ये चान्ये चामरद्विषः ।&lt;br&gt;&#xA;सर्वाञ्जयति संग्रामे सदा सर्वैः स पूज्यते ॥ १६ ॥&lt;br&gt;&#xA;श्रुत्वा महर्षेस्तद्वाक्यं रावणो राक्षसाधिपः ।&lt;br&gt;&#xA;उवाच प्रणतो भूत्वा पुनरेव महामुनिम् ॥ १७ ॥&lt;br&gt;&#xA;दैत्यदानवरक्षांसि ये हताः समरेऽरयः ।&lt;br&gt;&#xA;कां गतिं प्रतिपद्यन्ते के च ते हरिणा हताः ॥ १८ ॥&lt;br&gt;&#xA;रावणस्य वचः श्रुत्वा प्रत्युवाच महामुनिः ।&lt;br&gt;&#xA;दैवतैर्निहता नित्यं प्राप्नुवन्ति दिवः स्थलम् ॥ १९ ॥&lt;br&gt;&#xA;पुनस्तस्मात्परिभ्रष्टा जायन्ते वसुधातले ।&lt;br&gt;&#xA;पूर्वार्जितैः सुखैर्दुःखैर्जायन्ते च म्रियन्ति च ॥ २० ॥&lt;br&gt;&#xA;ये ये हताश्थक्रधरेण राजंस्त्रिलोकनाथेन जनार्दनेन ।&lt;br&gt;&#xA;ते ते गंतास्तत्र लयं नरेन्द्राः क्रोधोपि देवस्य वरेण तुल्यः ॥ २१ ॥&lt;br&gt;&#xA;श्रुत्वा ततस्तद्वचनं निशाचरः सनत्कुमारस्य मुखाद्विनिर्गतम् ।&lt;br&gt;&#xA;तथा प्रहृष्टः स बभूव विस्मितः कथं नु यास्यामि हरिं महाहवे ॥ २२ ॥&lt;br&gt;&#xA;इत्यार्षे श्रीमद्रामायणे वाल्मीकीये आदिकाव्ये उत्तरकाण्डे अधिकपाठे द्वितीयः सर्गः ॥ २ ॥&lt;/p&gt;</description>
    </item>
    <item>
      <title>०३ रामावतार-सूचना</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/7_uttarakANDam/03p_rAvaNa-mumUrShAdi-praxepaH/03_rAmAvatAra-sUchanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/7_uttarakANDam/03p_rAvaNa-mumUrShAdi-praxepaH/03_rAmAvatAra-sUchanA/</guid>
      <description>&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;प्रक्षिप्तेषु तृतीयः सर्गः ॥ ३ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;मूलम्&lt;/summary&gt;&#xA;&lt;p&gt;प्रक्षिप्तेषु तृतीयः सर्गः ॥ ३ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;विषयाः&lt;/summary&gt;&#xA;&lt;p&gt;नारायण-करान् मरणाभिलाषिणं रावणं प्रति&lt;br&gt;&#xA;तन्-मनो-भाव-विदा सनत्-कुमारेण&lt;br&gt;&#xA;नारायणस्य रामत्वेन भुव्य् अवतरण-कथनम् ॥ १ ॥&lt;/p&gt;&#xA;&lt;/details&gt;&#xA;&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;एवं चिन्तयतस्तस्य रावणस्य दुरात्मनः ।&lt;br&gt;&#xA;पुनरेवापरं वाक्यं व्याजहार महामुनिः ॥ १ ॥&lt;br&gt;&#xA;मनसश्चेप्सितं यत्ते भविष्यति महाहवे ।&lt;br&gt;&#xA;सुखी भव महाबाहो कंचित्कालमुदीक्षय ॥ २ ॥&lt;br&gt;&#xA;एवं श्रुत्वा महाबाहुस्तमृषिं प्रत्युवाच सः ।&lt;br&gt;&#xA;कीदृशं लक्षणं तस्य ब्रूहि सर्वमशेषतः ॥ ३ ॥&lt;br&gt;&#xA;राक्षसस्य वचः श्रुत्वा स मुनिः प्रत्यभाषत ।&lt;br&gt;&#xA;श्रूयतां सर्वमाख्यास्ये तव राक्षसपुङ्गव ॥ ४ ॥&lt;br&gt;&#xA;स हि सर्वगतो देवः सूक्ष्मोऽव्यक्तः सनातनः ।&lt;br&gt;&#xA;तेन सर्वमिदं प्रोतं त्रैलोक्यं सचराचरम् ॥ ५ ॥&lt;br&gt;&#xA;स भूमौ दिवि पाताले पर्वतेषु वनेषु च ।&lt;br&gt;&#xA;स्थावरेषु च सर्वेषु वनेषु नगरीषु च ॥ ६ ॥&lt;br&gt;&#xA;ओंकारश्चैव सत्यं च सावित्री पृथिवी च सः ।&lt;br&gt;&#xA;धराधरधरो देवो ह्यनन्त इति विश्रुतः ॥ ७ ॥&lt;br&gt;&#xA;अहश्च रात्रिश्च उभे च सन्ध्ये दिवाकश्चैव यमश्च सोमः ।&lt;br&gt;&#xA;स एव कालो ह्यनलश्च वायुः स ब्रह्मरुद्रौ च स एव बालः ॥ ८ ॥&lt;br&gt;&#xA;विद्योतति ज्वलति भाति च पाति लोकान्सृजत्ययं संहरति प्रशास्ति ।&lt;br&gt;&#xA;क्रीडां करोत्यव्ययलोकनाथो विष्णु पुराणो भवनाशहेतुः ॥ ९ ॥&lt;br&gt;&#xA;अथवा बहुना तेन किमुक्तेन दशानन ।&lt;br&gt;&#xA;तेन सर्वमिदं व्याप्तं त्रैलोक्यं सचराचरम् ॥ १० ॥&lt;br&gt;&#xA;नीलोत्पलदलश्यामः किञ्जल्कारुणवस्त्रकः ।&lt;br&gt;&#xA;प्रावृट्काले यथा व्योम्नि सतडित्तोयदस्तथा ॥ ११ ॥&lt;br&gt;&#xA;श्रीमान्मेघवपुःश्यामः पङ्कजारुणलोचनः ।&lt;br&gt;&#xA;श्रीवत्सेनोरसा युक्तः शशाङ्ककृतलक्षणः ॥ १२ ॥&lt;br&gt;&#xA;तस्य नित्यं शरीरस्था मेघस्येव शतह्रदाः ।&lt;br&gt;&#xA;संग्रामरूपिणी लक्ष्मीर्देहमावृत्य तिष्ठति ॥ १३ ॥&lt;br&gt;&#xA;न स शक्यः सुरैर्द्रष्टुं नासुरैर्न च पन्नगैः ।&lt;br&gt;&#xA;यस्य प्रसादं कुरुते स वै तं द्रष्टुमर्हति ॥ १४ ॥&lt;br&gt;&#xA;न हि यज्ञफलैस्तात न तपोभिस्तु संचितैः ।&lt;br&gt;&#xA;शक्यते भगवान्द्रष्टुं न दानेन न चेज्यया ॥ १५ ॥&lt;br&gt;&#xA;तद्भक्तैस्तद्गतप्राणैस्तच्चित्तैस्तत्परायणैः ।&lt;br&gt;&#xA;शक्यते भगवान्द्रष्टुं ज्ञाननिर्दग्धकिल्बिषैः ॥ १६ ॥&lt;br&gt;&#xA;अथवा राक्षसेन्द्र त्वं यदि तं द्रष्टुमिच्छसि ।&lt;br&gt;&#xA;कथयिष्यामि ते सर्वं श्रूयतां यदि रोचते ॥ १७ ॥&lt;br&gt;&#xA;कृते युगे व्यतीते वै मुखे त्रेतायुगस्य तु ।&lt;br&gt;&#xA;हितार्थं देवमर्त्यानां भविता नृपविग्रहः ॥ १८ ॥&lt;br&gt;&#xA;इक्ष्वाकूणां च यो राजा भाव्यो दशरथो भुवि ।&lt;br&gt;&#xA;तस्य सूनुर्महातेजा रामो नाम भविष्यति ॥ १९ ॥&lt;br&gt;&#xA;महातेजा महाबुद्धिर्महाबलपराक्रमः ।&lt;br&gt;&#xA;महाबाहुर्महासत्त्वः क्षमया पृथिवीसमः ॥ २० ॥&lt;br&gt;&#xA;आदित्य इव दुष्प्रेक्ष्यः समरे शत्रुभिः सदा ।&lt;br&gt;&#xA;भविता हि तदा रामो नरो नारायणः प्रभुः ॥ २१ ॥&lt;br&gt;&#xA;पितुर्नियोगात्स विभुर्दण्डके विविधे वने ।&lt;br&gt;&#xA;विचरिष्यति धर्मात्मा सह भ्रात्रा महात्मना ॥ २२ ॥&lt;br&gt;&#xA;तस्य पत्नी महाभागा लक्ष्मीः सीतेति विश्रुता ।&lt;br&gt;&#xA;दुहिता जनकस्यैषा उत्थिता वसुधातलात् ॥ २३ ॥&lt;br&gt;&#xA;रूपेणाप्रतिमा लोके सर्वलक्षणलक्षिता ।&lt;br&gt;&#xA;छायेवानुगता रामं निशाकरमिव प्रभा ॥ २४ ॥&lt;br&gt;&#xA;शीलाचारगुणोपेता साध्वी धैर्यसमन्विता ।&lt;br&gt;&#xA;सहस्रांशो रश्मिरिव ह्येकमूर्तिरिव स्थिता ॥ २५ ॥&lt;br&gt;&#xA;एवं ते सर्वमाख्यातं मया रावण विस्तरात् ।&lt;br&gt;&#xA;महतो देवदेवस्य शाश्वतस्याव्ययस्य च ॥ २६ ॥&lt;br&gt;&#xA;एवं श्रुत्वा महाबाहू राक्षसेन्द्र प्रतापवान् ।&lt;br&gt;&#xA;त्वया सह विरोधेच्छुश्चिन्तयामास राघव ॥ २७ ॥&lt;br&gt;&#xA;[ संनत्कुमारात्तद्वाक्यं श्रुत्वा राक्षसपुङ्गवः ।&lt;br&gt;&#xA;अनुज्ञातं रिपुं प्रायात्प्रणिपत्य महामुनिम् ॥ २८ ॥ ]&lt;br&gt;&#xA;वाक्यं सनत्कुमारस्य चिन्तयानो मुहुर्मुहुः ।&lt;br&gt;&#xA;रावणो मुमुदे श्रीमान्युद्धार्थी विचचार ह ॥ २९ ॥&lt;br&gt;&#xA;श्रुत्वा च तां कथां रामो विस्मयोत्फुल्ललोचनः ।&lt;br&gt;&#xA;शिरसश्चालनं कृत्वा तमर्थं परिचिन्तयन् ॥ ३० ॥&lt;br&gt;&#xA;श्रुत्वा तु वाक्यं च नरेश्वरस्तदा मुदा युतो विस्मयमानचक्षुः ।&lt;br&gt;&#xA;पुनश्च तं ज्ञानवतां प्रधानमुवाच वाक्यं वद मे पुरातनम् ॥ ३१ ॥&lt;br&gt;&#xA;इत्यार्षे श्रीमद्रामायणे वाल्मीकीये आदिकाव्ये उत्तरकाण्डे अधिकपाठे तृतीयः सर्गः ॥ ३ ॥&lt;/p&gt;</description>
    </item>
    <item>
      <title>०४ मुमूर्षा</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/7_uttarakANDam/03p_rAvaNa-mumUrShAdi-praxepaH/04_mumUrShA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/7_uttarakANDam/03p_rAvaNa-mumUrShAdi-praxepaH/04_mumUrShA/</guid>
      <description>&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;प्रक्षिप्तेषु चतुर्थः सर्गः ॥ ४ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;मूलम्&lt;/summary&gt;&#xA;&lt;p&gt;प्रक्षिप्तेषु चतुर्थः सर्गः ॥ ४ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;विषयाः&lt;/summary&gt;&#xA;&lt;p&gt;अगस्त्येन रामं प्रति तत्-करान् मरणेच्छया रावणेन सीता-हरण-करणोक्तिः ॥ १ ॥&lt;/p&gt;&#xA;&lt;/details&gt;&#xA;&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;ततः पुनर्महातेजाः कुम्भयोनिर्महायशाः ।&lt;br&gt;&#xA;उवाच रामं प्रणतं पितामह इवेश्वरम् ॥ १ ॥&lt;br&gt;&#xA;श्रूयतामिति चामन्त्र्य रामं सत्यपराक्रमम् ।&lt;br&gt;&#xA;कथाशेषं महातेजाः कथयामास स प्रभुः ॥ २ ॥&lt;br&gt;&#xA;यथाख्यानं श्रुतं चैव यथावृत्तं च तत्तथा ।&lt;br&gt;&#xA;प्रीतात्मा कथयामास राघवाय महामतिः ॥ ३ ॥&lt;br&gt;&#xA;एतदर्थं महाबाहो रावणेन दुरात्मना ।&lt;br&gt;&#xA;सुता जनकराजस्य हृता राम महामते ॥ ४ ॥&lt;br&gt;&#xA;एतां कथां महाबाहो नारदः सुमहायशाः ।&lt;br&gt;&#xA;कथयामास मह्यं वै मेरौ गिरिवरोत्तमे ॥ ५ ॥&lt;br&gt;&#xA;देवगन्धर्वसिद्धानामृषीणां च महात्मनाम् ।&lt;br&gt;&#xA;कथाशेषं पुनः सोथ कथयामास राघव ।&lt;br&gt;&#xA;नारदः सुमहातेजाः प्रहसन्निव मानद ॥ ६ ॥&lt;br&gt;&#xA;तां कथां शृणु राजेन्द्र महापापप्रणाशिनीम् ।&lt;br&gt;&#xA;यां तु श्रुत्वा महाबाहो ऋषयो दैवतैः सह ।&lt;br&gt;&#xA;ऊचुस्तं नारदं सर्वे हर्षपर्याकुलेक्षणाः ॥ ७ ॥&lt;br&gt;&#xA;यश्चेमां श्रावयेन्नित्यं शृणुयाद्वापि भक्तितः ।&lt;br&gt;&#xA;स पुत्रपौत्रवान्राम स्वर्गलोके महीयते ॥ ८ ॥&lt;br&gt;&#xA;इत्यार्षे श्रीमद्रामायणे वाल्मीकीये आदिकाव्ये उत्तरकाण्डे अधिकपाठे चतुर्थः सर्गः ॥ ४ ॥&lt;/p&gt;</description>
    </item>
    <item>
      <title>०५ रावण-श्वेत-द्वीप-प्राप्तिः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/7_uttarakANDam/03p_rAvaNa-mumUrShAdi-praxepaH/05_rAvaNa-shveta-dvIpa-prAptiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/7_uttarakANDam/03p_rAvaNa-mumUrShAdi-praxepaH/05_rAvaNa-shveta-dvIpa-prAptiH/</guid>
      <description>&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;प्रक्षिप्तेषु पञ्चमः सर्गः ॥ ५ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;मूलम्&lt;/summary&gt;&#xA;&lt;p&gt;प्रक्षिप्तेषु पञ्चमः सर्गः ॥ ५ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;विषयाः&lt;/summary&gt;&#xA;&lt;p&gt;अगस्त्येन श्रीरामं प्रति रावणस्य श्वेत-द्वीप-गमन-वृत्तान्तादि-निरूपण-पूर्वकं&lt;br&gt;&#xA;तद्-अभ्यनुज्ञया स्वाश्रमंप्रतिगमनम् ॥ १ ॥&lt;/p&gt;&#xA;&lt;/details&gt;&#xA;&lt;p&gt;&lt;strong&gt;ततः स रावणो राम पर्यटन्पृथिवीतलम् ।&lt;br&gt;&#xA;विजयार्थी महाशूरै राक्षसैः परिवारितः ॥ १ ॥&lt;br&gt;&#xA;दैत्यदानवरक्षस्सु यं शृणोति बलाधिकम् ।&lt;br&gt;&#xA;तमाह्वयति युद्धार्थी रावणो बलदर्पितः ॥ २ ॥&lt;br&gt;&#xA;एवं स पर्यटन्सर्वां पृथिवीं पृथिवीपते ।&lt;br&gt;&#xA;ब्रह्मलोकान्निवृत्तं तमाससादाथ नारदम् ॥ ३ ॥&lt;br&gt;&#xA;व्रजन्तं मेघपृष्ठस्थ मंशुमन्तमिवापरम् ।&lt;br&gt;&#xA;तं चाभिसृत्य प्रीतात्मा ह्यभिवाद्य कृताञ्जलिः ।&lt;br&gt;&#xA;उवाच हृष्टमनसा रावणो नारदं तथा ॥ ४ ॥&lt;br&gt;&#xA;आब्रह्मभवनाल्ँलोकास्त्वया दृष्टा ह्यनेकशः ।&lt;br&gt;&#xA;अस्मिल्ँलोके महाभाग मानवा बलवत्तराः ।&lt;br&gt;&#xA;योद्धुमिच्छामि तैः सार्धं यथाकामं यथासुखम् ॥ ५ ॥&lt;br&gt;&#xA;तच्छ्रुत्वा नारदो वाक्यं रावणस्य दुरात्मनः ।&lt;br&gt;&#xA;चिन्तयित्वा मुहूर्तं तु महात्मा प्रत्युवाच तम् ॥ ६ ॥&lt;br&gt;&#xA;अस्ति राजन्महाद्वीपः क्षीरोदस्य समीपतः ।&lt;br&gt;&#xA;यत्र ते चन्द्रसंकाशा मानवाः सुमहाबलाः ॥ ७ ॥&lt;br&gt;&#xA;महाकाया महावीर्या मेघस्तनितनिस्वनाः ।&lt;br&gt;&#xA;महामात्रा धैर्यवन्तो महापरिघबाहवः ॥ ८ ॥&lt;br&gt;&#xA;श्वेतद्वीपे मया दृष्टा मानवा राक्षसाधिप ।&lt;br&gt;&#xA;बलवीर्यसमायुक्तान्यादृशांस्त्वमिहेच्छसि ॥ ९ ॥&lt;br&gt;&#xA;नारदस्य वचः श्रुत्वा रावणः प्रत्युवाच ह ।&lt;br&gt;&#xA;कथं नारद जायन्ते तस्मिन्द्वीपे महाबलाः ॥ १० ॥&lt;br&gt;&#xA;श्वेतद्वीपे कथं वासः प्राप्तस्तैः सुमहात्मभिः ।&lt;br&gt;&#xA;एतन्मे सर्वमाख्याहि प्रभो नारद तत्वतः ॥ ११ ॥&lt;br&gt;&#xA;त्वया दृष्टं जगत्सर्वं हस्तामलकवत्सदा ।&lt;br&gt;&#xA;रावणस्य वचः श्रुत्वा नारदः प्रत्युवाच तम् ॥ १२ ॥&lt;br&gt;&#xA;अनन्यमानसा नित्यं नारायणपरायणाः ।&lt;br&gt;&#xA;तदाराधनसक्ताश्च तच्चित्तास्तत्परायणाः ॥ १३ ॥&lt;br&gt;&#xA;एकान्तभावानुगतास्ते नरा राक्षसाधिप ।&lt;br&gt;&#xA;तच्चित्तास्तद्गतप्राणा नरा नारायणं श्रिताः ।&lt;br&gt;&#xA;श्वेतद्वीपे तु तैर्वास आर्जितः पुण्यकर्तृभिः ॥ १४ ॥&lt;br&gt;&#xA;ये हता लोकनाथेन शार्ङ्गमानम्य संयुगे ।&lt;br&gt;&#xA;चक्रायुधेन देवेन तेषां वासस्त्रिविष्टपे ॥ १५ ॥&lt;br&gt;&#xA;न हि यज्ञफलैस्तात न तपोभिर्न संयमैः ।&lt;br&gt;&#xA;न च दानफलैर्मुख्यैः स लोकः प्राप्यते सुखम् ॥ १६ ॥&lt;br&gt;&#xA;नारदस्य वचः श्रुत्वा दशग्रीवः सुविस्मितः ।&lt;br&gt;&#xA;ध्यात्वा तु सुचिरं कालं तेन योत्स्यामि संयुगे ।&lt;br&gt;&#xA;आपृच्छ्य नारदं प्रायाच्छ्वेतद्वीपाय रावणः ॥ १७ ॥&lt;br&gt;&#xA;नारदोपि चिरं ध्यात्वा कौतूहलसमन्वितः ।&lt;br&gt;&#xA;दिदृक्षुः परमाश्चर्यं तत्रैव त्वरितं ययौ ॥ १८ ॥&lt;br&gt;&#xA;स हि केलिकरो विप्रो नित्यं च समरप्रियः ॥ १९ ॥&lt;br&gt;&#xA;रावणोपि ययौ तत्र राक्षसैः सह राघव ।&lt;br&gt;&#xA;महता सिंहनादेन नादयन्स दिशो दश ॥ २० ॥&lt;br&gt;&#xA;गते तु नारदे तत्र रावणोपि महायशाः ।&lt;br&gt;&#xA;प्राप श्वेतं महाद्वीपं दुर्लभं यत्सुरैरपि ॥ २१ ॥&lt;br&gt;&#xA;तेजसा तस्य द्वीपस्य रावणस्य बलीयसः ।&lt;br&gt;&#xA;तत्तस्य पुष्पकं यानं वातवेगसमाहतम् ।&lt;br&gt;&#xA;अवस्थातुं न शक्नोति वाताहत इवाम्बुदः ॥ २२ ॥&lt;br&gt;&#xA;सचिवा राक्षसेन्द्रस्य द्वीपमासाद्य दुर्दृशम् ।&lt;br&gt;&#xA;अब्रुवन्रावणं भीता राक्षसा जातसाध्वसाः ॥ २३ ॥&lt;br&gt;&#xA;राक्षसेन्द्र वयं मूढा भ्रष्टसंज्ञा विचेतसः ।&lt;br&gt;&#xA;अवस्थातुं न शक्ष्यामो युद्धं कर्तुं कथंचन ॥ २४ ॥&lt;br&gt;&#xA;एवमुक्त्वा दुद्रुवुस्ते सर्व एव निशाचराः ॥ २५ ॥&lt;br&gt;&#xA;रावणोपि हि तद्यानं पुष्पकं हेमभूषितम् ।&lt;br&gt;&#xA;विसर्जयामास तदा सह तैः क्षणदाचरैः ॥ २६ ॥&lt;br&gt;&#xA;गते तु पुष्पके राम रावणो राक्षसाधिपः ।&lt;br&gt;&#xA;कृत्वा रूपं महाभीमं सर्वराक्षसवर्जितः ॥&lt;br&gt;&#xA;प्रविवेश तदा तस्मिञ्छ्वेतद्वीपे स रावणः ॥ २७ ॥&lt;br&gt;&#xA;प्रविशन्नेव तत्राशु नारीभिरुपलक्षितः ॥ २८ ॥&lt;br&gt;&#xA;एकया सुस्मितं कृत्वा हस्ते गृह्य स रावणः ।&lt;br&gt;&#xA;पृष्टश्चागमनं ब्रूहि किमर्थमिह चागतः ॥ २९ ॥&lt;br&gt;&#xA;को हि त्वं कस्य वा पुत्रः केन वा प्रहितो वद ।&lt;br&gt;&#xA;इत्युक्तो रावणो राजन्क्रुद्धो वचनमब्रवीत् ॥ ३० ॥&lt;br&gt;&#xA;अहं विश्रवसः पुत्रो रावणो नाम राक्षसः ।&lt;br&gt;&#xA;युद्धार्थमिह संप्राप्तो न च पश्यामि कंचन ॥ ३१ ॥&lt;br&gt;&#xA;एवं कथयतस्तस्य रावणस्य दुरात्मनः ।&lt;br&gt;&#xA;प्राहसंस्ते ततः सर्वे सस्वनं युवतीजनाः ॥ ३२ ॥&lt;br&gt;&#xA;एकया क्रुद्धया तासां बालवद्गृह्य लीलया ।&lt;br&gt;&#xA;भ्रामितस्तु सखीमध्ये विक्षिप्तः स दशाननः ॥ ३३ ॥&lt;br&gt;&#xA;सखीमन्यां समाहूय पश्य त्वं कीटकं धृतम् ।&lt;br&gt;&#xA;दशास्यं विंशतिभुजं कृष्णाञ्जनसमप्रभम् ॥ ३४ ॥&lt;br&gt;&#xA;हस्ताद्धस्तं स च क्षिप्तो भ्राम्यते श्रमलालसः ॥ ३५ ॥&lt;br&gt;&#xA;भ्राम्यमाणेन बलिना राक्षसेन विपश्चिता ।&lt;br&gt;&#xA;पाणावेकाऽथ संदष्टा रोषेण वनिता शुभा ॥ ३६ ॥&lt;br&gt;&#xA;मुक्तस्तया शुभः कीटो धुन्वन्त्या हस्तवेदनात् ।&lt;br&gt;&#xA;गृहीत्वऽन्या राक्षसेन्द्रमुत्पपात विहायसा ॥ ३७ ॥&lt;br&gt;&#xA;ततस्तामपि संक्रुद्धो विददार नखैर्भृशम् ।&lt;br&gt;&#xA;तया स हि विनिर्धूतः सहसैव निशाचरः ॥ ३८ ॥&lt;br&gt;&#xA;पपात चाम्भसो मध्ये सागरस्य भयातुरः ।&lt;br&gt;&#xA;पर्वतस्येव शिखरं यथा वज्रविदारितम् ॥ ३९ ॥&lt;br&gt;&#xA;प्रापतत्सागरस्यैव जले तस्थौ निपातितः ॥ ४० ॥&lt;br&gt;&#xA;एवं स रावणो राम श्वेतद्वीपनिवासिभिः ।&lt;br&gt;&#xA;स्त्रीजनैर्विनिगृह्याशु भ्रमितश्च ततस्ततः ॥ ४१ ॥&lt;br&gt;&#xA;नारदोपि महातेजा रावणं वीक्ष्य धर्षितम् ।&lt;br&gt;&#xA;विस्मयं सुचिरं गत्वा प्रजहास ननर्त च ॥ ४२ ॥&lt;br&gt;&#xA;ततः स सागरजलाज्जलक्लिन्नशिरोरुहः ।&lt;br&gt;&#xA;दक्षिणं तीरमासाद्य चिन्तयामास विस्मितः ॥ ४३ ॥&lt;br&gt;&#xA;ये मया निर्जिता लोका न तेषु भयमीदृशम् ।&lt;br&gt;&#xA;स्वभावतोल्पवीर्याणां विरुद्धं योषितामिदम् ॥ ४४ ॥&lt;br&gt;&#xA;नूनमेतस्य लोकस्य मानवाः प्रभविष्णवः ।&lt;br&gt;&#xA;स्त्रीरूपविग्रहधरा यान्ममाचष्ट नारदः ॥ ४५ ॥&lt;br&gt;&#xA;बलवद्भिस्तु संधेयमिति संचिन्त्य निश्चितम् ।&lt;br&gt;&#xA;भूयस्तासां प्रवृत्त्यर्थं तद्वनं समलोडयत् ॥ ४६ ॥&lt;br&gt;&#xA;अथापश्यन्महात्मानं पितामहसुतं प्रभुम् ।&lt;br&gt;&#xA;सनत्कुमारमासीनं सर्वयोगभृतां वरम् ॥ ४७ ॥&lt;br&gt;&#xA;जाज्वल्यमानं तपसा समिद्भिरिव पावकम् ।&lt;br&gt;&#xA;अपश्यद्दक्षिणे पार्श्वे विचरन्तं गुहाश्रयम् ॥ ४८ ॥&lt;br&gt;&#xA;स तं दृष्ट्वा तपोवृद्धमभिवाद्य कृताञ्जलिः ।&lt;br&gt;&#xA;व्रीडितः परिपप्रच्छ ब्रह्मर्षिं सत्यवादिनम् ॥ ४९ ॥&lt;br&gt;&#xA;भगवन्केन लोकोयं कल्पितः सुमहात्मना ।&lt;br&gt;&#xA;के वा लोके वसन्त्यस्मिन्सर्वज्ञानवतां वर ॥ ५० ॥&lt;br&gt;&#xA;किं च त्वं ध्यायसे ब्रह्मञ्शंस मे सुसमाधिना ।&lt;br&gt;&#xA;एतन्मे ब्रूहि तत्सर्वं सर्वज्ञो ह्यसि विश्रुतः ॥ ५१ ॥&lt;br&gt;&#xA;एवमुक्तो महातेजा विदित्वा तस्य हृद्गतम् ।&lt;br&gt;&#xA;उवाच वाक्यं प्रहसञ्श्रूयतामिति पुत्रक ॥ ५२ ॥&lt;br&gt;&#xA;यो हि वै सर्वमेवेदं बिभर्ति सचराचरम् ।&lt;br&gt;&#xA;त्रैलोक्यं सर्वभूतात्मा यस्योत्पत्तिं न विद्महे ॥ ५३ ॥&lt;br&gt;&#xA;यमाहुर्वेदविदुषः पुरुषं तमसः परम् ।&lt;br&gt;&#xA;आदित्यरूपमजरं परमात्मानमीश्वरम् ॥ ५४ ॥&lt;br&gt;&#xA;यस्य नाभिभवो ब्रह्मा पिता मम पितामहः ।&lt;br&gt;&#xA;कैलासनिलयः श्रीमान्भवश्च क्रोधसंभवः ॥ ५५ ॥&lt;br&gt;&#xA;यं समाश्रित्य विबुधा विधिना हरिमध्वरे ।&lt;br&gt;&#xA;पिबन्ति चामृतं हृष्टाः परिभूय दितेः सुतान् ॥ ५६ ॥&lt;br&gt;&#xA;यस्य श्वासानिलोद्भूताः स्त्रियस्त्वामपराजितम् ।&lt;br&gt;&#xA;गृहीत्वा सुमहावेगाश्चिक्षिषुः सागराम्भसि ॥ ५७ ॥&lt;br&gt;&#xA;येन दैत्या महावीर्या दानवाश्च सनैर्ऋताः ।&lt;br&gt;&#xA;निहता बहुरूपेण बहवो बाहुशालिना ॥ ५८ ॥&lt;br&gt;&#xA;तेनायं लोकनाथेन कल्पितः सुमहात्मना ।&lt;br&gt;&#xA;गोविन्देन निवासार्थं लोको वै सुमहात्मना ॥ ५९ ॥&lt;br&gt;&#xA;अर्चयन्ति जगन्नाथं नारायणपरायणाः ।&lt;br&gt;&#xA;अद्वेषाः सर्वभूतेषु महायोगबलाश्रयाः ॥ ६० ॥&lt;br&gt;&#xA;यजन्ति पञ्चभिर्यज्ञैः सततं मधुसूदनम् ।&lt;br&gt;&#xA;एकान्तिनो महासत्त्वा वसन्ति सुसमाहिताः ॥ ६१ ॥&lt;br&gt;&#xA;यः पुराणे च वेदे च पाञ्चरात्रे च पठ्यते ।&lt;br&gt;&#xA;सांख्ययोगे च मुनिभिर्ध्यायते चेज्यते च यः ॥ ६२ ॥&lt;br&gt;&#xA;मुनिभिर्देवसङ्घैश्च स्थाप्यते भगवान्हरिः ।&lt;br&gt;&#xA;मधुकैटभयोर्हन्ता यस्तमन्वेष्टुमर्हति ॥ ६३ ॥&lt;br&gt;&#xA;पितामहोपि तं देवं न च जानाति रावण ॥ ६४ ॥&lt;br&gt;&#xA;यस्तु नित्यं विजानाति हरि नारायणं विभुम् ।&lt;br&gt;&#xA;जगदाभरणं पुण्यं तस्य मोक्षो न संशयः ॥ ६५ ॥&lt;br&gt;&#xA;एतच्छ्रुत्वा मुनेर्वाक्यं प्रसन्नेनान्तरात्मना ।&lt;br&gt;&#xA;पुनरेव ततो रक्षः पप्रच्छ मुनिपुङ्गवम् ॥ ६६ ॥&lt;br&gt;&#xA;कथं च दृश्यते देव कथं च श्रूयते भुवि ।&lt;br&gt;&#xA;कथं च क्रीडते लोके द्रष्टुं वा शक्यते कथम् ॥ ६७ ॥&lt;br&gt;&#xA;कियत्कालेन वा ब्रह्मल्ँलोकोयं तपसा मया ।&lt;br&gt;&#xA;शक्यः प्रवेष्टुं तद्ब्रूहि सर्वं हि विदितं तव ॥ ६८ ॥&lt;br&gt;&#xA;आकर्ण्य सस्पृहं तस्य वाक्यं वाक्यविशारदः ।&lt;br&gt;&#xA;प्रत्युवाच मुनिर्धीमांस्तत्सर्वमनुपूर्वशः ॥ ६९ ॥&lt;br&gt;&#xA;स हि सर्वगतो देवः सूक्ष्मोऽव्यक्तः सनातनः ।&lt;br&gt;&#xA;येन सर्वमिदं व्याप्तं त्रैलोक्यं सचराचरम् ॥ ७० ॥&lt;br&gt;&#xA;स भूमौ दिवि पाताले पर्वतेषु वनेषु च ।&lt;br&gt;&#xA;सागरेषु च सर्वेषु वसतीह सरित्सु च ॥ ७१ ॥&lt;br&gt;&#xA;अहश्व रात्रिश्च उभे च संध्ये दिवाकरश्चैव यमश्च सोमः ।&lt;br&gt;&#xA;स एव कालो वरुणः स एव स ब्रह्मरुद्रेन्द्रमुखः स चाग्निः ॥ ७२ ॥&lt;br&gt;&#xA;ओंकारी भूर्भुवः स्वश्च गायत्री सन्ध्य एव च ।&lt;br&gt;&#xA;धराधरधरो देवः सोनन्त इति विश्रुतः ॥ ७३ ॥&lt;br&gt;&#xA;विद्योतति ज्वलति वर्षति वाति पाति गर्जत्युपैति तपते दहते स चैव ।&lt;br&gt;&#xA;लोकान्सृजत्यवति संहरते सदैव दैत्यान्स एव दहते जगति प्रसह्य ॥ ७४ ॥&lt;br&gt;&#xA;स न शक्यः सुरैर्द्रष्टुं नासुरैर्न च पन्नगैः ।&lt;br&gt;&#xA;प्रसादं कुरुते यस्य स वै तं द्रष्टुमर्हति ॥ ७५ ॥&lt;br&gt;&#xA;तद्गतैस्तद्गतप्राणैः शुचिभिस्तत्परायणैः ।&lt;br&gt;&#xA;शक्यः प्रवेष्टुं लोकोऽयं ज्ञाननिर्घृतकिल्बिषैः ॥ ७६ ॥&lt;br&gt;&#xA;एवंविधैरयं लोकः प्राप्यते पुरुषोत्तमैः ।&lt;br&gt;&#xA;अकामकारिभिर्देवैरक्रोधैर्दग्धतामसैः ॥ ७७ ॥&lt;br&gt;&#xA;यश्चैव सुमहाकायः प्रविष्टो लोकमव्ययम् ।&lt;br&gt;&#xA;आस्ते तथैव हरिणा कृता तेन महापुरी ॥ ७८ ॥&lt;br&gt;&#xA;अष्टाविंशे युगे प्राप्ते मनोरस्य विवस्वतः ।&lt;br&gt;&#xA;वैष्णवीं मूर्तिमाविश्य लोकमेनं प्रवेक्ष्यसि ॥ ७९ ॥&lt;br&gt;&#xA;नातः परतरं श्रोतुं मत्तो वै राक्षसेश्वर ।&lt;br&gt;&#xA;उत्तिष्ट गच्छ भद्रं ते प्राप्स्यसे गतिमीप्सिताम् ॥ ८० ॥&lt;br&gt;&#xA;एवमुक्तस्तथेत्युक्त्वा तं प्रणम्याभिपूज्य च ।&lt;br&gt;&#xA;समासाद्य महत्सैन्यं ययौ लङ्कामशङ्कितः ॥ ८१ ॥&lt;br&gt;&#xA;नारदोपि प्रहृष्टात्मादृष्ट्वा सर्वमशेषतः ।&lt;br&gt;&#xA;द्रुतं मेरुमुपागम्य विशते तां शुभां सभाम् ॥ ८२ ॥&lt;br&gt;&#xA;तस्यां ब्रह्माणमासीनमभिवाद्य कृताञ्जलिः ।&lt;br&gt;&#xA;देवान्संभावयामास समीपे पद्मजन्मनः ॥ ८३ ॥&lt;br&gt;&#xA;निशम्य सुमहत्पुण्यमाख्यानं पद्मसंभवः ।&lt;br&gt;&#xA;नारदं संपरिष्वज्य प्राह भूतभविष्यवित् ॥ ८४ ॥&lt;br&gt;&#xA;हिरण्यकशिपुः पूर्वं बभूवैष निशाचरः ।&lt;br&gt;&#xA;अवध्यो बहुभिर्योगैर्वरदानान्महाबलः ॥ ८५ ॥&lt;br&gt;&#xA;स कदाचिन्महात्मानं पद्मनाभमधोक्षजम् ।&lt;br&gt;&#xA;सभायां गर्हयन्दर्पानृसिंहवपुषं हरिम् ॥ ८६ ॥&lt;br&gt;&#xA;समुद्गृह्य नखैस्तेन &lt;em&gt;दीर्यमाणस्य&lt;/em&gt; संयुगे ।&lt;br&gt;&#xA;रक्तसंस्पर्शजं दिव्यं चक्षुर्दैत्यपतेरभूत् ॥ ८७ ॥&lt;br&gt;&#xA;स तु तद्राक्षसं जन्म तस्मान्मानुषजन्मनः ।&lt;br&gt;&#xA;भाविनीं निधनप्राप्तिं पश्यन्दिव्येन चक्षुषा ॥ ८८ ॥&lt;br&gt;&#xA;श्रीवत्साङ्कं तदङ्कस्थः प्राह दैत्यः शनैरिदम् ।&lt;br&gt;&#xA;नखैर्विभिन्नहृदयः क्षणं दीनः कृताञ्जलिः ॥ ८९ ॥&lt;br&gt;&#xA;तप्तहाटककेशान्त ज्वलत्पावकलोचन ।&lt;br&gt;&#xA;वज्रायुधनखस्पर्श दिव्यसिंह नमोस्तु ते ॥ ९० ॥&lt;br&gt;&#xA;कैटभारे हरे देव विष्णो विपुलविक्रम ।&lt;br&gt;&#xA;त्राहि मां भूतभव्येश शरणागतवत्सल ॥ ९९ ॥&lt;br&gt;&#xA;त्वद्धते राक्षसे भावे मानुषे च पदे विभो ।&lt;br&gt;&#xA;प्राप्नुयां त्वन्मयो लोकं लोकनाथ प्रसीद मे ॥ ९२ ॥&lt;br&gt;&#xA;एवमुक्तस्तथेत्युक्त्वा ययौ दैत्यपतिं हरिः ।&lt;br&gt;&#xA;हंसयुक्तविमानेन किङ्किणीजालमालिना ॥ ९३ ॥&lt;br&gt;&#xA;स एव च पुनस्तत्र राक्षसोऽभून्महासुरः ।&lt;br&gt;&#xA;राक्षसेन विधानेन सदा तद्भावभावितः ॥ ९४ ॥&lt;br&gt;&#xA;मानुषत्वमुपागम्य लोकान्हन्तुं कृतोद्यमम् ।&lt;br&gt;&#xA;तृतीयं च हतं तेन श्वेतद्वीपं प्रवेक्ष्यति ॥ ९५ ॥&lt;br&gt;&#xA;वैष्णवं तेज आविश्य यथोक्तं ब्रह्मवादिना ।&lt;br&gt;&#xA;मयाऽपि चेहसंस्थेन दृष्टमेवाक्षदर्शनात् ॥ ९६ ॥&lt;br&gt;&#xA;मयाऽवलम्बितं सर्वं देवस्य परमात्मनः ।&lt;br&gt;&#xA;यस्त्विदं पठते नित्यं पुण्यमाख्यानमादितः ॥ ९७ ॥&lt;br&gt;&#xA;नारदोक्तं मनुष्यो वै स याति परमां गतिम् ।&lt;br&gt;&#xA;वैष्णवं परमाख्यानं सर्वपापप्रणाशनम् ॥ ९८ ॥&lt;br&gt;&#xA;नित्यं च शृणुयाद्यश्च सोपि पापात्प्रमुच्यते ।&lt;br&gt;&#xA;जातिस्मरत्वं विप्रत्वं कुले महति संभवम् ।&lt;br&gt;&#xA;सर्वज्ञतां च लभते नात्र कार्या विचारणा ॥ ९९ ॥&lt;br&gt;&#xA;स च संस्तूय च हरिं प्रविष्टः कमलोद्भवः ।&lt;br&gt;&#xA;अनुभाव्य सुरान्सर्वान्ययौ स्वं लोकमीश्वरः ॥ १०० ॥&lt;br&gt;&#xA;नारदस्तु ततस्तस्मान्मेरुपृष्ठं परिभ्रमन् ।&lt;br&gt;&#xA;स तु मामाजगामाशु दिदृक्षुर्द्वादशात्मकम् ॥ १०१ ॥&lt;br&gt;&#xA;स मया शास्त्रतः सम्यगभिवाद्याभिपूजितः ।&lt;br&gt;&#xA;आख्यानमिदमाचष्ट ममानुग्रहकाम्यया ॥ १०२ ॥&lt;br&gt;&#xA;मयाप्येतत्सदस्येत्य पावनार्थं मनोहरम् ।&lt;br&gt;&#xA;भक्त्या तव महाबाहो कथामृतमुदाहृतम् ॥ १०३ ॥&lt;br&gt;&#xA;एतदर्थं महाबाहो रावणेन दुरात्मना ।&lt;br&gt;&#xA;विज्ञाय च हृता सीता त्वत्तो मरणकाङ्क्षया ॥ १०४ ॥&lt;br&gt;&#xA;भवान्नारायणो देवः शङ्खचक्रगदाधरः ।&lt;br&gt;&#xA;शार्ङ्गपद्मयुधधरः सर्वदेवनमस्कृतः ॥ १०५ ॥&lt;br&gt;&#xA;श्रीवत्साङ्को हृषीकेशः सर्वदेवाभिपूजितः ।&lt;br&gt;&#xA;पद्मनाभो महायोगी भक्तानामभयप्रदः ॥ १०६ ॥&lt;br&gt;&#xA;बधार्थं रावणस्य त्वं प्रविष्टो मानुषीं तनुम् ।&lt;br&gt;&#xA;किं न वेत्सि त्वमात्मानं राम नारायणो ह्यहम् ॥ १० ॥&lt;br&gt;&#xA;मा मुह्यस्व महाभाग स्मर चात्मानमात्मना ।&lt;br&gt;&#xA;गुह्याद्गुह्यतरस्त्वं हि एवमाह पितामहः ॥ १०८ ॥&lt;br&gt;&#xA;त्रिगुणश्च त्रिवेदी च त्रिधामा त्रिपदात्मकः ।&lt;br&gt;&#xA;त्रिकालकर्मा त्रैविद्यस्त्रिदशारिप्रमर्दनः ॥ १०९ ॥&lt;br&gt;&#xA;त्वयाऽऽक्रान्तास्त्रयो लोकाः पुराणैर्विक्रमैस्त्रिभिः ।&lt;br&gt;&#xA;त्वं महेन्द्रानुजः श्रीमान्बलिबन्धन कारणात् ॥ ११० ॥&lt;br&gt;&#xA;अदित्या गर्भसंभूतो विष्णुस्त्वं हि सनातनः ।&lt;br&gt;&#xA;लोकाननुग्रहीतुं वै प्रविष्टो मानुषीं तनुम् ॥ १११ ॥&lt;br&gt;&#xA;तदिदं साधितं कार्यं सुराणां सुरसत्तम ।&lt;br&gt;&#xA;निहतो रावणः पापः सपुत्रगणबान्धवः ॥ ११२ ॥&lt;br&gt;&#xA;प्रहृष्टाश्च सुराः सर्वे ऋषयश्च तपोधनाः ।&lt;br&gt;&#xA;प्रशान्तं च जगत्सर्वं त्वत्प्रसादात्सुरेश्वर ॥ ११३ ॥&lt;br&gt;&#xA;सीता लक्ष्मीर्महाभागा संभूता वसुधातले ।&lt;br&gt;&#xA;स्वदर्थमियमुत्पन्ना जनकस्य गृहे शुभा ।&lt;br&gt;&#xA;लङ्कामानीय यत्नेन मातेव परिरक्षिता ॥ ११४ ॥&lt;br&gt;&#xA;एवमेतत्समाख्यातं तव राम महायशः ।&lt;br&gt;&#xA;ममापि नारदेनोक्तमृषिणा दीर्घजीविना ॥ ११५ ॥&lt;br&gt;&#xA;यथा सनत्कुमारेण व्याख्यातं तस्य रक्षसः ।&lt;br&gt;&#xA;तेनापि च तदेवाशु कृतं सर्वमशेषतः ॥ ११६ ॥&lt;br&gt;&#xA;यश्चैतच्छ्रावयेच्छ्राद्धे विद्वान्ब्राह्मणसन्निधौ ।&lt;br&gt;&#xA;अनन्तमक्षयं दत्तं पितृणामुपतिष्ठति ॥ ११७ ॥&lt;br&gt;&#xA;एतां श्रुत्वा कथां दिव्यां रामो राजीवलोचनः ।&lt;br&gt;&#xA;परं विस्मयमापन्नो भ्रातुभिः सह राघवः ॥ ११८ ॥&lt;br&gt;&#xA;वानराः सहसुग्रीवा राक्षसाः सविभीषणाः ।&lt;br&gt;&#xA;राजानश्च महामात्या ये चान्येऽपि समागताः ॥ ११९ ॥&lt;br&gt;&#xA;ब्राह्मणाः क्षत्रिया वैश्याः शूद्रा धर्मसमन्विताः ।&lt;br&gt;&#xA;सर्वे चोत्फुल्लनयनाः सर्वे हर्षसमन्विताः ।&lt;br&gt;&#xA;राममेवानुपश्यन्ति भृशमत्यन्तहर्षिताः ॥ १२० ॥&lt;br&gt;&#xA;अगस्त्यस्त्वब्रवीद्रामं सर्वमेतच्छ्रुतं त्वया ।&lt;br&gt;&#xA;दृष्टः संभाषितश्चापि राम गच्छामहे वयम् ।&lt;br&gt;&#xA;[ एवमुक्त्वा गताः सर्वे पूजितास्ते यथागतम् ॥ १२१ ॥ ]&lt;br&gt;&#xA;इत्यार्षे श्रीमद्रामायणे वाल्मीकीये आदिकाव्ये उत्तरकाण्डे अधिकपाठे पञ्चमः सर्गः ॥ ५ ॥&lt;/strong&gt;&lt;/p&gt;</description>
    </item>
  </channel>
</rss>
