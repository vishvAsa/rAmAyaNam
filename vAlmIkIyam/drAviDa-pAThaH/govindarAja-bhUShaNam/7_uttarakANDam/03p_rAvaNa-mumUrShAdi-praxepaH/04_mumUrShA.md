+++
title = "०४ मुमूर्षा"

+++

<details open><summary>विश्वास-प्रस्तुतिः</summary>

प्रक्षिप्तेषु चतुर्थः सर्गः ॥ ४ ॥
</details>

<details><summary>मूलम्</summary>

प्रक्षिप्तेषु चतुर्थः सर्गः ॥ ४ ॥
</details>

<details><summary>विषयाः</summary>

अगस्त्येन रामं प्रति तत्-करान् मरणेच्छया रावणेन सीता-हरण-करणोक्तिः ॥ १ ॥
</details>

<details open><summary>विश्वास-प्रस्तुतिः</summary>

ततः पुनर्महातेजाः कुम्भयोनिर्महायशाः ।  
उवाच रामं प्रणतं पितामह इवेश्वरम् ॥ १ ॥  
श्रूयतामिति चामन्त्र्य रामं सत्यपराक्रमम् ।  
कथाशेषं महातेजाः कथयामास स प्रभुः ॥ २ ॥  
यथाख्यानं श्रुतं चैव यथावृत्तं च तत्तथा ।  
प्रीतात्मा कथयामास राघवाय महामतिः ॥ ३ ॥  
एतदर्थं महाबाहो रावणेन दुरात्मना ।  
सुता जनकराजस्य हृता राम महामते ॥ ४ ॥  
एतां कथां महाबाहो नारदः सुमहायशाः ।  
कथयामास मह्यं वै मेरौ गिरिवरोत्तमे ॥ ५ ॥  
देवगन्धर्वसिद्धानामृषीणां च महात्मनाम् ।  
कथाशेषं पुनः सोथ कथयामास राघव ।  
नारदः सुमहातेजाः प्रहसन्निव मानद ॥ ६ ॥  
तां कथां शृणु राजेन्द्र महापापप्रणाशिनीम् ।  
यां तु श्रुत्वा महाबाहो ऋषयो दैवतैः सह ।  
ऊचुस्तं नारदं सर्वे हर्षपर्याकुलेक्षणाः ॥ ७ ॥  
यश्चेमां श्रावयेन्नित्यं शृणुयाद्वापि भक्तितः ।  
स पुत्रपौत्रवान्राम स्वर्गलोके महीयते ॥ ८ ॥  
इत्यार्षे श्रीमद्रामायणे वाल्मीकीये आदिकाव्ये उत्तरकाण्डे अधिकपाठे चतुर्थः सर्गः ॥ ४ ॥
</details>

<details><summary>मूलम्</summary>

ततः पुनर्महातेजाः कुम्भयोनिर्महायशाः ।  
उवाच रामं प्रणतं पितामह इवेश्वरम् ॥ १ ॥  
श्रूयतामिति चामन्त्र्य रामं सत्यपराक्रमम् ।  
कथाशेषं महातेजाः कथयामास स प्रभुः ॥ २ ॥  
यथाख्यानं श्रुतं चैव यथावृत्तं च तत्तथा ।  
प्रीतात्मा कथयामास राघवाय महामतिः ॥ ३ ॥  
एतदर्थं महाबाहो रावणेन दुरात्मना ।  
सुता जनकराजस्य हृता राम महामते ॥ ४ ॥  
एतां कथां महाबाहो नारदः सुमहायशाः ।  
कथयामास मह्यं वै मेरौ गिरिवरोत्तमे ॥ ५ ॥  
देवगन्धर्वसिद्धानामृषीणां च महात्मनाम् ।  
कथाशेषं पुनः सोथ कथयामास राघव ।  
नारदः सुमहातेजाः प्रहसन्निव मानद ॥ ६ ॥  
तां कथां शृणु राजेन्द्र महापापप्रणाशिनीम् ।  
यां तु श्रुत्वा महाबाहो ऋषयो दैवतैः सह ।  
ऊचुस्तं नारदं सर्वे हर्षपर्याकुलेक्षणाः ॥ ७ ॥  
यश्चेमां श्रावयेन्नित्यं शृणुयाद्वापि भक्तितः ।  
स पुत्रपौत्रवान्राम स्वर्गलोके महीयते ॥ ८ ॥  
इत्यार्षे श्रीमद्रामायणे वाल्मीकीये आदिकाव्ये उत्तरकाण्डे अधिकपाठे चतुर्थः सर्गः ॥ ४ ॥
</details>

