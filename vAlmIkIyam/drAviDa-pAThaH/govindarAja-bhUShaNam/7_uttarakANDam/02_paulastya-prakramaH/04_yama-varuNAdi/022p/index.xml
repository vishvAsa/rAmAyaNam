<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२२प् on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/7_uttarakANDam/02_paulastya-prakramaH/04_yama-varuNAdi/022p/</link>
    <description>Recent content in &#43;०२२प् on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/7_uttarakANDam/02_paulastya-prakramaH/04_yama-varuNAdi/022p/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/7_uttarakANDam/02_paulastya-prakramaH/04_yama-varuNAdi/022p/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/7_uttarakANDam/02_paulastya-prakramaH/04_yama-varuNAdi/022p/01/</guid>
      <description>&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;प्रक्षिप्तेषु प्रथमः सर्गः ॥ १ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;मूलम्&lt;/summary&gt;&#xA;&lt;p&gt;प्रक्षिप्तेषु प्रथमः सर्गः ॥ १ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;व्याख्या&lt;/summary&gt;&#xA;&lt;p&gt;रावणेन वरुणलोकान्निवृत्य पुनरश्मनगरप्रवेशः ॥ १ ॥ तत्रमणिमयंमहाबलिभवनं -दृष्टवतारावणेन तत्पतिजिज्ञासयातत्रप्रहस्तप्रेषणम् ॥ २ ॥ तद्वारेज्वालामालामध्यवर्तिपुरुष दर्शनाद्भीतपरावृत्तेनप्रहस्तेन रावणंप्रति तन्निवेदनम् ॥ ३ ॥ स्वयमेवतद्भवनंप्रविष्टेन प्रहस्तदृष्टपुरुषदर्शनमात्रेणचकितकंपितेनरावणेन कथंचिद्धैर्यावलंबनेन पुरुषंप्रति तद्गृहपतिनामादिप्रश्नपूर्वकं तेनसहस्वस्ययुयुत्सानिवेदनम् ॥ ४ ॥ तद्भवनपतेर्महाबलित्वनिवेदन -पूर्वकतदनुज्ञयाऽन्तःप्रविष्टेनरावणेन महाबलिविलोकनम् ॥ ५ ॥ तेनस्वागमनकारणंपृष्टेन -रावणेन तंप्रति तंबद्धवताविष्णुनासहस्वस्ययुयुत्सानिवेदने बलिनातंप्रति विष्णुमहिमानुवर्णन -पूर्वकंस्वगृहद्वारस्थपुरुषस्यैव विष्णुत्वनिवेदनम् ॥ ६ ॥ ततो रोषाद्युद्धायसमापततिरावणे -विष्णुनातत्काले तस्यहननानिच्छ्यातिरोधानम् ॥ ७ ॥&lt;/p&gt;&#xA;&lt;/details&gt;&#xA;&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;हर्षान्नादांस्तु विसृजन्निष्क्रान्तो वरुणालयात् ।&lt;br&gt;&#xA;महोदरेण संयुक्तो हर्षगद्गदभाषिणा ॥ १ ॥&lt;br&gt;&#xA;ततोश्मनगरं भूयो विचेरुर्युद्धदुर्मदाः ।&lt;br&gt;&#xA;यत्रापश्यद्दशग्रीवो गृहं परमभास्वरम् ।&lt;br&gt;&#xA;वैडूर्य तोरणाकीर्णं मुक्ताजालविभूषितम् ॥ २ ॥&lt;br&gt;&#xA;सुवर्णस्तम्भगहनं वेदिकाभिः समन्ततः ।&lt;br&gt;&#xA;वज्रस्फटिकसोपानं किङ्किणीजालसंयुतम् ॥ ३ ॥&lt;br&gt;&#xA;बह्वासनयुतं रम्यं महेन्द्रभवनोपमम् ।&lt;br&gt;&#xA;दृष्ट्वा गृहवरं रम्यं दशग्रीवः प्रतापवान् ॥ ४ ॥&lt;br&gt;&#xA;कस्येदं भवनं सौम्यं मेरुमन्दरसन्निभम् ।&lt;br&gt;&#xA;गच्छ ग्रहस्त शीघ्रं त्वं जानीष्व भवनोत्तमम् ॥ ५ ॥&lt;br&gt;&#xA;एवमुक्तः प्रहस्तस्तु प्रविवेश गृहोत्तमम् ॥ ६ ॥&lt;br&gt;&#xA;स शून्यं प्रेक्ष्य तद्वारं पुनः कक्ष्यान्तरं ययौ ।&lt;br&gt;&#xA;सप्तकक्ष्यान्तरं गत्वा ततो ज्वालामपश्यत ॥ ७ ॥&lt;br&gt;&#xA;ततो दृष्टः पुमांस्तत्र हृष्टो हासं मुमोच सः ।&lt;br&gt;&#xA;स तु श्रुत्वा महाहासमृर्ध्वरोमाऽभवत्तदा ॥ ८ ॥&lt;br&gt;&#xA;ज्वालामध्ये स्थितस्तत्र हेममाली विमोहितः ।&lt;br&gt;&#xA;आदित्य इव दुष्प्रेक्ष्यः साक्षाद्यम इव स्थितः ॥ ९ ॥&lt;br&gt;&#xA;तथा दृष्ट्वा तु वृत्तान्तं स्वरमाणो विनिर्गतः ।&lt;br&gt;&#xA;विनिर्गम्याब्रवीत्सर्वं रावणाय निशाचरः ॥ १० ॥&lt;br&gt;&#xA;अथ राम दशग्रीवः पुष्पकादवरुह्य सः ।&lt;br&gt;&#xA;प्रवेष्टुमिच्छन्वेश्माथ भिन्नाञ्जनचयोपमः ॥ ११ ॥&lt;br&gt;&#xA;चन्द्रमौलिर्व पुष्मांच पुरुषोऽस्याग्रतः स्थितः ।&lt;br&gt;&#xA;द्वारमावृत्य सहसा ज्वालासक्तो भयानकः ॥ १२ ॥&lt;br&gt;&#xA;रक्ताक्षः श्वेतवदनो बिम्बोष्ठश्चोर्ध्वरोमवान् ।&lt;br&gt;&#xA;महाभीषणनासश्च कम्बुग्रीवो महाहनुः ॥ १३ ॥&lt;br&gt;&#xA;गूढश्मश्रुर्निगूढास्थि दंष्ट्राभा रोमहर्षणः ।&lt;br&gt;&#xA;एतादृशं वै पुरुषं ददर्श स तु रावणः ।&lt;br&gt;&#xA;गृहीत्वा लोहमुसलं द्वारं विष्टभ्य सुस्थितम् ॥ १४ ॥&lt;br&gt;&#xA;अथ संदर्शनात्तस्य ऊर्ध्वरोमा बभूव सः ।&lt;br&gt;&#xA;अस्पन्दतास्य हृदयं वेपथुश्चाप्यजायत ॥ १५ ॥&lt;br&gt;&#xA;निमित्तान्यमनोज्ञानि दृष्ट्वा राम व्यचिन्तयत् ।&lt;br&gt;&#xA;अथ चिन्तयतस्तस्य स एव पुरुषोऽब्रवीत् ॥ १६ ॥&lt;br&gt;&#xA;किं त्वं चिन्तयसे रक्षो ब्रूहि विस्रन्धमानसः ।&lt;br&gt;&#xA;युद्धातिथ्यमहं वीर करिष्ये रजनीचर ॥ १७ ॥&lt;br&gt;&#xA;एवमुक्त्वा स तद्रक्षः पुनर्वचनमब्रवीत् ।&lt;br&gt;&#xA;योत्स्यसे बलिना सार्धं मया वा तद्विधीयताम् ॥ १८ ॥&lt;br&gt;&#xA;रावणोऽभिहितो भूय ऊर्ध्वरोमा व्यजायत ।&lt;br&gt;&#xA;अथ धैर्य समालम्ब्य रावणो वाक्यमब्रवीत् ॥ १९ ॥&lt;br&gt;&#xA;गृहेऽत्र तिष्ठते को वा तं ब्रूहि वदतांवर ।&lt;br&gt;&#xA;तेनैव सार्धं योत्स्यामि यथा वा मन्यते भवान् ॥ २० ॥&lt;br&gt;&#xA;स एनं पुनरप्याह दानवेन्द्रोत्र तिष्ठति ॥ २१ ॥&lt;br&gt;&#xA;एष वै परमोदारः शूरः सत्यपराक्रमः ।&lt;br&gt;&#xA;वीरो बहुगुणोपेतः पाशहस्त इवान्तकः ॥ २२ ॥&lt;br&gt;&#xA;बालार्क इव तेजस्वी समरेष्वनिवर्तकः ।&lt;br&gt;&#xA;अमर्षी दुर्जयो जेता बलिर्हि गुणसागरः ॥ २३ ॥&lt;br&gt;&#xA;प्रियंवदः संविभागी गुरुविप्रप्रियः सदा ।&lt;br&gt;&#xA;कालकाङ्क्षी महासत्वः सत्यवाक्सौम्यदर्शनः ॥ २४ ॥&lt;br&gt;&#xA;स च सर्वगुणोपेतः शूरः स्वाध्यायतत्परः ।&lt;br&gt;&#xA;एष गर्जति वात्येष ज्वलते तपते सदा ॥ २५ ॥&lt;br&gt;&#xA;देवैश्च भूतसंघैश्च पन्नगैश्च महर्षिभिः ।&lt;br&gt;&#xA;भयं यो नाभिजानाति तेन किं योद्धुमिच्छसि ॥ २६ ॥&lt;br&gt;&#xA;बलिना यदि ते योद्धुं रोचते राक्षसेश्वर ।&lt;br&gt;&#xA;प्रविश त्वं महासत्वं संग्रामं कुरु मा चिरम् ॥ २७ ॥&lt;br&gt;&#xA;एवमुक्तो दशग्रीवः प्रविवेश यतो बलिः ।&lt;br&gt;&#xA;स विलोक्याथ लङ्केशमट्टहासं जहास च ॥ २८ ॥&lt;br&gt;&#xA;आदित्य इव दुष्प्रेक्ष्यः स्थितो दानवसत्तमः ।&lt;br&gt;&#xA;अथ संदर्शनादेव बलिर्वै विश्वरूपवान् ॥ २९ ॥&lt;br&gt;&#xA;स गृहीत्वा च तद्रक्षो ह्युत्सङ्गे स्थाप्य चाब्रवीत् ।&lt;br&gt;&#xA;दशग्रीव महाबाहो कं ते कामं करोम्यहम् ।&lt;br&gt;&#xA;किमागमनकृत्यं ते ब्रूहि त्वं राक्षसेश्वर ॥ ३० ॥&lt;br&gt;&#xA;एवमुक्तस्तु बलिना रावणो वाक्यमब्रवीत् ।&lt;br&gt;&#xA;श्रुतं मया महाभाग वद्धस्त्वं विष्णुना पुरा ॥ ३१ ॥&lt;br&gt;&#xA;सोहं मोचयितुं शक्तो बन्धनात्वां न संशयः ।&lt;br&gt;&#xA;एवमुक्ते ततो हासं बलिः कृत्वेदमब्रवीत् ॥ ३२ ॥&lt;br&gt;&#xA;श्रूयतामभिधास्यामि यं त्वं पृच्छसि रावण ।&lt;br&gt;&#xA;य एष पुरुषः श्यामो द्वारि तिष्ठति नित्यदा ॥ ३३ ॥&lt;br&gt;&#xA;एतेन दानवेन्द्राश्च तथाऽन्ये बलवत्तराः ।&lt;br&gt;&#xA;वशं नीता बलवता पूर्वं पूर्वतराश्च ये ॥ ३४ ॥&lt;br&gt;&#xA;बद्धश्चाहमनेनैवं कृतान्तो दुरतिक्रमः ।&lt;br&gt;&#xA;क एनं पुरुषो लोके वञ्चयिष्यति रावण ॥ ३५ ॥&lt;br&gt;&#xA;सर्वभूतापहर्ता वै य एष द्वारि तिष्ठति ।&lt;br&gt;&#xA;कर्ता कारयिता चैव धाता च भुवनेश्वरः ॥ ३६ ॥&lt;br&gt;&#xA;न त्वं वेद न चाहं वै भूतभव्यभवत्प्रभुम् ।&lt;br&gt;&#xA;कलिश्चैव हि कालश्च सर्वभूतापहारकः ॥ ३७ ॥&lt;br&gt;&#xA;लोकत्रयस्य सर्वस्य हर्ता स्रष्टा तथैव च ।&lt;br&gt;&#xA;संहरत्येष भूतानि स्थावराणि चराणि च ॥ ३८ ॥&lt;br&gt;&#xA;पुनश्च सृजते सर्वमनाद्यन्तो महेश्वरः ।&lt;br&gt;&#xA;करणं कारणं कर्ता सोयं पुरुषसत्तमः ॥ ३९ ॥&lt;br&gt;&#xA;इष्टं चैव हि दत्तं च हुतं चैव निशाचर ।&lt;br&gt;&#xA;सर्वमेव हि लोकेशो धाता गोप्ता न संशयः ॥ ४० ॥&lt;br&gt;&#xA;नैवंविधं महद्भुतं विद्यते भुवनत्रये ॥ ४१ ॥&lt;br&gt;&#xA;अहं त्वं चैव पौलस्त्य ये चान्ये पूर्ववत्तराः ।&lt;br&gt;&#xA;नेता तेषां महात्मैष पशुं रशनया यथा ॥ ४२ ॥&lt;br&gt;&#xA;वृत्रो दनुः शुकः शुम्भो निशुम्भो दम्भुरेव च ।&lt;br&gt;&#xA;कालनेमिश्च प्रह्लादस्तथा वैरोचनो बलिः ॥ ४३ ॥&lt;br&gt;&#xA;कालकेयास्तारकाख्यो मुचुकुन्दो विवर्धनः ।&lt;br&gt;&#xA;हिरण्याक्षो मधुश्चैव कैटभो धूमशम्बरौ ॥ ४४ ॥&lt;br&gt;&#xA;यमलार्जुनौ च कंसश्च कैटभो मधुना सह ।&lt;br&gt;&#xA;एते तपन्ति द्योतन्ति वान्ति वर्षन्ति चैव हि ॥ ४५ ॥&lt;br&gt;&#xA;सर्वैः क्रतुशतैरिष्टं सर्वैस्तप्तं महत्तपः ।&lt;br&gt;&#xA;सर्वे ते सुमहात्मानः सर्वे वै योगधर्मिणः ॥ ४६ ॥&lt;br&gt;&#xA;सर्वैरैश्वर्यमासाद्य भुक्तभोगैर्महत्तरैः ।&lt;br&gt;&#xA;दत्तमिष्टमधीतं च प्रजाश्च परिपालिताः ॥ ४७ ॥&lt;br&gt;&#xA;स्वपक्षेष्वनुगोप्तारः प्रहर्तारः परेष्वपि ।&lt;br&gt;&#xA;समरेष्वपि लोकेषु नैतेषां विद्यते समः ॥ ४८ ॥&lt;br&gt;&#xA;शूरास्त्वभिजनोपेताः सर्वशस्त्रास्त्रपारगाः ।&lt;br&gt;&#xA;सर्वविद्याप्रवेत्तारः संग्रामेष्वनिवर्तकाः ॥ ४९ ॥&lt;br&gt;&#xA;सर्वैस्त्रिदशराज्यानि काङ्क्षितानि महात्मभिः ।&lt;br&gt;&#xA;युद्धे सुरगणाः सर्वे निर्जिताश्च सहस्रशः ॥ ५० ॥&lt;br&gt;&#xA;देवानामपि ये शक्ताः स्वपक्षपरिपालकाः ।&lt;br&gt;&#xA;प्रमत्ता भोगरक्ताश्च बालार्कसमतेजसः ॥ ५१ ॥&lt;br&gt;&#xA;यत्स देवान्प्रधर्षेत तदेषो विष्णुरीश्वरः ।&lt;br&gt;&#xA;उपायपूर्वकं नाशं संवेत्ता भगवान्हरिः ॥ ५२ ॥&lt;br&gt;&#xA;प्रादुर्भावं विकुरुते येनैतन्निधनं नयेत् ।&lt;br&gt;&#xA;पुनरेवात्मनात्मानमधिष्ठाय स तिष्ठति ॥ ५३ ॥&lt;br&gt;&#xA;एवमेतेन देवेन दानवेन्द्रा महात्मना ।&lt;br&gt;&#xA;ते हि सर्वे क्षयं नीता बलिना कामरूपिणा ॥ ५४ ॥&lt;br&gt;&#xA;समरे च दुराधर्षा नृपास्ते च पराजिताः ।&lt;br&gt;&#xA;तेन नीताः क्षयं सर्वे कृतान्तबलचोदिताः ॥ ५५ ॥&lt;br&gt;&#xA;एवमुक्त्वाऽथ प्रोवाच राक्षसं दानवेश्वरः ।&lt;br&gt;&#xA;यदेतदृश्यते वीर चक्रं दीप्तानलोपमम् ॥ ५६ ॥&lt;br&gt;&#xA;एतद्गृहीत्वाऽऽगच्छ त्वं मम पार्श्वं महाबल ।&lt;br&gt;&#xA;ततोऽहं तव चाख्यास्ये मुक्तिकारणमव्ययम् ॥ ५७ ॥&lt;br&gt;&#xA;तत्कुरुष्व महाबाहो मा विलम्बस्व रावण ।&lt;br&gt;&#xA;एतच्छ्रुत्वा गतो रक्षः प्रहसंश्च महाबलः ॥ ५८ ॥&lt;br&gt;&#xA;यत्र स्थितं महद्दिव्यं कुण्डलं रघुनन्दन ।&lt;br&gt;&#xA;लीलयोत्पाटनं चक्रे रावणो बलदर्पितः ॥ ५९ ॥&lt;br&gt;&#xA;न च चालयितुं शक्तो रावणोऽभूत्कथंचन ।&lt;br&gt;&#xA;लज्जया स पुनर्भूयो यत्नंप चक्रे महाबलः ॥ ६० ॥&lt;br&gt;&#xA;उत्क्षिप्तमात्रे दिव्ये च पपात भुवि राक्षसः ।&lt;br&gt;&#xA;छिन्नमूलो यथा शाखी रुधिरौघपरिप्लुतः ॥ ६१ ॥&lt;br&gt;&#xA;एतस्मिन्नन्तरे जज्ञे शब्दः पुष्करसंभवः ।&lt;br&gt;&#xA;राक्षसेन्द्रस्य सचिवैर्मुक्तो हाहाकृतो महान् ॥ ६२ ॥&lt;br&gt;&#xA;ततो रक्षो मुहूर्तेन चेतनां लभ्य चोत्थितम् ।&lt;br&gt;&#xA;लज्जयावनतीभूतं बलिर्वाक्यमुवाच ह ॥ ६३ ॥&lt;br&gt;&#xA;आगच्छ राक्षसश्रेष्ठ वाक्यं शृणु मयोदितम् ।&lt;br&gt;&#xA;यत्त्वया चौद्धृतं वीर कुण्डलं मणिभूषितम् ॥ ६४ ॥&lt;br&gt;&#xA;एतद्धि पूर्वजस्यासीत्कर्णाभरणमीक्ष्यताम् ।&lt;br&gt;&#xA;एतत्पतितमत्रैवमन्यद्भूयो महाबल ॥ ६५ ॥&lt;br&gt;&#xA;अन्यत्पर्वतसानौ हि पतितं कुण्डलादनु ।&lt;br&gt;&#xA;सुकुटं वेदिसामीप्ये पतितं युध्यतो भुवि ॥ ६६ ॥&lt;br&gt;&#xA;हिरण्यकशिपोः पूर्वं मम पूर्वपितामहात् ।&lt;br&gt;&#xA;न तस्य कालो मृत्युर्वा न व्याधिर्न विहिंसकाः ॥ ६७ ॥&lt;br&gt;&#xA;न दिवा मरणं तस्य न रात्रौ सन्ध्ययोरपि ।&lt;br&gt;&#xA;न शुष्केण न चार्द्रेण न च शस्त्रेण केनचित् ।&lt;br&gt;&#xA;विद्यते राक्षसश्रेष्ठ तस्य नास्त्रेण केनचित ॥ ६८ ॥&lt;br&gt;&#xA;प्रह्लादेन समं चक्रे वादं परमदारुणम् ।&lt;br&gt;&#xA;तस्य वादे समुत्पन्ने धीरो लोकभयंकरः ॥ ६९ ॥&lt;br&gt;&#xA;सर्वदृश्यस्य वीरस्य प्रह्लादस्य महात्मनः ।&lt;br&gt;&#xA;उत्पन्नो राक्षसश्रेष्ठ नृसिंहाकृतिरूपधृत् ॥ ७० ॥&lt;br&gt;&#xA;दृष्टं च तेन रौद्रेण क्षुब्धं सर्वमशेषतः ॥ ७१ ॥&lt;br&gt;&#xA;तत उद्धृत्य बाहुभ्यां नखैर्निन्ये यमक्षयम् ।&lt;br&gt;&#xA;एष तिष्ठति द्वाः स्थो वै वासुदेवो निरञ्जनः ॥ ७२ ॥&lt;br&gt;&#xA;तस्य देवादिदेवस्य तत्वत्तो मे शृणुष्व ह ।&lt;br&gt;&#xA;वाक्यं परमभावेन यदि ते वर्तते हृदि ॥ ७३ ॥&lt;br&gt;&#xA;इन्द्राणां च सहस्राणि सुराणामयुतानि च ।&lt;br&gt;&#xA;ऋषीणां सप्तसंख्यानां शतान्यब्दसहस्रशः ।&lt;br&gt;&#xA;वशं नीतानि सर्वाणि य एष द्वारि तिष्ठति ॥ ७४ ॥&lt;br&gt;&#xA;तस्य तद्वचनं श्रुत्वा रावणो वाक्यमब्रवीत् ।&lt;br&gt;&#xA;मया प्रेतेश्वरो दृष्टः कृतान्तः सह मृत्युना ॥ ७५ ॥&lt;br&gt;&#xA;पाशहस्तो महाज्वाल ऊर्ध्वरोमा भयानकः ।&lt;br&gt;&#xA;विद्युज्जिह्वश्च दंष्ट्रालः सर्पवृश्चिकरोमवान् ॥ ७६ ॥&lt;br&gt;&#xA;रक्ताक्षो भीमवेगश्च सर्वसस्वभयंकरः ।&lt;br&gt;&#xA;आदित्य इव दुष्प्रेक्ष्यः समरेष्वनिवर्तकः ॥ ७७ ॥&lt;br&gt;&#xA;पापानां शमिता चैव स मया युधि निर्जितः ।&lt;br&gt;&#xA;न च मे तत्र भीः काचिद्व्यथा वा दानवेश्वर ॥ ७८ ॥&lt;br&gt;&#xA;एनं तु नाभिजानामि तद्भवान्वक्तुमर्हति ॥ ७९ ॥&lt;br&gt;&#xA;रावणस्य वचः श्रुत्वा बलिर्वैरोचनोऽब्रवीत् ।&lt;br&gt;&#xA;एष त्रैलोक्यधाता च हरिर्नारायणः प्रभुः ॥ ८० ॥&lt;br&gt;&#xA;अनन्तः कपिलो विष्णुर्नारसिंहो महाद्युतिः ।&lt;br&gt;&#xA;ऋतधामा सुधामा च पाशहस्तो भयानकः ।&lt;br&gt;&#xA;द्वादशादित्यसदृशः पुराणपुरुषोत्तमः ॥ ८१ ॥&lt;br&gt;&#xA;नीलजीमूतसंकाशः सुरनाथः सुरोत्तमः ।&lt;br&gt;&#xA;ज्वालामाली महाबाहुर्योगी भक्तजनप्रियः ॥ ८२ ॥&lt;br&gt;&#xA;एवं धारयते लोकानेष वै सृजते प्रभुः ।&lt;br&gt;&#xA;एष संहरते चैव कालो भूत्वा महाबलः ॥ ८३ ॥&lt;br&gt;&#xA;एष यज्ञश्च याज्यश्च चक्रायुधधरो हरिः ।&lt;br&gt;&#xA;सर्वदेवमयश्चैव सर्वभूतमयस्तथा ॥ ८४ ॥&lt;br&gt;&#xA;सर्वलोकमयश्चैव सर्वज्ञानमयस्तथा ।&lt;br&gt;&#xA;सर्वरूपी महारूपी बलदेवो महाभुजः ॥ ८५ ॥&lt;br&gt;&#xA;वीरहा वीरचक्षुष्मांस्त्रैलोक्यगुरुरव्ययः ।&lt;br&gt;&#xA;एवं मुनिगणाः सर्वे कथयन्तीह मोक्षिणः ॥ ८६ ॥&lt;br&gt;&#xA;य एनं वेत्ति पुरुषं न च पापैर्विलिप्यते ।&lt;br&gt;&#xA;स्मृत्वा स्तुत्वा तथेष्ट्वा च सर्वमस्मादवाप्यते ॥ ८७ ॥&lt;br&gt;&#xA;एतच्छ्रुत्वा च वचनं रावणो निर्ययौ तदा ।&lt;br&gt;&#xA;क्रोधसंरक्तनयन उद्यतास्त्रो महाबलः ॥ ८८ ॥&lt;br&gt;&#xA;तथाभूतं च तं दृष्ट्वा हरिर्मुसलधृत्प्रभुः ।&lt;br&gt;&#xA;नैनं हन्म्यधुना पापं चिन्तयित्वेति विश्वधृत् ।&lt;br&gt;&#xA;अन्तर्धानं गतो राम ब्रह्मणः प्रियकाम्यया ॥ ८९ ॥&lt;br&gt;&#xA;न च तं पुरुपं तत्र ददर्श रजनीचरः ॥ १० ॥&lt;br&gt;&#xA;[ हर्षान्नादं विमुञ्चन्वै निष्क्रामन्यरुणालयात् ।&lt;br&gt;&#xA;येनैव संप्रविष्टः स पथा तेनैव निर्ययौ ] ॥ ९१ ॥&lt;br&gt;&#xA;इत्यार्षे श्रीमद्रामायणे वाल्मीकीये आदिकाव्ये उत्तरकाण्डे अधिकपाठे प्रथम सर्गः ॥ १ ॥&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/7_uttarakANDam/02_paulastya-prakramaH/04_yama-varuNAdi/022p/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/7_uttarakANDam/02_paulastya-prakramaH/04_yama-varuNAdi/022p/02/</guid>
      <description>&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;प्रक्षिप्तेषु द्वितीयः सर्गः ॥ २ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;मूलम्&lt;/summary&gt;&#xA;&lt;p&gt;प्रक्षिप्तेषु द्वितीयः सर्गः ॥ २ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;व्याख्या&lt;/summary&gt;&#xA;&lt;p&gt;सूर्यजिगीषया तन्मण्डलंगतेनरावणेनतंप्रति युद्ध करणपराजितत्ववचनान्यतरपक्षाङ्गी -करण निवेदनाय प्रहस्तप्रेषणम् ॥ १॥ सूर्यद्वारपालकेनदण्डिनाम्ना तस्मिन्प्रहस्तवचननिवेदने सूर्येणदण्डिनंप्रति स्वस्यकालक्षेपासहिष्णुत्वोक्त्या तंप्रत्येवान्यतरपक्षाङ्गीकरणाधिकारदाने तेनचरावणंप्रतितन्निवेदने रावणेन जयघोषणपूर्वकं ततोनिर्गमनम् ॥ २ ॥&lt;/p&gt;&#xA;&lt;/details&gt;&#xA;&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;अथ संचिन्त्य पौलस्त्यः सूर्यलोकं जगाम ह ।&lt;br&gt;&#xA;मेरुशृङ्गे वरे रम्ये उषित्वा तत्र शर्वरीम् ॥ १ ॥&lt;br&gt;&#xA;पुष्पकं तत्समारुह्य रवेस्तुरगसन्निभम् ।&lt;br&gt;&#xA;मनोवातगतिं दिव्यं विहारवियति स्थितम् ।&lt;br&gt;&#xA;तत्रापश्यद्रविं देवं सर्वतेजोमयं शुभम् ॥ २ ॥&lt;br&gt;&#xA;वरकाञ्चन केयूररक्ताम्बरविभूषितम् ।&lt;br&gt;&#xA;कुण्डलाभ्यां शुभाभ्यां तु भ्राजन्मुखविकासितम् ॥ ३ ॥&lt;br&gt;&#xA;केयूरनिष्काभरणं रक्तमालावलम्बिनम् ।&lt;br&gt;&#xA;रक्तचन्दनदिग्धाङ्गं सहस्रकिरणोज्ज्वलम् ॥ ४ ॥&lt;br&gt;&#xA;तमादिदेवमादित्यं विभुं सप्ताश्ववाहनम् ।&lt;br&gt;&#xA;अनाद्यन्तममध्यं च लोकसाक्षिणमीश्वरम् ॥ ५ ॥&lt;br&gt;&#xA;तं दृष्ट्वा प्रवरं देवं रावणो राक्षसाधिपः ।&lt;br&gt;&#xA;स प्रहस्तमुवाचाथ रवितेजोबलार्दितम् ॥ ६ ॥&lt;br&gt;&#xA;गच्छामात्य वद ह्येनं संदेशान्मम शासनम् ।&lt;br&gt;&#xA;मार्तण्ड भास्करं श्रेष्ठं तत्त्वत्तो ब्रूहि माचिरम् ॥ ७ ॥&lt;br&gt;&#xA;युद्धार्थी रावणः प्राप्तो युद्धं तस्य प्रदीयताम् ।&lt;br&gt;&#xA;निर्जितोस्मीति वा ब्रूहि पक्षमेकतरं कुरु ॥ ८ ॥&lt;br&gt;&#xA;तस्य तद्वचनाद्रक्षः सूर्यस्यान्तिकमागमत् ।&lt;br&gt;&#xA;पिङ्गलं दण्डिनं चैव सोपश्यद्वारपालकौ ॥ ९ ॥&lt;br&gt;&#xA;आभ्यामाख्याय तत्सर्वं रावणस्य विनिश्चयम् ।&lt;br&gt;&#xA;तूष्णीमास्ते प्रहस्तः स सूर्यतेजःप्रतापितः ॥ १० ॥&lt;br&gt;&#xA;दण्डी गत्वा रवेः पार्श्वं प्रणम्याख्यातवान्विभुम् ॥ ११ ॥&lt;br&gt;&#xA;श्रुत्वा तु सूर्यस्तद्वृत्तं दण्डिनो रावणस्य ह ।&lt;br&gt;&#xA;उवाच वचनं श्रीमान्बुद्धिपूर्वं दिवाकरः ॥ १२ ॥&lt;br&gt;&#xA;गच्छ दण्डिञ्जयस्वैनं निर्जितोस्मीति वा वद ।&lt;br&gt;&#xA;कुरु यत्ते कङ्क्षितं तं नाहं कालक्षिपां सहे ॥ १३ ॥&lt;br&gt;&#xA;स गत्वा वचनात्तस्य राक्षसाय महात्मनः ।&lt;br&gt;&#xA;कथयामास तत्सर्वं सूर्योक्तं वचनं यथा ॥ १४ ॥&lt;br&gt;&#xA;स श्रुत्वा वचनं तस्य दण्डिनो वै महात्मनः ।&lt;br&gt;&#xA;घोषयित्वा जगामाथ विजयं राक्षसेश्वरः ॥ १५ ॥&lt;br&gt;&#xA;इत्यार्षे श्रीमद्रामायणे वाल्मीकीये आदिकाव्ये उत्तरकाण्डे अधिकपाठे द्वितीयः सर्गः ॥ २ ॥&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/7_uttarakANDam/02_paulastya-prakramaH/04_yama-varuNAdi/022p/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/7_uttarakANDam/02_paulastya-prakramaH/04_yama-varuNAdi/022p/03/</guid>
      <description>&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;प्रक्षिप्तेषु तृतीयः सर्गः ॥ ३ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;मूलम्&lt;/summary&gt;&#xA;&lt;p&gt;प्रक्षिप्तेषु तृतीयः सर्गः ॥ ३ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;व्याख्या&lt;/summary&gt;&#xA;&lt;p&gt;चन्द्रजिगीषयातन्मण्डलंप्रतिप्रस्थितस्यरावणस्य मध्येमार्गं पर्वतमहर्षिणासमागमः ॥ १ ॥ रावणेनतंप्रत्यप्सरोभिः सहविमानैः सहसंचरतांसुकृतिनां स्वरूपादिप्रश्ने तेनतंप्रतितत्कथनम् ॥ २ ॥ रावणेनयुद्धायप्रतियोद्धृप्रदर्शनंप्रार्थितेनपर्वतेन तंप्रतिमान्धातृप्रदर्शनम् ॥ ३ ॥ रावण -मान्धातृभ्यांनानास्त्रप्रयोगपूर्वकंमहासमरप्रवर्तने अन्यतरापराजये गालवपुलस्त्याभ्यां सान्त्वनेनतयोर्युद्धप्रतिनिवर्तनम् ॥ ४ ॥&lt;/p&gt;&#xA;&lt;/details&gt;&#xA;&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;अथ संचिन्त्य पौलस्त्यः सोमलोकं जगाम ह ।&lt;br&gt;&#xA;मेरुशृङ्गे वरे रम्ये रजनीमुष्य वीर्यवान् ॥ १ ॥&lt;br&gt;&#xA;तदा कश्चिद्रथारूढो दिव्यस्रगनुलेपनः ।&lt;br&gt;&#xA;अप्सरोगणमुख्येन सेव्यमानस्तु गच्छति ॥ २ ॥&lt;br&gt;&#xA;रतिश्रान्तो सरोङ्गेषु चुम्बितः सन्विबुध्यते ।&lt;br&gt;&#xA;रावणस्त्वथ तं दृष्ट्वा कौतूहलसमन्वितः ॥ ३ ॥&lt;br&gt;&#xA;अथापश्यदृषिं तत्र पर्वतं मुनिसत्तमम् ।&lt;br&gt;&#xA;दशग्रीवो महात्मानं दृष्ट्वा चेदमुवाच ह ।&lt;br&gt;&#xA;स्वागतं तव देवर्षे दिष्ट्या चैवागतो ह्यसि ॥ ४ ॥&lt;br&gt;&#xA;कोयं स्यन्दनमारूढो ह्यप्सरोगणसेवितः ।&lt;br&gt;&#xA;निर्लज्ज इव संयाति भयस्थानं न विन्दति ॥ ५ ॥&lt;br&gt;&#xA;रावणेनैवमुक्तस्तु पर्वतो वाक्यमब्रवीत् ।&lt;br&gt;&#xA;शृणु वत्स यथातत्त्वं वक्ष्ये तव महामते ॥ ६ ॥&lt;br&gt;&#xA;एतेन निर्जिता लोका ब्रह्मा चैवाभितोषितः ।&lt;br&gt;&#xA;एष गच्छति मोक्षाय सुसुखं स्थानमुत्तमम् ॥ ७ ॥&lt;br&gt;&#xA;तपसा निर्जिता लोका विक्रमेण यथा त्वया ।&lt;br&gt;&#xA;प्रयाति पुण्यवान्वत्स सोमं पीत्वा न संशयः ॥ ८ ॥&lt;br&gt;&#xA;त्वं च राक्षसशार्दूल शूरः सत्यव्रतस्तथा ।&lt;br&gt;&#xA;नेदृशेषु च क्रुध्यन्ति बलिनो ब्रह्मचारिषु ॥ ९ ॥&lt;br&gt;&#xA;अथापश्यद्रथवरं महाकायं महौजसम् ।&lt;br&gt;&#xA;जाज्वल्यमानं वपुषा गीतवादित्रसंकुलम् ॥ १० ॥&lt;br&gt;&#xA;क्वैष गच्छति देवर्षे शोभमानो महाद्युतिः ।&lt;br&gt;&#xA;किन्नरैश्च प्रगायद्भिर्नृत्यद्भिश्च मनोहरम् ॥ ११ ॥&lt;br&gt;&#xA;श्रुत्वा चैनमुवाचाथ पर्वतो मुनिसत्तमः ।&lt;br&gt;&#xA;एष शूरो रणे योद्धा संग्रामेष्वनिवर्तकः ।&lt;br&gt;&#xA;युध्यमानस्तथैवैष प्रहारैर्जर्जरीकृतः ॥ १२ ॥&lt;br&gt;&#xA;कृती शूरो रणे जेता स्वाम्यर्थे त्यक्तजीवितः ।&lt;br&gt;&#xA;संग्रामे निहतो वीरान्हत्वा च सबलान्बहून् ॥ १३ ॥&lt;br&gt;&#xA;इन्द्रस्यातिथिरेवैष ह्यथवा यत्र चेच्छति ।&lt;br&gt;&#xA;नृत्तगीतविलासैस्तु सेव्यते नरसत्तमः ॥ १४ ॥&lt;br&gt;&#xA;पप्रच्छ रावणो भूयः कोयं यात्यर्कसन्निभः ।&lt;br&gt;&#xA;रावणस्य वचः श्रुत्वा पर्वतो वाक्यमब्रवीत् ॥ १५ ॥&lt;br&gt;&#xA;य एष दृश्यते राजन्विमाने सर्वकाञ्चने ।&lt;br&gt;&#xA;अप्सरोगणसंयुक्ते पूर्णेन्दुसदृशाननः ॥ १६ ॥&lt;br&gt;&#xA;सुवर्णदो महाराज विचित्राभरणाम्बरः ।&lt;br&gt;&#xA;एष गच्छति शीघ्रेण यानेन सुमहाद्युतिः ॥ १७ ॥&lt;br&gt;&#xA;पर्वतस्य वचः श्रुत्वा रावणो वाक्यमब्रवीत् ।&lt;br&gt;&#xA;य एते यान्ति राजानो ब्रूहि तानृषिसत्तम ॥ १८ ॥&lt;br&gt;&#xA;कोत्र मे याचतो दद्यायुद्धातिथ्यं महाद्युतिः ।&lt;br&gt;&#xA;क्षिप्रमाख्याहि धर्मज्ञ पिता मे त्वं हि पर्वत ॥ १९ ॥&lt;br&gt;&#xA;एवमुक्तः प्रत्युवाच रावणं पर्वतस्तदा ।&lt;br&gt;&#xA;स्वर्गार्थिनो महाराज नैते युद्धार्थिनो नृपाः ॥ २० ॥&lt;br&gt;&#xA;वक्ष्यामि च महाराज विचित्राभरणाम्बरः ।&lt;br&gt;&#xA;यस्तु राजा महातेजाः सप्तद्वीपेश्वरो महान् ।&lt;br&gt;&#xA;मान्धातेत्यभिविख्यातः स ते युद्धं प्रदास्यति ॥ २१ ॥&lt;br&gt;&#xA;पर्वतस्य वचः श्रुत्वा रावणो वाक्यमब्रवीत् ।&lt;br&gt;&#xA;कुत्रासौ वर्तते राजा तं ममाचक्ष्व तत्वतः ॥ २२ ॥&lt;br&gt;&#xA;अहं यास्यामि तत्राद्य यत्रासौ नरपुङ्गवः ।&lt;br&gt;&#xA;रावणस्य वचः श्रुत्वा मुनिर्वचनमब्रवीत् ॥ २३ ॥&lt;br&gt;&#xA;युवनाश्वसुतो ह्येप मान्धाता राजसत्तमः ।&lt;br&gt;&#xA;सप्तद्वीपान्समुद्रान्ताञ्जित्वाऽद्य स्वर्गमेष्यति ॥ २४ ॥&lt;br&gt;&#xA;अथापश्यन्महाबाहुर्विरिञ्चिवरदर्पितः ।&lt;br&gt;&#xA;अयोध्याधिपतिं वीरं मान्धातारं नृपोत्तमम् ॥ २५ ॥&lt;br&gt;&#xA;सप्तद्वीपाधिपं यान्तं स्यन्दनेन विराजितम् ।&lt;br&gt;&#xA;काञ्चनेन विचित्रेण महाहारेण भास्वता ॥ २६ ॥&lt;br&gt;&#xA;जाज्वल्यमानं रूपेण दिव्यस्त्रगनुलेपनम् ।&lt;br&gt;&#xA;तमुवाच दशग्रीवो युद्धं मे दीयतामिति ॥ २७ ॥&lt;br&gt;&#xA;एवमुक्तो दशग्रीवं प्रहस्येदमुवाच ह ।&lt;br&gt;&#xA;यदि ते जीवितं नेष्टं ततो युध्यस्व मामिति ॥ २८ ॥&lt;br&gt;&#xA;मान्धातुर्वचनं श्रुत्वा रावणो वाक्यमब्रवीत् ।&lt;br&gt;&#xA;वरुणस्य कुबेरस्य यमस्यापि न विव्यथे ।&lt;br&gt;&#xA;किमरे मानुषात्वत्तो रावणो भयमाविशेत् ॥ २९ ॥&lt;br&gt;&#xA;एवमुक्त्वा दशग्रीवः क्रोधात्तं प्रदहन्निव ।&lt;br&gt;&#xA;आज्ञापयामास तदा राक्षसान्युद्धदुर्मदान् ॥ ३० ॥&lt;br&gt;&#xA;अथ क्रुद्धास्तु सचिवा रावणस्य दुरात्मनः ।&lt;br&gt;&#xA;ववृषुः शरवर्षाणि क्रूरा युद्धविशारदाः ॥ ३१ ॥&lt;br&gt;&#xA;अथ राज्ञा बलवता कैङ्कपत्रैरजिह्यगैः ।&lt;br&gt;&#xA;इषुभिस्ताडिताः सर्वे प्रहस्तशुकसारणाः ।&lt;br&gt;&#xA;महोदरविरूपाक्षमारीचाकम्पनादयः ॥ ३२ ॥&lt;br&gt;&#xA;अथ प्रहस्तो नृपतिं शरवर्षैरवाकिरत् ।&lt;br&gt;&#xA;अप्राप्तानेव तान्सर्वान्प्रचिच्छेद नृपोत्तमः ॥ ३३ ॥&lt;br&gt;&#xA;भुशुण्डीभिश्च भल्लैश्च भिण्डिपालैश्च तोमरैः ।&lt;br&gt;&#xA;नरराजेन दह्यन्ते शलभा इव तेऽग्निना ॥ ३४ ॥&lt;br&gt;&#xA;पुनर्नृपवरः क्रुद्धः पञ्चभिः प्रविभेद तम् ।&lt;br&gt;&#xA;तोमरैः स महाघोरैः पुरा क्रौञ्चमिवाग्निजः ॥ ३५ ॥&lt;br&gt;&#xA;ततो मुहुर्भ्रामयित्वा मुद्गरं वज्रसन्निभम् ।&lt;br&gt;&#xA;सुमोच सोतिवेगेन राक्षसस्य रथं प्रति ॥ ३६ ॥&lt;br&gt;&#xA;स पपात महावेगो मुद्गरो वज्रसन्निभः ।&lt;br&gt;&#xA;घूर्णितो रावणस्तेन पतितः शक्रकेतुवत् ॥ ३७ ॥&lt;br&gt;&#xA;तदा स नृपतिः प्रीतो हर्षोद्भूतबलो बभौ ।&lt;br&gt;&#xA;सकलेन्दुकरैः स्पृष्टं यथाम्बु लवणाम्भसः ॥ ३८ ॥&lt;br&gt;&#xA;ततो रक्षोबलं सर्वं महाभूतमचेतनम् ।&lt;br&gt;&#xA;परिवार्याथ तं तस्थौ राक्षसेन्द्रं समन्ततः ॥ ३९ ॥&lt;br&gt;&#xA;ततश्विरात्समाश्वस्तो रावणो लोकरावणः ।&lt;br&gt;&#xA;मान्धातुः पीडयामास देहं लङ्केश्वरो भृशम् ।&lt;br&gt;&#xA;रथं चाश्वयुजं क्षिप्रं बभञ्ज च महाबलः ॥ ४० ॥&lt;br&gt;&#xA;विरथः स रथं प्राप्य शक्तिं घण्टाट्टहासिनीम् ।&lt;br&gt;&#xA;मान्धाता विप्रचिक्षेप तां बलाद्रावणं प्रति ॥ ४१ ॥&lt;br&gt;&#xA;मरीचिमिव चार्कस्य चित्रभानोः शिखामिव ।&lt;br&gt;&#xA;दीप्यन्तीं रुचिराभासं मान्धातृकरनिस्सृताम् ॥ ४२ ॥&lt;br&gt;&#xA;तामापतन्तीं शूलेन पौलस्त्यो रजनीचरः ।&lt;br&gt;&#xA;ददाह शक्तिं लङ्केशः पतङ्गभिव पावकः ॥ ४३ ॥&lt;br&gt;&#xA;यमदत्तं तु नाराचं निकृष्याथ दशाननः ।&lt;br&gt;&#xA;पातयामास वेगेन स तेनाभिहतो भृशम् ॥ ४४ ॥&lt;br&gt;&#xA;मूर्च्छितं नृपतिं दृष्ट्वा प्रहृष्टास्ते निशाचराः ।&lt;br&gt;&#xA;चुक्रुशुः सिंहनादांश्च क्ष्वेलन्तश्च निशाचराः ॥ ४५ ॥&lt;br&gt;&#xA;लब्धसंज्ञो मुहूर्तेन ह्ययोध्याधिपतिस्तदा ।&lt;br&gt;&#xA;तं दृष्ट्वा शत्रुभिः शत्रुं पूज्यमानं मुदान्वितैः ॥ ४६ ॥&lt;br&gt;&#xA;जातकोपो दुराधर्षश्चन्द्रार्कसदृशद्युतिः ।&lt;br&gt;&#xA;महता शरवर्षेण पीडयन्त्राक्षसं बलम् ॥ ४७ ॥&lt;br&gt;&#xA;चापस्य च निनादेन तस्य बाणरवेण च ।&lt;br&gt;&#xA;संचचाल ततः सैन्यमुद्भूत इव सागरः ॥ ४८ ॥&lt;br&gt;&#xA;तद्युद्धमभवद्धोरं नरराक्षससंकुलम् ॥ ४९ ॥&lt;br&gt;&#xA;क्रुधाविष्टौ महात्मानौ नरराक्षससत्तमौ ।&lt;br&gt;&#xA;कार्मुकासिधरौ वीरौ शरासनगतौ तथा ॥ ५० ॥&lt;br&gt;&#xA;मान्धाता रावणं चैव राक्षसश्चैव तं नृपम् ।&lt;br&gt;&#xA;क्रोधेन महताऽऽविष्टौ शरवर्षं ववर्षतुः ॥ ५१ ॥&lt;br&gt;&#xA;तौ परस्परसंक्षोभात्प्रहारैर्जर्जरीकृतौ ॥ ५२ ॥&lt;br&gt;&#xA;रावणो रौद्रमस्त्रं तु प्रायुङ्ग स महाबलः ।&lt;br&gt;&#xA;आग्नेयेन स मान्धाता तदस्त्रं प्रत्यवारयत् ॥ ५३ ॥&lt;br&gt;&#xA;गान्धर्वेण दशग्रीवो वारुणेन स राजराट् ॥ ५४ ॥&lt;br&gt;&#xA;गृहीत्वा स तु ब्रह्मास्त्रं सर्वभूतभयावहम् ।&lt;br&gt;&#xA;तोलयामास मान्धाता दिव्यं पाशुपतं महत् ॥ ५५ ॥&lt;br&gt;&#xA;तदस्त्रं घोररूपं तु त्रैलोक्यभयवर्धनम् ।&lt;br&gt;&#xA;दृष्ट्वा त्रस्तानि भूतानि स्थावराणि चराणि च ।&lt;br&gt;&#xA;वरदानात्तु रुद्रस्य तपसाऽधिगतं महत् ॥ ५६ ॥&lt;br&gt;&#xA;ततः प्रकम्पितं सर्वं त्रैलोक्यं सचराचरम् ।&lt;br&gt;&#xA;देवाः प्रकम्पिताः सर्वे लयं नागाश्च मेनिरे ॥ ५७ ॥&lt;br&gt;&#xA;अथ तौ मुनिशार्दूलौ ध्यानयोगादपश्यताम् ।&lt;br&gt;&#xA;पुलस्त्यो गालवश्चैव वारयामासतुर्नृपम् ।&lt;br&gt;&#xA;उपलब्धैश्च विविधैर्वाक्यै राक्षससत्तमम् ॥ ५८ ॥&lt;br&gt;&#xA;तौ तु कृत्वा परां प्रीतिं नरराक्षसयोस्तदा ।&lt;br&gt;&#xA;संप्रस्थितौ तु तौ हृष्टौ पथा येनैव चागतौ ॥ ५९ ॥&lt;br&gt;&#xA;इत्यार्षे श्रीमद्रामायणे वाल्मीकीये आदिकाव्ये उत्तरकाण्डे अधिकपाठे तृतीयः सर्गः ॥ ३ ॥&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/7_uttarakANDam/02_paulastya-prakramaH/04_yama-varuNAdi/022p/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/7_uttarakANDam/02_paulastya-prakramaH/04_yama-varuNAdi/022p/04/</guid>
      <description>&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;प्रक्षिप्तेषु चतुर्थः सर्गः ॥ ४ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;मूलम्&lt;/summary&gt;&#xA;&lt;p&gt;प्रक्षिप्तेषु चतुर्थः सर्गः ॥ ४ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;व्याख्या&lt;/summary&gt;&#xA;&lt;p&gt;मेघमण्डलाद्यतिक्रमेणचन्द्रमण्डलसमीपंगतेनरावणेन सहचरेषुप्रहस्तादिषु चान्द्रतेज -स्सहनाक्षमेषु युयुत्सया चन्द्रप्रति शरगणवर्षणे ब्रह्मणातत्रसमागमनम् ॥ १ ॥ तेनरावणंप्रति चन्द्रस्यलोकहितकरत्वोक्त्या तद्विहिंसनात्प्रतिनिवर्सनपूर्वकं तस्मैशिवनामाष्टोत्तरशतरूपमहा -मन्त्रोपदेशः ॥ २ ॥&lt;/p&gt;&#xA;&lt;/details&gt;&#xA;&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;गताभ्यामथ विप्राभ्यां रावणो राक्षसाधिपः ।&lt;br&gt;&#xA;दशयोजनसाहस्रं प्रथमं स मरुत्पथम् ॥ १ ॥&lt;br&gt;&#xA;अत्यक्रामन्महातेजाः पुष्पकेण महाबलः ।&lt;br&gt;&#xA;यत्र तिष्ठन्ति संन्यस्ता हंसाः सर्वगुणान्विताः ॥ २ ॥&lt;br&gt;&#xA;अत ऊर्ध्वं द्वितीयं तु गत्वा चैष मरुत्पथम् ।&lt;br&gt;&#xA;दशयोजनसाहस्रं तद्धि वै परिगण्यते ॥ ३ ॥&lt;br&gt;&#xA;तत्र मेघाः स्थिताः सर्वे त्रिविधा नित्यसंश्रिताः ।&lt;br&gt;&#xA;आग्नेयाः पक्षजा ब्राह्मास्त्रिविधा इति संस्थिताः ॥ ४ ॥&lt;br&gt;&#xA;अथ गत्वा तृतीयं तु वायोः पन्थानमुत्तमम् ।&lt;br&gt;&#xA;नित्यं यत्र स्थिताः सिद्धाश्चारणाश्च मनस्विनः ।&lt;br&gt;&#xA;दशैव तु सहस्राणि योजनानां तथैव च ॥ ५ ॥&lt;br&gt;&#xA;चतुर्थ वायुमार्गं तु गतवान्रावणस्तथा ।&lt;br&gt;&#xA;वसन्ति यत्र नित्यं वै भूताश्च सविनायकाः ॥ ६ ॥&lt;br&gt;&#xA;अथ गत्वा तु वै शीघ्रं पञ्चमं वायुगोचरम् ।&lt;br&gt;&#xA;दशैव तु सहस्राणि योजनानां तथैव च ॥ ७ ॥&lt;br&gt;&#xA;गङ्गा यत्र सरिच्छ्रेष्टा नागाश्र कुमुदादयः ।&lt;br&gt;&#xA;कुञ्जरा यत्र तिष्ठन्ति ये च मुञ्चन्ति शीकरान् ।&lt;br&gt;&#xA;गङ्गातोयेषु तिष्ठन्तः पुण्यं कुर्वन्ति सर्वशः ॥ ८ ॥&lt;br&gt;&#xA;ततः करिकराद्भ्रंष्टं वायुना लोलितं भृशम् ।&lt;br&gt;&#xA;जलं कुञ्जेषु पतितं हिमं भवति राघव ॥ ९ ॥&lt;br&gt;&#xA;ततो जगाम षष्ठं स वायुमार्ग महाद्युते ।&lt;br&gt;&#xA;योजनानां सहस्राणि तथैव तु स राक्षसः ।&lt;br&gt;&#xA;यत्रास्ते गरुडो नित्यं ज्ञातिबांन्धवसत्कृतः ॥ १० ॥&lt;br&gt;&#xA;तथैव तु सहस्राणि योजनानां तथोपरि ।&lt;br&gt;&#xA;सप्तमं वायुमार्गं तु यत्र वै ऋषयः स्थिताः ॥ ११ ॥&lt;br&gt;&#xA;अत ऊर्ध्वं स गत्वाऽथ सहस्राणि दशैव तु ।&lt;br&gt;&#xA;अष्टमं वायुमार्गं तु यत्र गङ्गा प्रतिष्ठिता ॥ १२ ॥&lt;br&gt;&#xA;आकाशगङ्गा विख्याता ह्यादित्यपथमास्थिता ।&lt;br&gt;&#xA;वायुना धार्यमाणा सा महावेगा महास्वना ॥१३ ॥&lt;br&gt;&#xA;अत ऊर्ध्वं प्रवक्ष्यामि चन्द्रमा यत्र तिष्ठति ॥ १४ ॥&lt;br&gt;&#xA;अशीतिं तु सहस्राणि योजनानां तथोपरि ।&lt;br&gt;&#xA;चन्द्रमास्तिष्ठते यत्र ग्रहनक्षत्रसंयुतः ॥ १५ ॥&lt;br&gt;&#xA;शतं शतसहस्राणि रश्मयश्चन्द्रमण्डलात् ।&lt;br&gt;&#xA;प्रकाशयन्ति लोकांस्तु सर्वसत्वसुखावहाः ॥ १६ ॥&lt;br&gt;&#xA;ततो दृष्ट्वा दशग्रीवं चन्द्रमा निर्दहन्निव ।&lt;br&gt;&#xA;स तु शीताग्निना शीघ्रं प्रादहद्रावणं तदा ॥ १७ ॥&lt;br&gt;&#xA;नासहंस्तस्य सचिवाः शीताग्निं भयपीडिताः ।&lt;br&gt;&#xA;रावणं जयशब्देन प्रहस्तो वाक्यमब्रवीत् ॥ १८ ॥&lt;br&gt;&#xA;राजञ्शीतन बाध्यामो निवर्ताम इतो वयम् ।&lt;br&gt;&#xA;चन्द्ररश्मिप्रतापेन रक्षसां भयमाविशत् ॥ १९ ॥&lt;br&gt;&#xA;स्वभासा ह्येष राजेन्द्र शीतांशुर्दहनात्मकः ॥ २० ॥&lt;br&gt;&#xA;एतच्छ्रुत्वा प्रहस्तस्य रावणः क्रोधमूर्च्छितः ।&lt;br&gt;&#xA;विस्फार्य धनुरुद्यम्य नाराचैस्तं ह्यपीडयत् ॥ २१ ॥&lt;br&gt;&#xA;अथ ब्रह्मा समागम्य चन्द्रलोकं त्वरान्वितः ।&lt;br&gt;&#xA;दशग्रीव महाबाहो साक्षाद्विश्रवसः सुत ।&lt;br&gt;&#xA;गच्छ शीघ्रमितः सौम्य मा चन्द्रं पीडयाशुगैः ॥ २२ ॥&lt;br&gt;&#xA;लोकस्य हितकामोऽयं द्विजराजो महाद्युतिः ।&lt;br&gt;&#xA;मन्त्रं च ते प्रदास्यामि प्राणात्ययभयेऽभयम् ॥ २३ ॥&lt;br&gt;&#xA;यस्त्विमं संस्मरेन्मन्त्रं न स मृत्युमवाप्नुयात् ।&lt;br&gt;&#xA;एवमुक्तो दशग्रीवः प्राञ्जलिर्वाक्यमब्रवीत् ॥ २४ ॥&lt;br&gt;&#xA;यदि तुष्टोसि मे देव अनुग्राह्यो यदि ह्यहम् ।&lt;br&gt;&#xA;यदि मन्त्रेश्वरो देयो दीयतां मम धार्मिक ॥ २५ ॥&lt;br&gt;&#xA;यं जप्त्वाऽहं महाभाग सर्वदेवेषु निर्भयः ।&lt;br&gt;&#xA;अमरेषु च सर्वेषु दानवेषु पतत्रिषु ।&lt;br&gt;&#xA;त्वत्प्रसादात्तु देवेश न भयं विद्यते मम ॥ २६ ॥&lt;br&gt;&#xA;एवमुक्तो दशग्रीवं ब्रह्मा वचनमब्रवीत् ।&lt;br&gt;&#xA;प्रणात्यये तु वै दद्मि न नित्यं राक्षसाधिप ॥ २७ ॥&lt;br&gt;&#xA;अक्षसूत्रं गृहीत्वा तु जपेन्मन्त्रमिमं शुभम् ।&lt;br&gt;&#xA;जप्त्वा तु राक्षसपते त्वमजेयो भविष्यसि ।&lt;br&gt;&#xA;अजप्त्वा राक्षसश्रेष्ठ न ते सिद्धिर्भविष्यति ॥ २८ ॥&lt;br&gt;&#xA;शृणु मन्त्रं प्रवक्ष्यामि येन राक्षसपुङ्गव ।&lt;br&gt;&#xA;मन्त्रस्य कीर्तनादेव प्राप्स्यसे समरे जयम् ॥ २९ ॥&lt;br&gt;&#xA;नमस्ते देवदेवेश सुरासुरनमस्कृत ।&lt;br&gt;&#xA;भूतभव्यमहादेव हर पिङ्गललोचन ॥ ३० ॥&lt;br&gt;&#xA;बालस्त्वं वृद्धरूपी च वैयाघ्रवसनच्छद ।&lt;br&gt;&#xA;आरुणेयोसि देव त्वं त्रैलोक्यप्रभुरीश्वरः ॥ ३१ ॥&lt;br&gt;&#xA;हरो हरित नेमिस्त्वं युगान्तदहनोऽनलः ।&lt;br&gt;&#xA;गणेशो लोकशम्भुश्च लोकपालो महाभुजः ॥ ३२ ॥&lt;br&gt;&#xA;महादेवो महाशूली महादंष्ट्रो महाभुजः ।&lt;br&gt;&#xA;कालश्च कालरूपी च नीलग्रीवो महोदरः ॥ ३३ ॥&lt;br&gt;&#xA;वेदान्तगो वेदमयः पशूनांपतिरव्ययः ।&lt;br&gt;&#xA;शूलधृच्छूलकेतुश्च नेता गोप्ता हरिः शिवः ॥ ३४ ॥&lt;br&gt;&#xA;जटी मुण्डी शिखण्डी च लगुडी च महायशाः ।&lt;br&gt;&#xA;भूतेश्वरो गणाध्यक्षः सर्वात्मा सर्वभावनः ॥ ३५ ॥&lt;br&gt;&#xA;सर्वदः सर्वहारी च स्रष्टा च गुरुरव्ययः ।&lt;br&gt;&#xA;कमण्डलुथरो देवः पिनाकी धूर्जटिस्तथा ॥ ३६ ॥&lt;br&gt;&#xA;माननीयोर्हणीयश्च ओंकारः सामवेदगः ।&lt;br&gt;&#xA;मृत्युश्च मृत्युदूतश्च पारियात्रश्च सूव्रतः ॥ २७ ॥&lt;br&gt;&#xA;ब्रह्मचारी गृही योगी वीणापणवतूणवान् ।&lt;br&gt;&#xA;अमरो दर्शनीयश्च बालसूर्यनिभस्तथा ॥ ३८ ॥&lt;br&gt;&#xA;श्मशानचारी भगवानुमापतिररिन्दमः ।&lt;br&gt;&#xA;भगनेत्रः प्रहर्ता च पूषदन्तनिपातनः ॥ ३९ ॥&lt;br&gt;&#xA;ज्वरहर्ता पाशहस्तः प्रलयः काल एव च ।&lt;br&gt;&#xA;उल्कामुखोऽग्निकेतुश्च मुनिर्दीप्तो विशांपतिः ॥ ४० ॥&lt;br&gt;&#xA;उन्मादमोहनकरः समर्थस्त्रिदशोत्तमः ।&lt;br&gt;&#xA;वामनो वामदेवश्च प्राग्दक्षिण्यश्च नामतः ॥ ४१ ॥&lt;br&gt;&#xA;भिक्षुश्च भिक्षुरूपी च त्रिजटी जटिलः स्वयम् ।&lt;br&gt;&#xA;चक्रहस्तः प्रतिष्टम्भी चमूनां स्तम्भनस्तथा ॥ ४२ ॥&lt;br&gt;&#xA;ऋतुर्ऋतुकरः कालो मधुर्मधुरलोचनः ।&lt;br&gt;&#xA;वानस्पत्यः शीकरश्च नित्यमाश्रित पूजितः ॥ ४३ ॥&lt;br&gt;&#xA;जगद्धाता च कर्ता च पुरुषः शाश्वतो ह्यजः ।&lt;br&gt;&#xA;धर्माध्यक्षो विरूपाक्षस्त्रिवर्त्मा भूतभावनः ॥ ४४ ॥&lt;br&gt;&#xA;त्रिनेत्रो बहुनेत्रश्च सूर्यायुतसमप्रभः ।&lt;br&gt;&#xA;देवदेवोभिदेवश्च चन्द्राङ्कितजटस्तथा ॥ ४५ ॥&lt;br&gt;&#xA;नर्तको लासकश्चैव पूर्णेन्दुसदृशाननः ।&lt;br&gt;&#xA;सुब्रह्मण्यः शरण्यश्च सर्वदेवमयस्तथा ॥ ४६ ॥&lt;br&gt;&#xA;सर्वभूतनिवासश्च सर्वबन्धविमोचकः ।&lt;br&gt;&#xA;मोहनो वञ्चकश्चैव सर्पधारी वरोत्तमः ॥ ४७ ॥&lt;br&gt;&#xA;पुष्पदन्तो विभागश्च मुख्यः सर्वहरस्तथा ।&lt;br&gt;&#xA;हरिश्मश्रुर्धनुर्धारी भीमो भीमपराक्रमः ।&lt;br&gt;&#xA;भक्ताभीष्टप्रदः स्थाणुः परमात्मा सनातनः ॥ ४८ ॥&lt;br&gt;&#xA;मया प्रोक्तमिदं पुण्यं नाम्नामष्टोत्तरं शतम् ।&lt;br&gt;&#xA;[ सर्वपापहरं पुण्यं शरण्यं शरणार्थिनाम् ] ।&lt;br&gt;&#xA;जप्यमेतद्दशग्रीव कुर्याच्छत्रुविनाशनम् ॥ ४९ ॥&lt;br&gt;&#xA;दत्त्वा तु रावणस्येदं वरं स कमलोद्भवः ।&lt;br&gt;&#xA;पुनरेव जगामाशु ब्रह्मलोकं सनातनम् ॥ ५० ॥&lt;br&gt;&#xA;रावणोपि वरं लब्ध्वा पुनरेवागमत्तदा ।&lt;br&gt;&#xA;निवर्तमानः संहृष्टो रावणः स दुरात्मवान् ।&lt;br&gt;&#xA;अहे पथि नरेन्द्रर्षिदेवगन्धर्वकन्यकाः ॥ ५१ ॥&lt;br&gt;&#xA;इत्यार्षे श्रीमद्रामायणे वाल्मीकीये आदिकाव्ये उत्तरकाण्डे अधिकपाठे चतुर्थः सर्गः ॥ ४ ॥&lt;/p&gt;</description>
    </item>
    <item>
      <title>०५</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/7_uttarakANDam/02_paulastya-prakramaH/04_yama-varuNAdi/022p/05/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/7_uttarakANDam/02_paulastya-prakramaH/04_yama-varuNAdi/022p/05/</guid>
      <description>&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;प्रक्षिप्तेषु पञ्चमः सर्गः ॥ ५ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;मूलम्&lt;/summary&gt;&#xA;&lt;p&gt;प्रक्षिप्तेषु पञ्चमः सर्गः ॥ ५ ॥&lt;/p&gt;&#xA;&lt;/details&gt;&#xA;&lt;p&gt;कदाचनसचिवैः सहपश्चिमार्णवंगतेनरावणेन क्वचनद्वीपे कस्यचिन्महापुरुषस्यदर्शनम् ॥ १ ॥ तेनयुद्धायात्मानमाहूतवतोरावणस्य लीलयाऽत्यल्पमुष्टिप्रहारेणनिपातनपूर्वकं पातालप्रवेशः ॥ २ ॥ ततःप्रबुध्यसचिववचनात्पातालंप्रविष्टेनरावणेन सर्वाभरणभूषितानां तुल्यरूपाणांमहापुरुषाणांकोटित्रयावलोकनम् ॥ ३ ॥ ब्रह्मवरविभवात्ततः पुरतोनिर्गतेनतेन भुजगशायिनः कपिलरूपिणोहरेरवलोकनम् ॥ ४ ॥ कपिलेन स्वसमीपवर्तिकमलावलोकनेन कामवशतया तज्जिघृक्षोस्तस्य निज निश्वासमारुतेनभुविपातनपूर्वकं तंप्रति ब्रह्मवरमाननाय स्वेनाहननकथनम् ॥ ५ ॥ रावणेनतस्यनारायणत्वनिर्धारणेन तंप्रति तद्धस्तेनस्वस्यवध -प्रार्थनसमकालंतदङ्गे सचराचरसकललोकावलोकनम् ॥ ६ ॥ रामप्रश्नादगस्त्येनतंप्रति द्वीपवासिनो महापुरुषस्य श्रीनारायणावताररूपकपिलत्वनिवेदनम् ॥ ७ ॥&lt;/p&gt;&#xA;&lt;p&gt;&lt;strong&gt;[ दत्वा तु रावणस्यैवं वरं स कमलोद्भवः ।&lt;br&gt;&#xA;पुनरेवागमत्क्षिप्रं ब्रह्मलोकं पितामहः ॥&lt;br&gt;&#xA;रावणोपि वरं लब्ध्वा पुनरेवागमत्तथा ॥ १ ॥ ]&lt;br&gt;&#xA;केनचित्रथ कालेन रावणः प्रययौ गृहात् ।&lt;br&gt;&#xA;पश्चिमार्णवमागच्छत्सचिवैः सह राक्षसैः ॥ २ ॥&lt;br&gt;&#xA;द्वीपस्थो ददृशे तेन पुरुषः पावकप्रभः ।&lt;br&gt;&#xA;महाजाम्बूनदप्रख्य एक एव व्यवस्थितः ॥ ३ ॥&lt;br&gt;&#xA;यथा दृश्येत भयदो युगान्तानल उत्थितः ।&lt;br&gt;&#xA;देवानामिव देवेशो ग्रहाणामिव भास्करः ॥ ४ ॥&lt;br&gt;&#xA;शरभाणां यथा सिंहो हस्तिष्वैरावतो यथा ।&lt;br&gt;&#xA;पर्वतानां यथा मेरुः पारिजातश्च शाखिनाम् ॥ ५ ॥&lt;br&gt;&#xA;तथा तं पुरुषं दृष्ट्वा कुण्डमध्येऽनलं तथा ।&lt;br&gt;&#xA;गर्जन्तं विविधैर्नादर्लम्बहस्तं भयानकम् ॥ ६ ॥&lt;br&gt;&#xA;दंष्ट्रालं विकटं चैव कम्बुग्रीवं महौजसम् ।&lt;br&gt;&#xA;मण्डूककुक्षि पिंगाक्षं कैलासशिखरोपमम् ॥ ७ ॥&lt;br&gt;&#xA;पद्मपादतलं भीमं रक्ताम्बुजनिभाननम् ।&lt;br&gt;&#xA;महाकायं महानादं मनोऽनिलसमं जवे ॥ ८ ॥&lt;br&gt;&#xA;भीममावद्धतूणीरं संघ बद्धचामरम् ।&lt;br&gt;&#xA;ज्वालामालापरिक्षिप्तं किङ्किणीकृतनिस्वनम् ॥ ९ ॥&lt;br&gt;&#xA;मालया स्वर्णपद्मानां वक्षोदेशावलम्बया ।&lt;br&gt;&#xA;ऋग्वेदमिव शोभन्तं पद्ममालाविभूषितम् ॥ १० ॥&lt;br&gt;&#xA;सोञ्जनाचलसंकाशः काञ्चनाचलसन्निभम् ।&lt;br&gt;&#xA;अंब्रवीत्तं दशग्रीवो युद्धं मे दीयतामिति ॥ ११ ॥&lt;br&gt;&#xA;जगर्ज चोच्चैर्बलवान्सहामात्यो दशाननः ।&lt;br&gt;&#xA;धृत्वा स राक्षसपतिः शूलशक्त्यृष्टिपट्टिशान् ॥ १२ ॥&lt;br&gt;&#xA;स द्वीपिना सिंह इव ऋषभेणेव कुञ्जरः ।&lt;br&gt;&#xA;सुमेरुरिव छागेन नदीवेगैरिवार्णवः ॥ १३ ॥&lt;br&gt;&#xA;अकम्प्यमानः पुरुषो रावणं वाक्यमब्रवीत् ।&lt;br&gt;&#xA;युद्धश्रद्धां हि ते रक्षो नाशयिष्यामि दुर्मते ॥ १४ ॥&lt;br&gt;&#xA;रावणस्य च यो वेगः सर्वलोकभयावहः ।&lt;br&gt;&#xA;तथा वेगसहस्राणि संश्रितानि तमेव हि ॥ १५ ॥&lt;br&gt;&#xA;अभवत्तस्य सा दृष्टिग्रहमालेव चाद्भुता ।&lt;br&gt;&#xA;दन्तानां दशतः शब्दो यत्रस्येवातिभीकरः ॥ १६ ॥&lt;br&gt;&#xA;धर्मस्तस्य तपश्चैव जगतः सिद्धिहेतुके ।&lt;br&gt;&#xA;ऊरू संश्रित्य तस्थाते मन्मथः शिवमास्थितः ॥ १७ ॥&lt;br&gt;&#xA;विश्वेदेवाः कटीभागे मरुतो यस्य शीर्षगाः ।&lt;br&gt;&#xA;मध्येष्टौ वसवस्तस्य समुद्राः कुक्षिसंस्थिताः ॥ १८ ॥&lt;br&gt;&#xA;पार्श्वस्थाश्च दिशः सर्वाः सर्वसन्धिषु मारुताः ।&lt;br&gt;&#xA;[ वृष्टं च भगवन्न्रुद्रो हृदयं च पितामहः । ]&lt;br&gt;&#xA;पितरयाश्रिताः पृष्ठं हृदयं च पितामहाः ॥ १९ ॥&lt;br&gt;&#xA;गोदानानि पवित्राणि भूमिदानानि यानि च ।&lt;br&gt;&#xA;सुवर्णस्य च दानानि शश्वल्लोमाश्रितानि वै ॥ २० ॥&lt;br&gt;&#xA;हिमवान्हेमकूटश्च मन्दरो मेरुरेव च ।&lt;br&gt;&#xA;नरं तु तं समाश्रित्य ह्यस्थिभूता व्यवस्थिताः ॥ २१ ॥&lt;br&gt;&#xA;मही वक्षोभवत्तस्य शरीरे द्यौरवस्थिता ।&lt;br&gt;&#xA;उमे सन्ध्ये कायसन्धौ जलवाहाश्च मेहने ।&lt;br&gt;&#xA;बाहू धाता विधाता च भगः पूषा उभौ करौ ॥ २२ ॥&lt;br&gt;&#xA;ऐरावतो विशालाक्षः शेषो वासुकिरेव च ।&lt;br&gt;&#xA;कम्बलाश्चतरौ नागौ कर्कोटकधनंजयौ ॥ २३ ॥&lt;br&gt;&#xA;स च धोरविषो नागस्तक्षकश्चोपतक्षकः ।&lt;br&gt;&#xA;करजानाश्रितास्तस्य विपवीर्यं मुमुक्षवः ॥ २४ ॥&lt;br&gt;&#xA;अग्निरास्यमभूत्तस्य स्कन्धौ रुद्रैरधिष्ठितौ ।&lt;br&gt;&#xA;&lt;em&gt;दन्तान्माता&lt;/em&gt; दंष्ट्रयोश्च उभयोर्ॠतवः स्थिताः ।&lt;br&gt;&#xA;नासे कुहरमावास्या तच्छिद्रेषु च वायवः ॥ २५ ॥&lt;br&gt;&#xA;ग्रीवा तस्याभवद्देवी वाणी चापि सरस्वती ।&lt;br&gt;&#xA;नासत्यौ श्रवणे चोभौ नेत्रे च शशिभास्करौ ॥ २६ ॥&lt;br&gt;&#xA;वेदाङ्गानि च यज्ञाश्च नानारूपाणि यानि च ।&lt;br&gt;&#xA;सुवृत्तानि च वाक्यानि तेजस्सिद्धिस्तपांसि च ।&lt;br&gt;&#xA;एतानि नररूपस्य तस्य देहं श्रितानि वै ॥ २७ ॥&lt;br&gt;&#xA;तेन मुष्टिप्रहारेण स्वल्पमात्रेण लीलया ।&lt;br&gt;&#xA;पाणिना ताडितं रक्षो निपपात महीतले ॥ २८ ॥&lt;br&gt;&#xA;पतितं राक्षसं ज्ञात्वा विद्राव्य च निशाचरान् ।&lt;br&gt;&#xA;ऋग्वेदप्रतिमः सोथ पद्ममालाविभूषितः ।&lt;br&gt;&#xA;प्रविवेश च पातालं गच्छत्पर्वतसन्निभः ॥ २९ ॥&lt;br&gt;&#xA;उत्थाय च दशग्रीव आहूय सचिवान्स्वयम् ।&lt;br&gt;&#xA;क्व गतः सहसा ब्रूत प्रहस्तशुकसारणाः ॥ ३० ॥&lt;br&gt;&#xA;एवमुक्ता रावणेन राक्षसास्तमथाब्रुवन् ।&lt;br&gt;&#xA;प्रविष्टः स नरोत्रैव देवदानवदर्पहा ॥ ३१ ॥&lt;br&gt;&#xA;अथासिं गृह्य वेगेन गरुत्मानिव पन्नगम् ।&lt;br&gt;&#xA;शीघ्रं स तु बिलद्वारं प्रविवेश च दुर्मतिः ॥ ३२ ॥&lt;br&gt;&#xA;प्रविश्य च स तद्वारं रावणो वरनिर्भयः ।&lt;br&gt;&#xA;अपश्यच्च नरांस्तत्र नीलाञ्जनचयोपमान् ॥ ३३ ॥&lt;br&gt;&#xA;केयूरधारिणः शूरान्रक्तमाल्यानुलेपनान् ।&lt;br&gt;&#xA;अंङ्गुलीयकहाराद्यैर्भूषणैश्च विभूषितान् ॥ ३४ ॥&lt;br&gt;&#xA;दृश्यन्ते तत्र नृत्यन्त्यस्तिस्रः कोट्यो महात्मनाम् ।&lt;br&gt;&#xA;नित्योत्सवाः शान्तभया विमलाः पावकप्रभाः ॥ ३५ ॥&lt;br&gt;&#xA;क्रीडतः प्रेक्षते तान्वै राक्षसो भीमविक्रमः ।&lt;br&gt;&#xA;द्वारस्थो रावणस्तेषां तासु कोटीषु निर्भयः ॥ ३६ ॥&lt;br&gt;&#xA;यथा दृष्टः स तु नरस्तुल्यांस्तांस्तस्य सर्वशः ।&lt;br&gt;&#xA;एकवर्णांस्त्वेकबलानेकरूपान्महौजसः ॥ ३७ ॥&lt;br&gt;&#xA;चतुर्भुजान्महोत्साहांस्तत्रापश्यत्स रावणः ।&lt;br&gt;&#xA;तान्दृष्ट्वाऽथ दशग्रीव ऊर्ध्वरोमा बभूव ह ॥ ३८ ॥&lt;br&gt;&#xA;स्वयंभुवा दत्तवरस्ततः शीघ्रं विनिर्ययौ ॥ ३९ ॥&lt;br&gt;&#xA;अथापश्यत्परं तत्र भुजङ्गशयने स्थितम् ।&lt;br&gt;&#xA;पाण्डुरेण महार्हेण कौस्तुभेन विराजितम् ॥ ४० ॥&lt;br&gt;&#xA;शेते स पुरुषस्तत्र पावकेनावकुण्ठितः ।&lt;br&gt;&#xA;दिव्यस्रगनुलेपी च दिव्याभरणभूषितः ॥ ४१ ॥&lt;br&gt;&#xA;दिव्याम्बरधरा साध्वी त्रैलोक्यस्य विभूषणम् ।&lt;br&gt;&#xA;बालव्यजनहस्ता च देवी तत्र व्यवस्थिता ।&lt;br&gt;&#xA;लक्ष्मीर्बहिः सपद्मा वै भ्राजन्ती लोकसुन्दरी ॥ ४२ ॥&lt;br&gt;&#xA;प्रहृष्टः स तु लङ्गेशो दृष्ट्वा तां चारुहासिनीम् ।&lt;br&gt;&#xA;जिघृक्षुः स तदा साध्वीं सिंहासनमुपाश्रिताम् ॥ ४३ ॥&lt;br&gt;&#xA;विना तु सचिवैस्तत्र रावणो दुर्मतिस्तदा ।&lt;br&gt;&#xA;हस्तैर्ग्रहीतुं तामैच्छन्मन्मथेन वशीकृतः ।&lt;br&gt;&#xA;सुतमाशीविषं यद्वद्रावणः कालचोदितः ॥ ४४ ॥&lt;br&gt;&#xA;अथ सुप्तो महाबाहुः पावकेनावकुण्ठितः ।&lt;br&gt;&#xA;ग्रहीतुकामं तं ज्ञात्वा व्यपविध्य पटं तदा ।&lt;br&gt;&#xA;जहासोचैर्भृशं देवस्तं दृष्ट्वा राक्षसाधिपम् ॥ ४५ ॥&lt;br&gt;&#xA;तेजसा तस्य संदीप्तो रावणो लोकरावणः ।&lt;br&gt;&#xA;घ्राणवातेन दीर्घेण तसिन्राम रसातले ।&lt;br&gt;&#xA;कृत्तमूलो यथा शाखी निपपात महीतले ॥ ४६ ॥&lt;br&gt;&#xA;पतितं राक्षसं ज्ञात्वा वचनं चेदमब्रवीत् ।&lt;br&gt;&#xA;उत्तिष्ठ राक्षसश्रेष्ठ मृत्युस्ते नाद्य विद्यते ॥ ४७ ॥&lt;br&gt;&#xA;प्रजापतिवरो रक्ष्यो येन जीवसि रावण ।&lt;br&gt;&#xA;गच्छ रावण विस्रब्धं नात्र वै मरणं तव ॥ ४८ ॥&lt;br&gt;&#xA;लब्धसंज्ञो मुहूर्तेन राक्षसो भीमविक्रमः ।&lt;br&gt;&#xA;तं तु दृष्ट्वा महात्मानं रावणो भयमाप सः ॥ ४९ ॥&lt;br&gt;&#xA;एवमुक्तस्तदोत्थाय रावणो देवकण्टकः ।&lt;br&gt;&#xA;रोमहर्षणमापन्नो ह्यब्रवीत्तं महामुनिम् ॥ ५० ॥&lt;br&gt;&#xA;को भवाञ्छौर्यसंपन्नो युगान्तानलसन्निभः ।&lt;br&gt;&#xA;ब्रूहि त्वं देवदेवो वा सर्वदेहेषु सुस्थितः ॥ ५१ ॥&lt;br&gt;&#xA;एवमुक्तः स तेनाथ रावणेन दुरात्मना ।&lt;br&gt;&#xA;प्रत्युवाच हसन्देवो मेघगम्भीरया गिरा ।&lt;br&gt;&#xA;किं त्वं मया दशग्रीव वध्योसि नचिरादिह ॥ ५२ ॥&lt;br&gt;&#xA;एवमुक्तो दशग्रीवः प्राञ्जलिर्वाक्यमब्रवीत् ।&lt;br&gt;&#xA;प्रजापतेस्तु वचनान्नाहं मृत्युवशं गतः ॥ ५३ ॥&lt;br&gt;&#xA;स न जातो जनिष्यो वा मत्तुल्यो वा सुरेष्वपि ।&lt;br&gt;&#xA;प्रजापतिवरं यो हि लङ्घयेद्वीर्यमाश्रितः ॥ ५४ ॥&lt;br&gt;&#xA;न तत्र परिहारोस्ति प्रयत्नश्चापि दुर्लभः ।&lt;br&gt;&#xA;त्रैलोक्ये तं न पश्यामि यस्तत्कुर्याद्वरं वृथा ॥ ५५ ॥&lt;br&gt;&#xA;अमरो वा सुरश्रेष्ठ तेन मां नाविशद्भयम् ।&lt;br&gt;&#xA;अथापि च भवेन्मृत्युंस्त्वत्तो मे नान्यतः प्रभो ॥ ५६ ॥&lt;br&gt;&#xA;यशस्यं श्लाघनीयं च त्वत्तो मे मरणं त्विदम् ॥ ५७ ॥&lt;br&gt;&#xA;अथापश्यत्तस्य गात्रे रावणो भीमविक्रमः ।&lt;br&gt;&#xA;देवदेवस्य सकलं त्रैलोक्यं सचराचरम् ॥ ५८ ॥&lt;br&gt;&#xA;आदित्या वसवो रुद्रा मरुतोथाश्विनावपि ।&lt;br&gt;&#xA;सिद्धाश्च पितरश्चैव यमो वैश्रवणस्तथा ।&lt;br&gt;&#xA;समुद्रा गिरयो नद्यो विद्या वेदास्त्रयोऽग्नयः ॥ ५९ ॥&lt;br&gt;&#xA;प्रहास्तारागणा व्योम साध्या गन्धर्वचारणाः ।&lt;br&gt;&#xA;महर्षयो वेदविदो गरुडोथ भुजङ्गमाः ॥ ६० ॥&lt;br&gt;&#xA;ये चान्ये संस्थिता देवा दैत्यदानवराक्षसाः ।&lt;br&gt;&#xA;गात्रेषु शयनस्थस्य दृश्यन्ते सूक्ष्ममूर्तयः ॥ ६१ ॥&lt;br&gt;&#xA;आह रामोथ धर्मात्मा ह्यगस्त्यं मुनिसत्तमम् ।&lt;br&gt;&#xA;द्वीपस्थः पुरुषः कोसौ तिस्रः कोट्यैश्च ताश्च काः ॥ ६२ ॥&lt;br&gt;&#xA;शयानः पुरुषः कश्चिद्दैत्यदानवदर्पहा ।&lt;br&gt;&#xA;रामस्य वचनं श्रुत्वा ह्यगस्त्यो वाक्यमब्रवीत् ॥ ६३ ॥&lt;br&gt;&#xA;श्रूयतामभिधास्यामि देवदेवः सनातनः ।&lt;br&gt;&#xA;भगवान्कपिलो राम द्वीपस्थो नर उच्यते ॥ ६४ ॥&lt;br&gt;&#xA;स वै नारायणो देवः शङ्खचक्रगदाधरः ।&lt;br&gt;&#xA;विधाता चैव भूतानां संहर्ता च तथैव च ।&lt;br&gt;&#xA;अनादिरच्युतो विष्णुः प्रभवः शाश्वतोऽव्ययः ॥ ६५ ॥&lt;br&gt;&#xA;ये तु नृत्यन्ति वै तत्र सुरास्ते तस्य धीमतः ।&lt;br&gt;&#xA;तुल्यतेजःप्रतापास्ते कपिलस्य नरस्य वै ॥ ६६ ॥&lt;br&gt;&#xA;नातिक्रुद्धेन दृष्टस्तु राक्षसः पापनिश्चयः ।&lt;br&gt;&#xA;न बभूव ततो राम भस्मसाद्रावणः प्रभो ॥ ६७ ॥&lt;br&gt;&#xA;भिन्नगात्रो नगप्रख्यो रावणः पतितो भुवि ।&lt;br&gt;&#xA;वाक्छरैस्तं बिभेदाशु रहस्यं पिशुनो यथा ॥ ६८ ॥&lt;br&gt;&#xA;अथ दीर्घेण कालेन लब्धसंज्ञः स राक्षसः ।&lt;br&gt;&#xA;आजगाम हतौजास्तु यत्र ते सचिवाः स्थिताः ।&lt;br&gt;&#xA;तैरेव सहितो लङ्कां जगामाशु दशाननः ॥ ६९ ॥&lt;br&gt;&#xA;श्रुत्वैतद्वचनं सर्वमाश्चर्यमिति राघवः ।&lt;br&gt;&#xA;पूज्यमानाः स्थितास्तत्र ये रामस्य समीपतः ।&lt;br&gt;&#xA;आश्चर्यमिति तत्प्राहुर्वानरा राक्षसैः सह ॥ ७० ॥&lt;br&gt;&#xA;विभीषणस्तु रामस्य पार्श्वस्थो वाक्यमब्रवीत् ।&lt;br&gt;&#xA;आश्चर्यं स्मारितोस्म्यद्य यत्तद्वृत्तं पुरातनम् ॥ ७१ ॥&lt;br&gt;&#xA;अथागस्त्योऽब्रवीत्सर्वमेतद्राम श्रुतं त्वया ।&lt;br&gt;&#xA;हृष्टाः सभाजिताश्चापि राम यास्यामहे वयम् ॥ ७२ ॥&lt;br&gt;&#xA;तस्य तद्वचनं श्रुत्वा रामो रमयतां वरः ॥ ७३&lt;br&gt;&#xA;इत्यार्षे श्रीमद्रामायणे वाल्मीकीये आदिकाव्ये उत्तरकाण्डे अधिकपाठे पञ्चमः सर्गः ॥ ५ ॥&lt;/strong&gt;&lt;/p&gt;</description>
    </item>
  </channel>
</rss>
