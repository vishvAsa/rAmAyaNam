<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२-पुत्रकामः on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/1_bAlakANDam/02-putrakAmaH/</link>
    <description>Recent content in &#43;०२-पुत्रकामः on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/1_bAlakANDam/02-putrakAmaH/index.xml" rel="self" type="application/rss+xml" />
    <item>
      <title>००५ अयोध्यावर्णनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/1_bAlakANDam/02-putrakAmaH/005_ayodhyAvarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/1_bAlakANDam/02-putrakAmaH/005_ayodhyAvarNanam/</guid>
      <description>&lt;p&gt;&lt;strong&gt;श्रीमद्वाल्मीकीयरामायणम्बालकाण्डः पञ्चमः सर्गः&lt;/strong&gt;&lt;/p&gt;&#xA;&lt;p&gt;सर्वापूर्वमियं येषामासीत्कृत्स्ना वसुन्धरा ।&lt;/p&gt;&#xA;&lt;p&gt;प्रजापतिमुपादाय नृपाणां जयशालिनाम् ॥ 1.5.1 ॥&lt;/p&gt;&#xA;&lt;p&gt;अथ परमकारुणिको भगवान् वाल्मीकिः रामायणाख्यं काव्यमारभमाणः प्रारिप्सितप्रबन्धस्य निर्विघ्नपरिसमाप्त्यर्थं प्रचयगमनार्थं च “आशीर्नमस्क्रिया वस्तुनिर्देशो वापि तन्मुखम्” इत्युक्तरीत्या काव्यमुखत्वेनादौ कर्तव्यं वस्तुनिर्देशं कुर्वन् अर्थाद्विषयप्रयोजने च दर्शयन् कर्तव्यं प्रतिजानानः सत्परिग्रहमर्थयते सर्वापूर्वमित्यादिश्लोकचतुष्टयेन । सर्वेति । कृत्स्ना सप्तद्वीपात्मिका इयं वसुन्धरा भूमिः । जयेन शालन्ते भासन्त इति जयशालिनः तेषाम् । येषां नृपाणां प्रजापतिं मनुम् “मनुः प्रजापतिः&lt;/p&gt;&#xA;&lt;p&gt;पूर्वमिक्ष्वाकुस्तु मनोः सुतः ।” इति वक्ष्यमाणत्वात् । उपादाय आरभ्य सर्वापूर्वं सर्वेषामितरेषां राज्ञामपूर्वं दुर्लभं यथा भवति तथा आसीत् स्वमासीदित्यर्थः ॥ 1.5.1 ॥&lt;/p&gt;</description>
    </item>
    <item>
      <title>००६ राजानुशासनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/1_bAlakANDam/02-putrakAmaH/006_rAjAnushAsanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/1_bAlakANDam/02-putrakAmaH/006_rAjAnushAsanam/</guid>
      <description>&lt;p&gt;&lt;strong&gt;श्रीमद्वाल्मीकीयरामायणम्बालकाण्डःषष्ठः सर्गः&lt;/strong&gt;&lt;/p&gt;&#xA;&lt;p&gt;तस्यां पुर्यामयोध्यायां वेदवित्सर्वसङ्ग्रहः ।&lt;/p&gt;&#xA;&lt;p&gt;दीर्घदर्शी महातेजाः पौरजानपदप्रियः ॥ 1.6.1 ॥&lt;/p&gt;&#xA;&lt;p&gt;एवं भगवदवतारयोग्यदेशो दर्शितः, अथ तद्योग्यं पुरुषं दर्शयति सर्गे षष्ठे तस्यामित्यादि श्लोकचतुष्टयमेकान्वयम् । दशरथः तस्यां वसन् सन् जगत् अपालयत् । स कीदृशः ? वेदं वेदार्थं वेत्तीति वेदवित्, सङ्गृह्णाति धनप्रदानादिना स्वीकरोतीति सङ्ग्रहः । पचाद्यच् । सर्वेषां शूराणां विदुषां च सङ्ग्रहः सर्वसङ्ग्रहः । दीर्घदर्शी दीर्घं चिरकालभाविपदार्थं द्रष्टुं शीलमस्यास्तीति तथा । ताच्छील्ये णिनिः । महातेजाः महाप्रतापः “तेजः पराक्रमे प्राणे वर्चस्यर्चिषि रेतसि” इति रत्नमाला । पुरे भवा जनाः पौराः, जनपदे भवा जानपदाः, ते प्रिया यस्य स तथा ॥ 1.6.1 ॥&lt;/p&gt;</description>
    </item>
    <item>
      <title>००७ मन्त्रिगुणगौरवम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/1_bAlakANDam/02-putrakAmaH/007_mantriguNagauravam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/1_bAlakANDam/02-putrakAmaH/007_mantriguNagauravam/</guid>
      <description>&lt;p&gt;&lt;strong&gt;श्रीमद्वाल्मीकीयरामायणम्बालकाण्डःसप्तमः सर्गः&lt;/strong&gt;&lt;/p&gt;&#xA;&lt;p&gt;तस्यामात्या गुणैरासन्निक्ष्वाकोस्तु महात्मनः ।&lt;/p&gt;&#xA;&lt;p&gt;मन्त्रज्ञाश्चेङ्गितज्ञाश्च नित्यं प्रियहिते रताः ॥ 1.7.1 ॥&lt;/p&gt;&#xA;&lt;p&gt;अथोक्तगुणसम्पन्नस्य दशरथस्य धर्मानुष्ठानसहायसाधिष्ठसचिवसम्पत्तिं दर्शयति सप्तमे तस्येत्यादि । महात्मनः महामतेः तस्य इक्ष्वाकोः, दशरथस्य तद्वंशजत्वात्तच्छब्दः । मन्त्रज्ञाः कार्यविचारज्ञाः । इङ्गितं पराभिप्रायः तं मुखविकाससङ्कोचव्यङ्ग्यवचनादिभिर्जानन्तीति इङ्गितज्ञाः । अमात्याः अमा राज्ञः सर्वराज्यव्यापारेषु सह भवन्तीत्यमात्याः । “अव्ययात्त्यप्” । गुणैः वक्ष्यमाणमन्त्रिगुणैः उपेता आसन् ॥ 1.7.1 ॥&lt;/p&gt;&#xA;&lt;p&gt;अष्टौ बभूवुर्वीरस्य तस्यामात्या यशस्विनः ।&lt;/p&gt;&#xA;&lt;p&gt;शुचयश्चानुरक्ताश्च राजकृत्येषु नित्यशः ॥ 1.7.2 ॥&lt;/p&gt;&#xA;&lt;p&gt;“मन्त्रिणः सप्त वाष्टौ वा प्रकुर्वीत परीक्षितान्” इति मनुनोक्तरीत्याह अष्टाविति । शुचयः सर्वात्मना स्वामिद्रोहचिन्तारहिताः, नित्यशः राजकृत्येषु तदनुष्ठानेषु अनुरक्ताः तत्पराः, अष्टावमात्या बभूवुः ॥ 1.7.2 ॥&lt;/p&gt;</description>
    </item>
    <item>
      <title>००८ अश्वमेधसन्नाहः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/1_bAlakANDam/02-putrakAmaH/008_ashvamedhasannAhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/1_bAlakANDam/02-putrakAmaH/008_ashvamedhasannAhaH/</guid>
      <description>&lt;p&gt;&lt;strong&gt;श्रीमद्वाल्मीकीयरामायणम्बालकाण्डः अष्टमः सर्गः&lt;/strong&gt;&lt;/p&gt;&#xA;&lt;p&gt;तस्यापुत्रत्वादश्वमेधकरणे सुमन्त्रेण सह संवादः, तत्र सम्मिलितानाममात्यानां समीपेश्वमेधप्र्तश्नः, तत्करणे वसिष्ठादीनामनुमतिः, अश्वमोचनम् सरयूत्तरतारे यज्ञभूमिविधानम्, गृहागतराजानं दाराणां पुत्रप्राप्त्यर्थं दीक्षाविषयकः प्रश्नश्च।&lt;/p&gt;&#xA;&lt;p&gt;तस्य चैवं प्रभावस्य धर्मज्ञस्य महात्मनः। सुतार्थं तप्यमानस्य नासीद्वंशकरः सुतः॥1.8.1॥&lt;/p&gt;&#xA;&lt;p&gt;एवं धार्मिकत्वेन दशरथस्य भगवदवतारयोग्यत्वमुक्त्वा अथ तदुपयुक्ततदाराधनोपक्रमं दर्शयत्यष्टमे –तस्येति । उत्तरश्लोकवक्ष्यमाणचिन्ता युक्तेति सूचयितुं राज्ञो विशेषणानि तप्यमानस्य तपश्चरतः यद्वा पुत्रोत्पादनानुगुणदृष्टसामग्रीसत्त्वेपि पुत्राभावात्परितप्यमानस्य॥1.8.1॥&lt;/p&gt;&#xA;&lt;p&gt;चिन्तयानस्य तस्यैवं बुद्धिरासीन्महात्मनः। सुतार्थं वाजिमेधेन किमर्थं न यजाम्यहम् ॥1.8.2॥&lt;/p&gt;&#xA;&lt;p&gt;चिन्तयानस्येति । चिन्तयानस्य पुत्रोत्पत्त्युपायं मार्गमाणस्य मृगभाव आर्षः। एवं वक्ष्यमाणरीत्या न यजामि नायाक्षिषम्॥1.8.2॥&lt;/p&gt;&#xA;&lt;p&gt;स निश्चितां मतिं कृत्वा यष्टव्यमिति बुद्धिमान्। मन्त्रिभिः सह धर्मात्मा सर्वैरपि&#xA;कृतात्मभिः ॥1.8.3॥ ततोऽब्रवीन्महातेजाः सुमन्त्रं मन्त्रिसत्तम । शीघ्रमानय मे सर्वान् गुरून्स्तान् सपुरोहितान्॥1.8.4॥&lt;/p&gt;</description>
    </item>
    <item>
      <title>००९ राज-सूत-संवादः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/1_bAlakANDam/02-putrakAmaH/009_rAja-sUta-saMvAdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/1_bAlakANDam/02-putrakAmaH/009_rAja-sUta-saMvAdaH/</guid>
      <description>&lt;p&gt;&lt;strong&gt;श्रीमद्वाल्मीकीयरामायणम्बालकाण्डःनवमः सर्गः&lt;/strong&gt;&lt;/p&gt;&#xA;&lt;p&gt;एतच्छ्रुत्वा रहः सूतो राजानमिदमब्रवीत् ।&lt;/p&gt;&#xA;&lt;p&gt;ऋत्विग्भिरुपदिष्टो ऽयं पुरावृत्तो मया श्रुतः ॥ 1.9.1 ॥&lt;/p&gt;&#xA;&lt;p&gt;अथ भगवदवतारासाधारणकारणं पुत्रेष्टिमुपक्षिपति सर्गत्रयेण एतच्छ्रुत्वेत्यादि । सूतः सारथित्वेन मन्त्रित्वेन च स्थितः सुमन्त्रः । रह एकान्ते इदमब्रवीत्, अन्तःपुरमागत्योक्तवानित्यर्थः । अयं अश्वमेधप्रवृत्तिरूपः पुत्रार्थोपायः । ऋत्विग्भिः वसिष्ठादिभिः उपदिष्टः, मया तु पुरावृत्तः इतिहासरूपः यः श्रुतः ॥ 1.9.1 ॥&lt;/p&gt;&#xA;&lt;p&gt;सनत्कुमारो भगवान् पूर्वं कथितवान् कथाम् ।&lt;/p&gt;&#xA;&lt;p&gt;ऋषीणां सन्निधौ राजन् तव पुत्रागमं प्रति ॥ 1.9.2 ॥&lt;/p&gt;&#xA;&lt;p&gt;कथमित्यत्राह सनत्कुमार इत्यादि । भगवान् भविष्यज्ज्ञानवत्त्वरूपमाहात्म्यवान् । कथां भविष्यद्विषयिणीम् ॥ 1.9.2 ॥&lt;/p&gt;</description>
    </item>
    <item>
      <title>०१० ऋष्यशृङ्गकथा</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/1_bAlakANDam/02-putrakAmaH/010_RShyashRngakathA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/1_bAlakANDam/02-putrakAmaH/010_RShyashRngakathA/</guid>
      <description>&lt;p&gt;&lt;strong&gt;श्रीमद्वाल्मीकीयरामायणम्बालकाण्डःदशमःसर्गः&lt;/strong&gt;&lt;/p&gt;&#xA;&lt;p&gt;सुमन्त्रश्चोदितो राज्ञा प्रोवाचेदं वचस्तथा ।&lt;/p&gt;&#xA;&lt;p&gt;यथर्श्यशृङ्गस्त्वानीतः शृणु मे मन्त्रिभिः स ह ॥ 1.10.1 ॥&lt;/p&gt;&#xA;&lt;p&gt;सुमन्त्र इत्यादि । मे मत्तः, स ऋश्यशृङ्गः यथा मन्त्रिभिरानीतः तथा शृणु । हेति प्रसिद्धौ ॥ 1.10.1 ॥&lt;/p&gt;&#xA;&lt;p&gt;रोमपादमुवाचेदं सहामात्यपुरोहितः ।&lt;/p&gt;&#xA;&lt;p&gt;उपायो निरपायो ऽयमस्माभिरभिचिन्तितः ॥ 1.10.2 ॥&lt;/p&gt;&#xA;&lt;p&gt;रोमेति । निरपायः अव्यभिचारिफलः ॥ 1.10.2 ॥&lt;/p&gt;&#xA;&lt;p&gt;ऋश्यशृङ्गो वनचरस्तपःस्वाध्यायने रतः ।&lt;/p&gt;&#xA;&lt;p&gt;अनभिज्ञः स नारीणां विषयाणां सुखस्य च ॥ 1.10.3 ॥&lt;/p&gt;&#xA;&lt;p&gt;ऋश्यशृङ्ग इति । तपःस्वाध्यायने तपःस्वाध्याययोः । “सर्वो द्वन्द्वो विभाषयैकवद्भवति” इत्येकवद्भावः । “अन्येषामपि दृश्यते” इति दीर्घः । तेन पुराणेतिहासादिमुखेनापि न स्त्रीस्वरूपं जानातीति भावः । नारीणामनभिज्ञ इति कर्मणि षष्ठी । विषयाणां शब्दस्पर्शरूपरसगन्धानां सम्बन्धिनः सुखस्य चानभिज्ञश्च भवति ॥ 1.10.3 ॥&lt;/p&gt;</description>
    </item>
    <item>
      <title>०११ ऋष्यशृङ्गागमनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/1_bAlakANDam/02-putrakAmaH/011_RShyashRngAgamanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/1_bAlakANDam/02-putrakAmaH/011_RShyashRngAgamanam/</guid>
      <description>&lt;p&gt;&lt;strong&gt;श्रीमद्वाल्मीकीयरामायणम्बालकाण्डः एकादशः सर्गः&lt;/strong&gt;&lt;/p&gt;&#xA;&lt;p&gt;भूय एव च राजेन्द्र शृणु मे वचनं हितम् ।&lt;/p&gt;&#xA;&lt;p&gt;यथा स देवप्रवरः कथायामेवमब्रवीत् ॥ 1.11.1 ॥&lt;/p&gt;&#xA;&lt;p&gt;एवं दशरथप्रश्नस्योत्तरमुक्त्वा कथाशेषं सुमन्त्रः प्रस्तौति भूय इत्यादि । देवप्रवरः सनत्कुमारः,&lt;/p&gt;&#xA;&lt;p&gt;कथायां कथाप्रसङ्गे, एवं वक्ष्यमाणरीत्या यथा उक्तवान् तथा शृणु ॥ 1.11.1 ॥&lt;/p&gt;&#xA;&lt;p&gt;इक्ष्वाकूणां कुले जातो भविष्यति सुधार्मिकः ।&lt;/p&gt;&#xA;&lt;p&gt;राजा दशरथो नाम श्रीमान् सत्यप्रतिश्रवः ॥ 1.11.2 ॥&lt;/p&gt;&#xA;&lt;p&gt;इक्ष्वाकूणामिति । धार्मिको भविष्यतीत्यन्वयः । सत्यप्रतिश्रवः सत्यप्रतिज्ञः ॥ 1.11.2 ॥&lt;/p&gt;&#xA;&lt;p&gt;अङ्गराजेन सख्यं च तस्य राज्ञो भविष्यति ।&lt;/p&gt;&#xA;&lt;p&gt;कन्या चास्य महाभागा शान्ता नाम भविष्यति ॥ 1.11.3 ॥&lt;/p&gt;</description>
    </item>
    <item>
      <title>०१२ अश्वमेधारम्भः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/1_bAlakANDam/02-putrakAmaH/012_ashvamedhArambhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/1_bAlakANDam/02-putrakAmaH/012_ashvamedhArambhaH/</guid>
      <description>&lt;p&gt;&lt;strong&gt;श्रीमद्वाल्मीकीयरामायणम्बालकाण्डःद्वादशः सर्गः&lt;/strong&gt;&lt;/p&gt;&#xA;&lt;p&gt;ततः काले बहुतिथे कस्मिंश्चित्सुमनोहरे ।&lt;/p&gt;&#xA;&lt;p&gt;वसन्ते समनुप्राप्ते राज्ञो यष्टुं मनो ऽभवत् ॥ 1.12.1 ॥&lt;/p&gt;&#xA;&lt;p&gt;एवं दशरथः सर्वकामसमृद्धो ऽपि पुत्रालाभसन्तप्तस्तन्मूलानि पापानि स्वाधिकारानुरूपेणाश्वमेधेन विना न विनश्यन्तीति मन्वानः “सर्वं पाप्पानं तरति तरति ब्रह्महत्यां यो ऽश्वमेधेन यजते” इति श्रुत्या “राजसार्वभौमो ऽश्वमेधेन यजेत” इति स्मृत्या च विहितमश्वमेधं यष्टुं सङ्कल्प्य तदानीमुद्बुद्धसंस्कारेण सुमन्त्रेणोदीरितवचनाज्जामात्रुपलालनव्याजेन शान्तया सह ऋश्यशृङ्गमानीय प्राप्तकाले पूर्वं सङ्कल्पितमश्वमेधं कर्तुमारभतेत्याह ततः काल इत्यादि । ततः ऋश्यशृङ्गानयनानन्तरं , बहुतिथे अनल्पे काले गते । सङ्ख्यासञ्ज्ञाद्बहुशब्दात् पूरणार्थे डटि “बहुपूगगणसङ्घस्य तिथुक्” इति तिथुगागमः । कस्मिंश्चित् मलिम्लुचत्वादिदोषरहिततया विलक्षणे, सुमनोहरे पौर्णमास्याः कालत्वेनातिमनोज्ञे, वसन्ते समनुप्राप्ते प्रारब्धे, चैत्र्यां पौर्णमास्यामित्यर्थः । राज्ञो दशरथस्य यष्टुं साङ्ग्रहणीमिष्टिं कर्तुं मनः मनोरथः अभूत् । “चैत्र्यां पौर्णमास्यां प्रातरश्वमेधेन यक्ष्ये इति सङ्कल्प्य साङ्ग्रहण्येष्ट्या यजते” इति स्मरणात् ॥ 1.12.1 ॥&lt;/p&gt;</description>
    </item>
    <item>
      <title>०१३ यज्ञशाला-प्रवेशः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/1_bAlakANDam/02-putrakAmaH/013_yajnashAlA-praveshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/1_bAlakANDam/02-putrakAmaH/013_yajnashAlA-praveshaH/</guid>
      <description>&lt;p&gt;&lt;strong&gt;श्रीमद्वाल्मीकीयरामायणम्बालकाण्डःत्रयोदशः सर्गः&lt;/strong&gt;&lt;/p&gt;&#xA;&lt;p&gt;पुनः प्राप्ते वसन्ते तु पूर्णः संवत्सरो ऽभवत् ।&lt;/p&gt;&#xA;&lt;p&gt;प्रसवार्थं गतो यष्टुं हयमेधेन वीर्यवान् ॥ 1.13.1 ॥&lt;/p&gt;&#xA;&lt;p&gt;एवं प्रथमवसन्ते चैत्रपौर्णमास्यां साङ्ग्रहणेष्टिं विधायद्वितीये ऽह्नि ब्रह्मौदनमेध्याश्वबन्धनस्नापनप्रोक्षणविमोचनादिकम् “चत्वार ऋत्विजः समुक्षन्ति” इत्युक्तरीत्या कृत्वा “सावित्रमष्टाकपालं प्रातर्निर्वपति” इत्युक्तरीत्या प्रतिदिनं सावित्रादिषु कर्मस्वनुष्ठीयमानेषु संवत्सरे पूर्णे देवयजनं प्रति प्रस्थानं दर्शयति त्रयोदशे पुनः प्राप्त इत्यादि । पुनर्वसन्ते द्वितीयवसन्ते प्राप्ते संवत्सरः पूर्णो ऽभवत्, अमावास्या प्राप्तेत्यर्थः । तत्र भाविन्यां पौर्णमास्यां प्रसवार्थं हयमेधेन यष्टुं हयमेधाख्यं यज्ञं कर्तुम् गतः, देवयजनमितिशेषः । प्रथमसंवत्सरान्तिमामावास्यायां उखासम्भरणत्रैधातवीयदीक्षणीयादिकं दवेयजन एव हि कर्त्तव्यम् । तथोक्तं भास्करैः “संवत्सरस्यास्य तु या ऽन्तिमामावास्या विधेयामिह दीक्षणीयाम् । त्रैधातवीयां प्रवदन्ति सप्त दिनानि दीक्षाहुतयस्तथाष्टौ ॥” इति ॥ 1.13.1 ॥&lt;/p&gt;</description>
    </item>
    <item>
      <title>०१४ अश्वमेधयजनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/1_bAlakANDam/02-putrakAmaH/014_ashvamedhayajanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/1_bAlakANDam/02-putrakAmaH/014_ashvamedhayajanam/</guid>
      <description>&lt;p&gt;&lt;strong&gt;श्रीमद्वाल्मीकीयरामायणम्बालकाण्डःचतुर्दशः सर्गः&lt;/strong&gt;&lt;/p&gt;&#xA;&lt;p&gt;अथ संवत्सरे पूर्णे तस्मिन् प्राप्ते तुरङ्गमे ।&lt;/p&gt;&#xA;&lt;p&gt;सरय्वाश्चोत्तरे तीरे राज्ञो यज्ञो ऽभ्यवर्तत ॥ 1.14.1 ॥&lt;/p&gt;&#xA;&lt;p&gt;पूर्वसर्गान्ते शालाप्रवेशानन्तरमश्वमेधारम्भस्सङ्ग्रहेण दर्शितः । तदनुष्ठानं विस्तरेण दर्शयिष्यन् तस्याश्वागमनपूर्वकत्वात्तदनुवादपूर्वकं यज्ञानुष्ठानं दर्शयति चतुर्दशे अथेत्यादि । अथ अश्वविमोचनानन्तरम् । तुरङ्गमे प्राप्ते क्रमेण प्राप्ते । तस्मिन्संवत्सरे पूर्णे राज्ञो यज्ञः अभ्यवर्तत प्रावर्तत । अश्वागमनक्रमस्तु विमुक्तमश्वं स्वैरं चरन्तं राजपुत्रराजोग्रसूतग्रामणिक्षत्रसङ्ग्रहितारश्चतुःशताः परिपालयन्तो नावर्तयन्तो ऽनुचरन्ति । ब्रह्माध्वर्युहोत्रुद्गातारश्चत्वार ऋत्विजस्तं रथकारगृहे समानीय बध्वा तस्य चतुर्षु पदेषु “इह धृति स्वाहा” इत्याद्याहुतिचतुष्टयं जुह्वति । तथाहुः “रथकारगृहे ऽश्वस्य वसतः सायमस्य तु । चतुर्षु पत्सु होतव्याश्चतस्रो धृतयः क्रमात् ॥” इति अथैकादशमासादूर्ध्वं तं सदस्याः समानीय आश्वत्थे व्रजे बध्नन्ति। तथाह आपस्तम्बः “ऊर्द्ध्वमेकादशान्मासादाश्वत्थे व्रजेऽश्वं बध्नीयात्” इति। ततो द्वादशे मासे शालानिर्माणादिसकलसम्भारान् सम्भृत्य फाल्गुनामावास्यायामृत्विग्भिः शालां प्रविश्य प्रतिपदमारभ्याश्वमेधं प्रारभन्ते ॥ 1.14.1 ॥&lt;/p&gt;</description>
    </item>
    <item>
      <title>०१५ पुत्रकामेष्टिः रावणवधचिन्ता</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/1_bAlakANDam/02-putrakAmaH/015_putrakAmeShTiH_rAvaNavadhachintA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/1_bAlakANDam/02-putrakAmaH/015_putrakAmeShTiH_rAvaNavadhachintA/</guid>
      <description>&lt;p&gt;&lt;strong&gt;श्रीमद्वाल्मीकीयरामायणम्बालकाण्डःपञ्चदशः सर्गः&lt;/strong&gt;&lt;/p&gt;&#xA;&lt;p&gt;मेधावी तु ततो ध्यात्वा स किञ्चिदिदमुत्तरम् ।&lt;/p&gt;&#xA;&lt;p&gt;लब्धसञ्ज्ञस्ततस्तं तु वेदज्ञो नृपमबव्रीत् ॥ 1.15.1 ॥&lt;/p&gt;&#xA;&lt;p&gt;अथ दशरथाराधनव्याजेन साधुलोकरक्षणाय भूमाववतितीर्षुर्भगवानानुषङ्गिकदुष्कृद्विनाशाय देवैरभ्यर्थ्यते पञ्चदशे मेधावीत्यादि । ततः प्रतिज्ञानन्तरम् । मेधावी मेधा धारणक्षमा धीः, तद्वान् । “अस्मायामेधास्रजो विनिः” इति विनिप्रत्ययः । वेदज्ञः अथर्वणवेदज्ञः स ऋश्यशृङ्गः किञ्चिद् ध्यात्वा किं कर्म कर्तुमत्रोचितमिति क्षणं विचिन्त्य, मेधावितया ततः तदुत्तरक्षण एव लब्धसञ्ज्ञः प्राप्तस्मृतिः सन् तं नृपमिदमुत्तरमब्रवीत्, द्विकर्मको ब्रुविः ॥ 1.15.1 ॥&lt;/p&gt;&#xA;&lt;p&gt;इष्टिं ते ऽहं करिष्यामि पुत्रीयां पुत्रकारणात् ।&lt;/p&gt;&#xA;&lt;p&gt;अथर्वशिरसि प्रोक्तैर्मन्त्रैः सिद्धां विधानतः ॥ 1.15.2 ॥&lt;/p&gt;</description>
    </item>
    <item>
      <title>०१६ पायसप्रदानम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/1_bAlakANDam/02-putrakAmaH/016_pAyasapradAnam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/1_bAlakANDam/02-putrakAmaH/016_pAyasapradAnam/</guid>
      <description>&lt;p&gt;&lt;strong&gt;श्रीमद्वाल्मीकीयरामायणम्बालकाण्डःषोडशः सर्गः&lt;/strong&gt;&lt;/p&gt;&#xA;&lt;p&gt;ततो नारायणो विष्णुर्नियुक्तः सुरसत्तमैः ।&lt;/p&gt;&#xA;&lt;p&gt;जानन्नपि सुरानेवं श्लक्ष्णं वचनमबव्रीत् ॥ 1.16.1 ॥&lt;/p&gt;&#xA;&lt;p&gt;एवं मनुष्यलोके दशरथपुत्रत्वेनावतीर्य रावणवधः कर्तव्य इत्युक्तम्, तत्र किं मया उपेन्द्रादिवत् स्वस्वरूपेण स्थातव्यम्, उत प्रकारान्तरेणेति भगवान् बहुमानार्थं पृच्छति तत इत्यादि । न रिष्यन्ति न नश्यन्तीति नराः, नित्यवस्तूनि । “अन्येभ्यो ऽपि दृश्यते” इति डप्रत्ययः । सुप्सुपेति नगनैकादिवत् समासः । नराणां समूहो नारम् । “तस्य समूहः” इत्यण् । नारमयनं वासस्थानं यस्यासौ नारायणः । “पूर्वपदात्सञ्ज्ञायामगः” इति णत्वम् । सर्वान्तर्यामीत्यर्थः । यद्वा नाराणामयनं नारायणः । इध्मव्रश्चनः पलाशशातन इत्यादिवल्ल्युडन्तस्यापि पुल्ँलिङ्गत्वम्, एवं सर्वस्मात्परो ऽपि सुरसत्तमैः नियुक्त इत्याश्रितपारतन्त्र्यमुच्यते । तादृशो विष्णुः जानन्नपि उत्तरनिश्चयज्ञो ऽपि सम्मानार्थं श्लक्ष्णं मधुरं वचनमब्रवीत् ॥ 1.16.1 ॥&lt;/p&gt;</description>
    </item>
    <item>
      <title>०१७ ऋक्षवानरोत्पत्तिः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/1_bAlakANDam/02-putrakAmaH/017_RxavAnarotpattiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/1_bAlakANDam/02-putrakAmaH/017_RxavAnarotpattiH/</guid>
      <description>&lt;p&gt;&lt;strong&gt;श्रीमद्वाल्मीकीयरामायणम्बालकाण्डःसप्तदशः सर्गः&lt;/strong&gt;&lt;/p&gt;&#xA;&lt;p&gt;पुत्रत्वं तु गते विष्णौ राज्ञस्तस्य महात्मनः ।&lt;/p&gt;&#xA;&lt;p&gt;उवाच देवताः सर्वाः स्वयम्भूर्भगवानिदम् ॥ 1.17.1 ॥&lt;/p&gt;&#xA;&lt;p&gt;विष्णोरन्तर्द्धानानन्तरं कार्यद्वयं प्रवृत्तम्, पायसहस्तस्याग्निपुरुषस्योत्थानं देवान् प्रति ब्रह्मनियोगश्च । तत्र वाचः क्रमवर्तित्वेन प्रथमोपस्थितमग्नि पुरुषोत्थानं तत्प्रसक्तं च सर्वमुक्त्वा अथ ब्रह्मनियोगतत्फले दर्शयति सप्तदशे पुत्रत्वमित्यादि । गते गन्तुं प्रवृत्ते । भगवान् भाविकार्यज्ञः ॥ 1.17.1 ॥&lt;/p&gt;&#xA;&lt;p&gt;सत्यसन्धस्य वीरस्य सवेषां नो हितैषिणः ।&lt;/p&gt;&#xA;&lt;p&gt;विष्णोः सहायान् बलिनः सृजध्वं कामरूपिणः ॥ 1.17.2 ॥&lt;/p&gt;&#xA;&lt;p&gt;सत्येति । सह अप्राधान्येन अयन्त इति सहायाः किङ्कराः तान् । कामरूपिणः कपटराक्षसयुद्धक्षमशरीरिणः ॥ 1.17.2 ॥&lt;/p&gt;</description>
    </item>
    <item>
      <title>०१८ रामजन्म</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/1_bAlakANDam/02-putrakAmaH/018_rAmajanma/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/1_bAlakANDam/02-putrakAmaH/018_rAmajanma/</guid>
      <description>&lt;p&gt;&lt;strong&gt;श्रीमद्वाल्मीकीयरामायणम्बालकाण्डःअष्टादशः सर्गः&lt;/strong&gt;&lt;/p&gt;&#xA;&lt;p&gt;॥ श्रीरामावतारघट्टः ॥&lt;/p&gt;&#xA;&lt;p&gt;श्लोकसहितव्याख्यानम् (18सर्गतः 77सर्गपर्यन्तम्)&lt;/p&gt;&#xA;&lt;p&gt;निर्वृत्ते तु क्रतौ तस्मिन् हयमेधे महात्मनः ।&lt;/p&gt;&#xA;&lt;p&gt;प्रतिगृह्य सुरा भागान् प्रतिजग्मुर्यथागतम् ॥ 1.18.1 ॥&lt;/p&gt;&#xA;&lt;p&gt;“कोसलो नाम मुदितः स्फीतो जनपदो महान्” इत्यारभ्य भगवतो ऽवतारनिमित्तान्युक्तानि ।&lt;/p&gt;&#xA;&lt;p&gt;अथावतारं दर्शयत्यष्टादशे निर्वृत्ते त्वित्यादि । अत्र ‘पुत्रोत्पत्तिं विचिन्तयन्’ इत्येवमन्तो ग्रन्थः ‘हुताशनादित्यसमानतेजसो ऽचिरेण गर्भान् प्रतिपेदिरे तदा’ इत्येतच्छेषो ऽनूद्यते । निर्वृत्ते समाप्ते हयमेधे, पुत्रेष्टिसहित इति शेषः ॥ 1.18.1 ॥&lt;/p&gt;&#xA;&lt;p&gt;समाप्तदीक्षानियमः पत्नीगणसमन्वितः ।&lt;/p&gt;&#xA;&lt;p&gt;प्रविवेश पुरीं राजा सभृत्यबलवाहनः ॥ 1.18.2 ॥&lt;/p&gt;&#xA;&lt;p&gt;समाप्तेति । दीक्षार्थो नियमो दीक्षानियमः । प्रविवेश प्रवेष्टुमुपचक्रमे । आदिकर्मद्योतकः प्रशब्दः ॥ 1.18.2 ॥&lt;/p&gt;</description>
    </item>
  </channel>
</rss>
