+++
title = "०९१ इन्द्रजिदश्वमरणम्"
title_english = "091 Lakshmana and others were treated by Sushena"

+++

<details open><summary>विश्वास-प्रस्तुतिः</summary>

श्रीमद्रामायणे वाल्मीकीये आदिकाव्ये युद्धकाण्डे एकनवतितमः सर्गः
</details>

<details><summary>मूलम्</summary>

श्रीमद्रामायणे वाल्मीकीये आदिकाव्ये युद्धकाण्डे एकनवतितमः सर्गः
</details>

<details><summary>विषयाः</summary>

लक्ष्मणेनेन्द्रजिद्वधः ॥ १ ॥

</details>

<details open><summary>विश्वास-प्रस्तुतिः</summary>

स हताश्वो महातेजा भूमौ तिष्ठन्निशाचरः ।  
इन्द्रजित्परमक्रुद्धः संप्रजज्वाल तेजसा ॥ १ ॥
</details>

<details><summary>मूलम्</summary>

स हताश्वो महातेजा भूमौ तिष्ठन्निशाचरः ।  
इन्द्रजित्परमक्रुद्धः संप्रजज्वाल तेजसा ॥ १ ॥
</details>

अथेन्द्रजितद्वधः-स हताश्व इत्यादि ॥ १ ॥

<details open><summary>विश्वास-प्रस्तुतिः</summary>

तौ धन्विनौ जिघांसन्तावन्योन्यमिषुभिर्भृशम् ।  
विजयेनाभिनिष्क्रान्तौ वने गजवृषाविव ॥ २ ॥
</details>

<details><summary>मूलम्</summary>

तौ धन्विनौ जिघांसन्तावन्योन्यमिषुभिर्भृशम् ।  
विजयेनाभिनिष्क्रान्तौ वने गजवृषाविव ॥ २ ॥
</details>

विजयेनेति प्रयोजने तृतीया । विजयायेत्यर्थः । अभिनिष्क्रान्तौ बभूवतुरिति शेषः । गजवृषाविव गजश्रेष्ठाविव । यद्वा किंचिद्धीनबलत्वादिन्द्रजितो वृषभतुल्यत्वम् ॥ २ ॥

<details open><summary>विश्वास-प्रस्तुतिः</summary>

निबर्हयन्तश्चान्योन्यं ते राक्षसवनौकसः ।  
भर्तारं न जहुर्युद्धे संपतन्तस्ततस्ततः ॥ ३ ॥
</details>

<details><summary>मूलम्</summary>

निबर्हयन्तश्चान्योन्यं ते राक्षसवनौकसः ।  
भर्तारं न जहुर्युद्धे संपतन्तस्ततस्ततः ॥ ३ ॥
</details>

संपतन्तः परितः संचरन्त इत्यर्थः ॥ ३ ॥

<details open><summary>विश्वास-प्रस्तुतिः</summary>

ततस्तान्राक्षसान्सर्वान्हर्षयन्रावणात्मजः ।  
स्तुवानो हर्षमाणश्च इदं वचनमब्रवीत् ॥ ४ ॥  
तमसा बहुलेनेमाः संसक्ताः सर्वतो दिशः ।  
नेह विज्ञायते स्वो वा परो वा राक्षसोत्तमाः ॥ ५ ॥
</details>

<details><summary>मूलम्</summary>

ततस्तान्राक्षसान्सर्वान्हर्षयन्रावणात्मजः ।  
स्तुवानो हर्षमाणश्च इदं वचनमब्रवीत् ॥ ४ ॥  
तमसा बहुलेनेमाः संसक्ताः सर्वतो दिशः ।  
नेह विज्ञायते स्वो वा परो वा राक्षसोत्तमाः ॥ ५ ॥
</details>

स्तुवानः स्तुवन् । आर्षः शानच् ॥ ४-५ ॥

<details open><summary>विश्वास-प्रस्तुतिः</summary>

धृष्टं भवन्तो युध्यन्तु हरीणां मोहनाय वै ।  
अहं तु रथमास्थाय आगमिष्यामि संयुगम् ॥ ६ ॥  
तथा भवन्तः कुर्वन्तु यथेमे काननौकसः ।  
न युध्येयुर्दुरात्मानः प्रविष्टे नगरं मयि ॥ ७ ॥  
इत्युक्त्वा रावणसुतो वञ्चयित्वा वनौकसः ।  
प्रविवेश पुरीं लङ्कां रथहेतोरमित्रहा ॥ ८ ॥
</details>

<details><summary>मूलम्</summary>

धृष्टं भवन्तो युध्यन्तु हरीणां मोहनाय वै ।  
अहं तु रथमास्थाय आगमिष्यामि संयुगम् ॥ ६ ॥  
तथा भवन्तः कुर्वन्तु यथेमे काननौकसः ।  
न युध्येयुर्दुरात्मानः प्रविष्टे नगरं मयि ॥ ७ ॥  
इत्युक्त्वा रावणसुतो वञ्चयित्वा वनौकसः ।  
प्रविवेश पुरीं लङ्कां रथहेतोरमित्रहा ॥ ८ ॥
</details>

मोहनाय मन्निर्गमनापरिज्ञानाय ॥ ६-८ ॥

<details open><summary>विश्वास-प्रस्तुतिः</summary>

स रथं भूषयित्वा तु रुचिरं हेमभूषितम् ।  
प्रासासिशतसंपूर्णं युक्तं परमवाजिभिः ॥ ९ ॥  
अधिष्ठितं हयज्ञेन स्रुतेनाप्तोपदेशिना ।  
आरुरोह महातेजा रावणिः समितिंजयः ॥ १० ॥  
स राक्षसगणैर्मुख्यैर्वृतो मन्दोदरीसुतः ।  
निर्ययौ नगरात्तूर्णं कृतान्तबलचोदितः ॥ ११ ॥  
सोभिनिष्क्रम्य नगरादिन्द्रजित्परवीरहा ।  
अभ्ययाञ्जवनैरश्वैर्लक्ष्मणं सविभीषणम् ॥ १२ ॥
</details>

<details><summary>मूलम्</summary>

स रथं भूषयित्वा तु रुचिरं हेमभूषितम् ।  
प्रासासिशतसंपूर्णं युक्तं परमवाजिभिः ॥ ९ ॥  
अधिष्ठितं हयज्ञेन स्रुतेनाप्तोपदेशिना ।  
आरुरोह महातेजा रावणिः समितिंजयः ॥ १० ॥  
स राक्षसगणैर्मुख्यैर्वृतो मन्दोदरीसुतः ।  
निर्ययौ नगरात्तूर्णं कृतान्तबलचोदितः ॥ ११ ॥  
सोभिनिष्क्रम्य नगरादिन्द्रजित्परवीरहा ।  
अभ्ययाञ्जवनैरश्वैर्लक्ष्मणं सविभीषणम् ॥ १२ ॥
</details>

स रथमित्यादिश्लोकद्वयमेकान्वयं भूषयित्वा स्वतेजसा भूषयित्वा । आप्तोपदेशिना हितोपदेशिना ॥ ९-१२ ॥

<details open><summary>विश्वास-प्रस्तुतिः</summary>

ततो रथस्थमालोक्य सौमित्री रावणात्मजम् ।  
वानराश्च महावीर्या राक्षसश्च विभीषणः ॥  
विस्मयं परमं जग्मुर्लाघवात्तस्य धीमतः ॥ १३ ॥  
रावणिश्चापि संक्रुद्धो रणे वानरयूथपान् ।  
पातयामास बाणौघैः शतशोथ सहस्रशः ॥ १४ ॥  
स मण्डलीकृतधनू रावणिः समितिंजयः ।  
हरीनभ्यहनत्क्रुद्धः परं लाघवमास्थितः ॥ १५ ॥  
ते वध्यमाना हरयो नाराचैर्भीमविक्रमाः ।  
सौमित्रिं शरणं प्राप्ताः प्रजापतिमिव प्रजाः ॥ १६ ॥  
ततः समरकोपेन ज्वलितो रघुनन्दनः ।  
चिच्छेद कार्मुकं तस्य दर्शयन्पाणिलाघवम् ॥ १७ ॥
</details>

<details><summary>मूलम्</summary>

ततो रथस्थमालोक्य सौमित्री रावणात्मजम् ।  
वानराश्च महावीर्या राक्षसश्च विभीषणः ॥  
विस्मयं परमं जग्मुर्लाघवात्तस्य धीमतः ॥ १३ ॥  
रावणिश्चापि संक्रुद्धो रणे वानरयूथपान् ।  
पातयामास बाणौघैः शतशोथ सहस्रशः ॥ १४ ॥  
स मण्डलीकृतधनू रावणिः समितिंजयः ।  
हरीनभ्यहनत्क्रुद्धः परं लाघवमास्थितः ॥ १५ ॥  
ते वध्यमाना हरयो नाराचैर्भीमविक्रमाः ।  
सौमित्रिं शरणं प्राप्ताः प्रजापतिमिव प्रजाः ॥ १६ ॥  
ततः समरकोपेन ज्वलितो रघुनन्दनः ।  
चिच्छेद कार्मुकं तस्य दर्शयन्पाणिलाघवम् ॥ १७ ॥
</details>

तत इत्यादिसार्धश्लोक एकान्वयः ॥ ततः तस्माद्युद्धप्रदेशात् ॥ १३-१७ ॥

<details open><summary>विश्वास-प्रस्तुतिः</summary>

सोन्यत्कार्मुकमादाय सज्यं चक्रे त्वरन्निव ।  
तदप्यस्य त्रिभिर्बाणैर्लक्ष्मणो निरकृन्तत ॥ १८ ॥  
अथैनं छिन्नधन्वानमाशीविषविषोपमैः ।  
विव्याधोरसि सौमित्री रावणिं पञ्चभिः शरैः ॥ १९ ॥  
ते तस्य कायं निर्भिद्य महाकार्मुकनिस्सृताः ।  
निपेतुर्धरणीं बाणा रक्ता इव महोरगाः ॥ २० ॥  
स भिन्नवर्मा रुधिरं वमन्वक्रेण रावणिः ।  
जग्राह कार्मुकश्रेष्ठं दृढज्यं बलवत्तरम् ॥ २१ ॥  
स लक्ष्मणं समुद्दिश्य परं लाघवमास्थितः ।  
ववर्ष शरवर्षाणि वर्षाणीव पुरन्दरः ॥ २२ ॥  
मुक्तमिन्द्रजिता तत्तु शरवर्षमरिन्दमः ।  
अवारयदसंभ्रान्तो लक्ष्मणः सुदुरासदम् ॥ २३ ॥
</details>

<details><summary>मूलम्</summary>

सोन्यत्कार्मुकमादाय सज्यं चक्रे त्वरन्निव ।  
तदप्यस्य त्रिभिर्बाणैर्लक्ष्मणो निरकृन्तत ॥ १८ ॥  
अथैनं छिन्नधन्वानमाशीविषविषोपमैः ।  
विव्याधोरसि सौमित्री रावणिं पञ्चभिः शरैः ॥ १९ ॥  
ते तस्य कायं निर्भिद्य महाकार्मुकनिस्सृताः ।  
निपेतुर्धरणीं बाणा रक्ता इव महोरगाः ॥ २० ॥  
स भिन्नवर्मा रुधिरं वमन्वक्रेण रावणिः ।  
जग्राह कार्मुकश्रेष्ठं दृढज्यं बलवत्तरम् ॥ २१ ॥  
स लक्ष्मणं समुद्दिश्य परं लाघवमास्थितः ।  
ववर्ष शरवर्षाणि वर्षाणीव पुरन्दरः ॥ २२ ॥  
मुक्तमिन्द्रजिता तत्तु शरवर्षमरिन्दमः ।  
अवारयदसंभ्रान्तो लक्ष्मणः सुदुरासदम् ॥ २३ ॥
</details>

त्वरन्निवेति । इवशब्दो वाक्यालंकारे । निरकृन्तत अच्छिनत् ॥ १८-२३ ॥

<details open><summary>विश्वास-प्रस्तुतिः</summary>

दर्शयामास च तदा रावणि रघुनन्दनः ।  
असंभ्रान्तो महातेजास्तदद्भुतमिवाभवत् ॥ २४ ॥
</details>

<details><summary>मूलम्</summary>

दर्शयामास च तदा रावणि रघुनन्दनः ।  
असंभ्रान्तो महातेजास्तदद्भुतमिवाभवत् ॥ २४ ॥
</details>

दर्शयामास पराक्रममिति शेषः ॥ २४ ॥

<details open><summary>विश्वास-प्रस्तुतिः</summary>

ततस्तान्राक्षसान्सर्वांस्त्रिभिरेकैकमाहवे ।  
अविध्यत्परमक्रुद्धः शीघ्रास्त्रं संप्रदर्शयन् ॥  
राक्षसेन्द्रसुतं चापि बाणौघैः समताडयत् ॥ २५ ॥
</details>

<details><summary>मूलम्</summary>

ततस्तान्राक्षसान्सर्वांस्त्रिभिरेकैकमाहवे ।  
अविध्यत्परमक्रुद्धः शीघ्रास्त्रं संप्रदर्शयन् ॥  
राक्षसेन्द्रसुतं चापि बाणौघैः समताडयत् ॥ २५ ॥
</details>

ततस्तानित्यादिसार्धश्लोक एकान्वयः ॥ शीघ्रास्त्रं शीघ्रमन्त्रम् ॥ २५ ॥

<details open><summary>विश्वास-प्रस्तुतिः</summary>

सोतिविद्धो बलवता शत्रुणा शेत्रुधातिना ।  
असक्तं प्रेषयामास लक्ष्मणाय बहूञ्शरान् ॥ २६ ॥
</details>

<details><summary>मूलम्</summary>

सोतिविद्धो बलवता शत्रुणा शेत्रुधातिना ।  
असक्तं प्रेषयामास लक्ष्मणाय बहूञ्शरान् ॥ २६ ॥
</details>

असतं अव्यासङ्गं अविलम्बितं वा ॥ २६ ॥

<details open><summary>विश्वास-प्रस्तुतिः</summary>

तानप्राप्ताञ्शितैर्बाणैश्चिच्छेद रघुनन्दनः ।  
सारथेरस्य च रणे रथिनो रथसत्तमः ।  
शिरो जहार धर्मात्मा भल्लेनानतपर्वणा ॥ २७ ॥
</details>

<details><summary>मूलम्</summary>

तानप्राप्ताञ्शितैर्बाणैश्चिच्छेद रघुनन्दनः ।  
सारथेरस्य च रणे रथिनो रथसत्तमः ।  
शिरो जहार धर्मात्मा भल्लेनानतपर्वणा ॥ २७ ॥
</details>

तानप्राप्तानित्यादिसार्धश्लोक एकान्वयः ॥ रथिनोस्य रावणेः सारथेरित्यन्वयः ॥ २७ ॥

<details open><summary>विश्वास-प्रस्तुतिः</summary>

असूतास्ते हयास्तत्र रथमूहुरविक्लबाः ।  
मण्डलान्यभिधावन्तस्तदद्भुतमिवाभवत् ॥ २८ ॥  
अमर्षवशमापन्नः सौमित्रिर्दृढविक्रमः ।  
प्रत्यविध्यद्धयांस्तस्य शरैर्वित्रासयन्रणे ॥ २९ ॥  
अमृष्यमाणस्तत्कर्म रावणस्य सुतो बली ।  
विव्याध दशभिर्बाणैः सौमित्रिं तममर्षणम् ॥ ३० ॥
</details>

<details><summary>मूलम्</summary>

असूतास्ते हयास्तत्र रथमूहुरविक्लबाः ।  
मण्डलान्यभिधावन्तस्तदद्भुतमिवाभवत् ॥ २८ ॥  
अमर्षवशमापन्नः सौमित्रिर्दृढविक्रमः ।  
प्रत्यविध्यद्धयांस्तस्य शरैर्वित्रासयन्रणे ॥ २९ ॥  
अमृष्यमाणस्तत्कर्म रावणस्य सुतो बली ।  
विव्याध दशभिर्बाणैः सौमित्रिं तममर्षणम् ॥ ३० ॥
</details>

अविक्लबाः अनाकुलाः । शिक्षापाटवातिशयादिति मन्तव्यम् ॥ २८-३० ॥

<details open><summary>विश्वास-प्रस्तुतिः</summary>

ते तस्य वज्रप्रतिमाः शराः सर्पविषोपमाः ।  
विलयं जग्मुराहत्य कवचं काञ्चनप्रभम् ॥ ३१ ॥
</details>

<details><summary>मूलम्</summary>

ते तस्य वज्रप्रतिमाः शराः सर्पविषोपमाः ।  
विलयं जग्मुराहत्य कवचं काञ्चनप्रभम् ॥ ३१ ॥
</details>

विलयं नाशम् ॥ ३१ ॥

<details open><summary>विश्वास-प्रस्तुतिः</summary>

अभेद्यकवचं मत्वा लक्ष्मणं रावणात्मजः ।  
ललाटे लक्ष्मणं बाणैः सुपुङ्खैस्त्रिभिरिन्द्रजित् ।  
अविध्यत्परमक्रुद्धः शीघ्रास्त्रं च प्रदर्शयन् ॥ ३२ ॥
</details>

<details><summary>मूलम्</summary>

अभेद्यकवचं मत्वा लक्ष्मणं रावणात्मजः ।  
ललाटे लक्ष्मणं बाणैः सुपुङ्खैस्त्रिभिरिन्द्रजित् ।  
अविध्यत्परमक्रुद्धः शीघ्रास्त्रं च प्रदर्शयन् ॥ ३२ ॥
</details>

अभेद्येत्यादिसार्धश्लोकः ॥ अभेद्यकवचमित्यनेन पूर्वकवचस्यत भग्नत्वात् कवचान्तरं धृतमिति गम्यते । शीघ्रास्त्रं च प्रदर्शयन् । आत्मनः शीघ्रास्त्रत्वं प्रदर्शयन्नित्यर्थः ॥ ३२ ॥

<details open><summary>विश्वास-प्रस्तुतिः</summary>

तैः पृषत्कैर्ललाटस्थैः शुशुभे रघुनन्दनः ।  
रणाग्रे समरश्लाघी त्रिशुङ्ग इव पर्वतः ॥ ३३ ॥
</details>

<details><summary>मूलम्</summary>

तैः पृषत्कैर्ललाटस्थैः शुशुभे रघुनन्दनः ।  
रणाग्रे समरश्लाघी त्रिशुङ्ग इव पर्वतः ॥ ३३ ॥
</details>

समरं श्लाघत इति समरश्लाधी । समरप्रिय इत्यर्थः । पृषत्कैः बाणैः ॥ ३३ ॥

<details open><summary>विश्वास-प्रस्तुतिः</summary>

स तथा ह्यार्दितो बाणै राक्षसेन महामृधे ।  
तमाशु प्रतिविव्याध लक्ष्मणः पञ्चभिः शरैः ॥  
विकृष्येन्द्रजितो युद्धे वदने शुभकुण्डले ॥ ३४ ॥
</details>

<details><summary>मूलम्</summary>

स तथा ह्यार्दितो बाणै राक्षसेन महामृधे ।  
तमाशु प्रतिविव्याध लक्ष्मणः पञ्चभिः शरैः ॥  
विकृष्येन्द्रजितो युद्धे वदने शुभकुण्डले ॥ ३४ ॥
</details>

स तथेत्यादिसार्धश्लोकएकान्वयः ॥ विकृष्य धनुराकृष्य ॥ ३४ ॥

<details open><summary>विश्वास-प्रस्तुतिः</summary>

लक्ष्मणेन्द्रजितौ वीरौ महाबलशरासनौ ।  
अन्योन्यं जघ्नुर्बाणैर्विशिखैर्भीमविक्रमौ ॥ ३५ ॥  
ततः शोणितदिग्धाङ्गौ लक्ष्मणेन्द्रजितावुभौ ।  
रणे तौ रेजतुर्वीरौ पुष्पिताविव किंशुकौ ॥ ३६ ॥
</details>

<details><summary>मूलम्</summary>

लक्ष्मणेन्द्रजितौ वीरौ महाबलशरासनौ ।  
अन्योन्यं जघ्नुर्बाणैर्विशिखैर्भीमविक्रमौ ॥ ३५ ॥  
ततः शोणितदिग्धाङ्गौ लक्ष्मणेन्द्रजितावुभौ ।  
रणे तौ रेजतुर्वीरौ पुष्पिताविव किंशुकौ ॥ ३६ ॥
</details>

लक्ष्मणेन्द्रजिताविति । विशिखैः विविधशिखैः । करवीरपत्राद्याकाराग्रैरित्यर्थः ॥ ३५–३६ ॥

<details open><summary>विश्वास-प्रस्तुतिः</summary>

तौ परस्परमभ्येत्य सर्वगात्रेषु धन्विनौ ।  
घोरैर्विव्यधतुर्बाणैः कृतभावावुभौ जये ॥ ३७ ॥  
ततः समरकोपेन संयुक्तो रावणात्मजः ।  
विभीषणं त्रिभिर्बाणैर्विव्याध वदने शुभे ॥ ३८ ॥  
अयोमुखैस्त्रिभिर्विद्धा राक्षसेन्द्रं विभीषणम् ।  
एकैकेनाभिविव्याध तान्सर्वान्हरियूथपान् ॥ ३९ ॥  
तस्मै दृढतरं क्रुद्धो जघान गदया हयान् ।  
विभीषणो महातेजा रावणेः स दुरात्मनः ॥ ४० ॥
</details>

<details><summary>मूलम्</summary>

तौ परस्परमभ्येत्य सर्वगात्रेषु धन्विनौ ।  
घोरैर्विव्यधतुर्बाणैः कृतभावावुभौ जये ॥ ३७ ॥  
ततः समरकोपेन संयुक्तो रावणात्मजः ।  
विभीषणं त्रिभिर्बाणैर्विव्याध वदने शुभे ॥ ३८ ॥  
अयोमुखैस्त्रिभिर्विद्धा राक्षसेन्द्रं विभीषणम् ।  
एकैकेनाभिविव्याध तान्सर्वान्हरियूथपान् ॥ ३९ ॥  
तस्मै दृढतरं क्रुद्धो जघान गदया हयान् ।  
विभीषणो महातेजा रावणेः स दुरात्मनः ॥ ४० ॥
</details>

जये कृतभावावित्यन्वयः ॥ ३७–४० ॥

<details open><summary>विश्वास-प्रस्तुतिः</summary>

स हताश्वादवप्लुत्य रथान्निहतसारथेः ।  
रथशक्तिं महातेजाः पितृव्याय मुमोच ह ॥ ४१ ॥  
तामापतन्तीं संप्रेक्ष्य सुमित्रानन्दवर्धनः ।  
चिच्छेद निशितैर्बाणैर्दशधा साऽपतद्भुवि ॥ ४२ ॥
</details>

<details><summary>मूलम्</summary>

स हताश्वादवप्लुत्य रथान्निहतसारथेः ।  
रथशक्तिं महातेजाः पितृव्याय मुमोच ह ॥ ४१ ॥  
तामापतन्तीं संप्रेक्ष्य सुमित्रानन्दवर्धनः ।  
चिच्छेद निशितैर्बाणैर्दशधा साऽपतद्भुवि ॥ ४२ ॥
</details>

रथशक्तिं रथेऽवस्थितां शक्तिम् ॥ ४१-४२ ॥

<details open><summary>विश्वास-प्रस्तुतिः</summary>

तस्मै दृढधनुः क्रुद्धो हताश्वाय विभीषणः ।  
वज्रस्पर्शसमान्पञ्च ससर्जोरसि मार्गणान् ॥ ४३ ॥
</details>

<details><summary>मूलम्</summary>

तस्मै दृढधनुः क्रुद्धो हताश्वाय विभीषणः ।  
वज्रस्पर्शसमान्पञ्च ससर्जोरसि मार्गणान् ॥ ४३ ॥
</details>

दृढधनुः दृढधन्वा । समासान्तविधेरनित्यत्वात्साधुः ॥ ४३ ॥

<details open><summary>विश्वास-प्रस्तुतिः</summary>

ते तस्य कायं निर्भिद्य रुक्मपुङ्खा निमित्तगाः ।  
बभूवुर्लोहितादिग्धा रक्ता इव महोरगाः ॥ ४४ ॥
</details>

<details><summary>मूलम्</summary>

ते तस्य कायं निर्भिद्य रुक्मपुङ्खा निमित्तगाः ।  
बभूवुर्लोहितादिग्धा रक्ता इव महोरगाः ॥ ४४ ॥
</details>

निमित्तगाः लक्ष्यगाः । वेध्यं लक्ष्यं शरव्यं च निमित्तं च समं विदुः इति निघण्टुः ॥ ४४ ॥

<details open><summary>विश्वास-प्रस्तुतिः</summary>

स पितृव्याय संक्रुद्ध इन्द्रजिच्छरमाददे ।  
उत्तमं रक्षसां मध्ये यमदत्तं महाबलः ॥ ४५ ॥
</details>

<details><summary>मूलम्</summary>

स पितृव्याय संक्रुद्ध इन्द्रजिच्छरमाददे ।  
उत्तमं रक्षसां मध्ये यमदत्तं महाबलः ॥ ४५ ॥
</details>

रक्षसां मध्ये आदद इत्यन्वयः ॥ ४५ ॥

<details open><summary>विश्वास-प्रस्तुतिः</summary>

तं समीक्ष्य महातेजा महेषुं तेन संहितम् ।  
लक्ष्मणोप्याददे बाणमन्यं भीमपराक्रमः ॥ ४६ ॥  
कुबेरण स्वयं स्वप्ने स्वस्मै दत्तं महात्मना ।  
दुर्जयं दुर्विषह्यं च सेन्द्रैरपि सुरासुरैः ॥ ४७ ॥  
तयोस्ते धनुषी श्रेष्ठे बाहुभिः परिघोपमैः ।  
विकृष्यमाणे बलवत्क्रौञ्चाविव चुकूजतुः ॥ ४८ ॥  
ताभ्यां तौ धनुषी श्रेष्ठे संहितौ सायकोत्तमौ ।  
विकृष्यमाणौ वीराभ्यां भृशं जज्वलतुः श्रिया ॥ ४९ ॥
</details>

<details><summary>मूलम्</summary>

तं समीक्ष्य महातेजा महेषुं तेन संहितम् ।  
लक्ष्मणोप्याददे बाणमन्यं भीमपराक्रमः ॥ ४६ ॥  
कुबेरण स्वयं स्वप्ने स्वस्मै दत्तं महात्मना ।  
दुर्जयं दुर्विषह्यं च सेन्द्रैरपि सुरासुरैः ॥ ४७ ॥  
तयोस्ते धनुषी श्रेष्ठे बाहुभिः परिघोपमैः ।  
विकृष्यमाणे बलवत्क्रौञ्चाविव चुकूजतुः ॥ ४८ ॥  
ताभ्यां तौ धनुषी श्रेष्ठे संहितौ सायकोत्तमौ ।  
विकृष्यमाणौ वीराभ्यां भृशं जज्वलतुः श्रिया ॥ ४९ ॥
</details>

तं समीक्ष्येत्यादिश्लोकद्वयमेकान्वयम् ॥ महात्मना अप्रमेयबुद्धिना । भाविवृत्तान्तज्ञेनेति यावत् ॥ ४६-४९ ॥

<details open><summary>विश्वास-प्रस्तुतिः</summary>

तौ भासयन्तावाकाशं धनुर्भ्यां विशिखौ च्युतौ ।  
मुखेन मुखमाहत्य संनिपेततुरोजसा ॥ ५० ॥
</details>

<details><summary>मूलम्</summary>

तौ भासयन्तावाकाशं धनुर्भ्यां विशिखौ च्युतौ ।  
मुखेन मुखमाहत्य संनिपेततुरोजसा ॥ ५० ॥
</details>

सन्निपेततुः संघर्षं प्राप्तौ ॥ ५० ॥

<details open><summary>विश्वास-प्रस्तुतिः</summary>

सन्निपातस्तयोरासीच्छरयोर्घोररूपयोः ।  
सधूमविस्फुलिङ्गश्च तज्जोग्निर्दारुणोऽभवत् ॥ ५१ ॥  
तौ महाग्रहसंकाशावन्योन्यं सन्निपत्य च ।  
संग्रामे शतधा यान्तौ मेदिन्यां विनिपेततुः ॥ ५२ ॥  
शरौ प्रतिहतौ दृष्ट्वा तावुभौ रणमूर्धनि ।  
व्रीडितौ जातरोषौ च लक्ष्मणेन्द्रजितौ तदा ॥ ५३ ॥  
सुसंरब्धस्तु सौमित्रिरस्त्रं वारुणमाददे ॥ ५४ ॥  
रौद्रं महेन्द्रजिद्युद्धे व्यसृजद्युधि निष्ठितः ।  
तेन तद्विहतं त्वस्त्रं वारुणं परमाद्भुतम् ॥ ५५ ॥
</details>

<details><summary>मूलम्</summary>

सन्निपातस्तयोरासीच्छरयोर्घोररूपयोः ।  
सधूमविस्फुलिङ्गश्च तज्जोग्निर्दारुणोऽभवत् ॥ ५१ ॥  
तौ महाग्रहसंकाशावन्योन्यं सन्निपत्य च ।  
संग्रामे शतधा यान्तौ मेदिन्यां विनिपेततुः ॥ ५२ ॥  
शरौ प्रतिहतौ दृष्ट्वा तावुभौ रणमूर्धनि ।  
व्रीडितौ जातरोषौ च लक्ष्मणेन्द्रजितौ तदा ॥ ५३ ॥  
सुसंरब्धस्तु सौमित्रिरस्त्रं वारुणमाददे ॥ ५४ ॥  
रौद्रं महेन्द्रजिद्युद्धे व्यसृजद्युधि निष्ठितः ।  
तेन तद्विहतं त्वस्त्रं वारुणं परमाद्भुतम् ॥ ५५ ॥
</details>

तज्जः सन्निपातजः ॥ ५१-५५ ॥

<details open><summary>विश्वास-प्रस्तुतिः</summary>

ततः क्रुद्धो महातेजा इन्द्रजित्समितिंजयः ।  
आग्नेयं संदधे दीप्तं स लोकं संक्षिपन्निव ॥ ५६ ॥
</details>

<details><summary>मूलम्</summary>

ततः क्रुद्धो महातेजा इन्द्रजित्समितिंजयः ।  
आग्नेयं संदधे दीप्तं स लोकं संक्षिपन्निव ॥ ५६ ॥
</details>

संक्षिपन् संहरन् ॥ ५६ ॥

<details open><summary>विश्वास-प्रस्तुतिः</summary>

सौरेणास्त्रेण तद्वीरो लक्ष्मणः प्रत्यवारयत् ॥ ५७ ॥  
अस्त्रं निवारितं दृष्ट्वा रावणिः क्रोधमूर्च्छितः ।  
आसुरं शत्रुनाशाय घोरमस्त्रं समाददे ॥ ५८ ॥
</details>

<details><summary>मूलम्</summary>

सौरेणास्त्रेण तद्वीरो लक्ष्मणः प्रत्यवारयत् ॥ ५७ ॥  
अस्त्रं निवारितं दृष्ट्वा रावणिः क्रोधमूर्च्छितः ।  
आसुरं शत्रुनाशाय घोरमस्त्रं समाददे ॥ ५८ ॥
</details>

सौरेण सूर्यदेवताकेन । सूर्यतिष्यागस्त्य इत्यादिना यलोपः ॥ ५७-५८ ॥

<details open><summary>विश्वास-प्रस्तुतिः</summary>

तस्माच्चापाद्विनिष्पेतुर्भास्वराः कूटमुद्गराः ।  
शूलानि च भुशुण्ड्यश्च गदाः खड़ाः परश्वधाः ॥ ५९ ॥
</details>

<details><summary>मूलम्</summary>

तस्माच्चापाद्विनिष्पेतुर्भास्वराः कूटमुद्गराः ।  
शूलानि च भुशुण्ड्यश्च गदाः खड़ाः परश्वधाः ॥ ५९ ॥
</details>

तस्मादिति । असुरास्त्रप्रयोगाद्धेतोः । चापात् इन्द्रजिद्धनुषोपादानात् । कूटमुद्गरादयो विनिष्पेतुरित्यन्वयः । भुशुण्ड्यः मुसलविशेषाः ॥ ५९ ॥

<details open><summary>विश्वास-प्रस्तुतिः</summary>

तद्दृष्ट्वा लक्ष्मणः सख्ये घोरैमस्रमथासुरम् ।  
अवार्यं सर्वभूतानां सर्वशत्रुविनाशनम् ॥  
माहेश्वरेण द्युतिमांस्तदस्रं प्रत्यवारयत् ॥ ६० ॥  
तयोः सुतुमुलं युद्धं संबभूवाद्भुतोपमम् ।  
गगनस्थानि भूतानि लक्ष्मणं पर्यवारयन् ॥ ६१ ॥
</details>

<details><summary>मूलम्</summary>

तद्दृष्ट्वा लक्ष्मणः सख्ये घोरैमस्रमथासुरम् ।  
अवार्यं सर्वभूतानां सर्वशत्रुविनाशनम् ॥  
माहेश्वरेण द्युतिमांस्तदस्रं प्रत्यवारयत् ॥ ६० ॥  
तयोः सुतुमुलं युद्धं संबभूवाद्भुतोपमम् ।  
गगनस्थानि भूतानि लक्ष्मणं पर्यवारयन् ॥ ६१ ॥
</details>

तदृष्ट्वेत्यादिसार्धश्लोक एकान्वयः ॥ क्रियाद्वयार्थं तदस्त्रमिति द्विरुक्तिः ॥ ६०-६१ ॥

<details open><summary>विश्वास-प्रस्तुतिः</summary>

भैरवाभिरुते भीमे युद्धे वानररक्षसाम् ।  
भूतैर्बहुभिराकाशं विस्मितैरावृतं बभौ ॥ ६२ ॥  
ऋषयः पितरो देवा गन्धर्वा गरुडोरगाः ।  
शतक्रतुं पुरस्कृत्य ररक्षुर्लक्ष्मणं रणे ॥ ६२ ॥  
अथान्यं मार्गणश्रेष्ठं संदधे राघवानुजः ।  
हुताशनसमस्पर्शं रावणारत्मजदारणम् ॥ ६४ ॥
</details>

<details><summary>मूलम्</summary>

भैरवाभिरुते भीमे युद्धे वानररक्षसाम् ।  
भूतैर्बहुभिराकाशं विस्मितैरावृतं बभौ ॥ ६२ ॥  
ऋषयः पितरो देवा गन्धर्वा गरुडोरगाः ।  
शतक्रतुं पुरस्कृत्य ररक्षुर्लक्ष्मणं रणे ॥ ६२ ॥  
अथान्यं मार्गणश्रेष्ठं संदधे राघवानुजः ।  
हुताशनसमस्पर्शं रावणारत्मजदारणम् ॥ ६४ ॥
</details>

भैरवाभिरुते भयंकरशब्दे ररक्षुः । जय जयेत्याद्युक्तिभिरित्यर्थः ॥ ६२-६४ ॥

<details open><summary>विश्वास-प्रस्तुतिः</summary>

सुपत्रमनुवृत्ताङ्गं सुपर्वाणं सुसंस्थितम् ।  
सुवर्णविकृतं वीरः शरीरान्तकरं शरम् ॥ ६५ ॥  
दुरावारं दुर्विषह्यं राक्षसानां भयावहम् ।  
आशीविषविषप्रख्यं देवसङ्घैः समर्चितम् ॥ ६६ ॥  
येन शक्रो महातेजा दनवानजयत्प्रभुः ।  
पुरा दैवासुरे युद्धे वीर्यवान्हरिवाहनः ॥ ६७ ॥  
तदैन्द्रमस्रं सौमित्रिः संयुगेष्वपराजितम् ।  
शरश्रेष्ठं धनुःश्रेष्ठे नरश्रेष्ठोऽभिसंदघे ॥ ६८ ॥
</details>

<details><summary>मूलम्</summary>

सुपत्रमनुवृत्ताङ्गं सुपर्वाणं सुसंस्थितम् ।  
सुवर्णविकृतं वीरः शरीरान्तकरं शरम् ॥ ६५ ॥  
दुरावारं दुर्विषह्यं राक्षसानां भयावहम् ।  
आशीविषविषप्रख्यं देवसङ्घैः समर्चितम् ॥ ६६ ॥  
येन शक्रो महातेजा दनवानजयत्प्रभुः ।  
पुरा दैवासुरे युद्धे वीर्यवान्हरिवाहनः ॥ ६७ ॥  
तदैन्द्रमस्रं सौमित्रिः संयुगेष्वपराजितम् ।  
शरश्रेष्ठं धनुःश्रेष्ठे नरश्रेष्ठोऽभिसंदघे ॥ ६८ ॥
</details>

सुपत्रमित्यादिचतुःश्लोक्येकान्वया ॥ अनुवृत्ताङ्गं वर्तुलस्वरूपं । सुसंस्थितं सुसंस्थानं । सुवर्णविकृतं सुवर्णविचित्रितं । हरिवाहनः हरितवर्णाश्वः । ऐन्द्रमस्त्रं ऐन्द्रास्त्रमन्त्रयोजितम् ॥ ६५-६८ ॥

<details open><summary>विश्वास-प्रस्तुतिः</summary>

संधायामित्रदलनं विचकर्ष शरासनम् ।  
सज्यमायम्य दुर्धर्षं कालो लोकक्षये यथा ॥ ६९ ॥  
संधाय धनुषि श्रेष्ठे विकर्दन्निदमब्रवीत् ।  
लक्ष्मीवाँलक्ष्मणो वाक्यमर्थसाधकमात्मनः ॥ ७० ॥  
धर्मात्मा सत्यसंघश्च रामो दाशरथिर्यदि ।  
पौरुषे चाप्रतिद्वन्द्वः शरैनं जहि रावणिम् ॥ ७१ ॥
</details>

<details><summary>मूलम्</summary>

संधायामित्रदलनं विचकर्ष शरासनम् ।  
सज्यमायम्य दुर्धर्षं कालो लोकक्षये यथा ॥ ६९ ॥  
संधाय धनुषि श्रेष्ठे विकर्दन्निदमब्रवीत् ।  
लक्ष्मीवाँलक्ष्मणो वाक्यमर्थसाधकमात्मनः ॥ ७० ॥  
धर्मात्मा सत्यसंघश्च रामो दाशरथिर्यदि ।  
पौरुषे चाप्रतिद्वन्द्वः शरैनं जहि रावणिम् ॥ ७१ ॥
</details>

अमित्रदलनं शत्रुनाशनं । कालः यमः ॥ ६९-७१ ॥

<details open><summary>विश्वास-प्रस्तुतिः</summary>

इत्युक्त्वा बाणमाकर्णं विकृष्य तमजिह्नगम् ।  
लक्ष्मणः समरे वीरः ससर्जेन्द्रजितं प्रति ।  
ऐन्द्रास्त्रेण समायोज्य लक्ष्मणः परवीरहा ॥ ७२ ॥
</details>

<details><summary>मूलम्</summary>

इत्युक्त्वा बाणमाकर्णं विकृष्य तमजिह्नगम् ।  
लक्ष्मणः समरे वीरः ससर्जेन्द्रजितं प्रति ।  
ऐन्द्रास्त्रेण समायोज्य लक्ष्मणः परवीरहा ॥ ७२ ॥
</details>

इत्युक्त्वेत्यादिसार्धश्लोक एकान्वयः ॥ बाणमैन्द्रास्त्रमन्त्रेण समायोज्य ससर्जेत्यन्वयः । एको लक्ष्मणशब्दो लक्ष्मीयुक्तवचनः । लक्ष्मीवॉल्लक्ष्मणः श्रीलः श्रीमान् इत्यमरः ॥ ७२ ॥

<details open><summary>विश्वास-प्रस्तुतिः</summary>

स शिरः सशिरस्त्राणं श्रीमज्वलितकुण्डलम् ।  
प्रमथ्येन्द्रजितः कायात्पातयामास भूतले ॥ ७३ ॥  
तद्राक्षसतनूजस्य छिन्नस्कन्धं शिरो महत् ।  
तपनीयनिमं भूमौ ददृशे रुधिरोक्षितम् ॥ ७४ ॥
</details>

<details><summary>मूलम्</summary>

स शिरः सशिरस्त्राणं श्रीमज्वलितकुण्डलम् ।  
प्रमथ्येन्द्रजितः कायात्पातयामास भूतले ॥ ७३ ॥  
तद्राक्षसतनूजस्य छिन्नस्कन्धं शिरो महत् ।  
तपनीयनिमं भूमौ ददृशे रुधिरोक्षितम् ॥ ७४ ॥
</details>

सः बाणः ॥ ७३-७४ ॥

<details open><summary>विश्वास-प्रस्तुतिः</summary>

हतस्तु निपपाताशु घरण्यां रावणात्मजः ।  
कवची सशिरस्त्राणो विध्वस्तः सशरासनः ॥ ७५ ॥  
चुक्रुशुस्ते ततः सर्वे वानराः सविभीषणाः ।  
हृष्यन्तो निहते तस्मिन्देवा वृत्रवधे यथा ॥ ७६ ॥  
अथान्तरिक्षे देवानामृषीणां च महात्मनाम् ।  
अभिजज्ञे च सन्नादो गन्धर्वाप्सरसामपि ॥ ७७ ॥  
पतितं तमभिज्ञाय राक्षसी सा महाचमूः ।  
वध्यमाना दिशो भेजे हरिभिर्जितकाशिभिः ॥ ७८ ॥  
वानरैर्वध्यमानास्ते शस्त्राण्युत्सृज्य राक्षसाः ।  
लङ्कामभिमुखाः सस्रुर्नष्टसंज्ञाः प्रधाविताः ॥ ७९ ॥  
दुद्रुवुर्बहुधा भीता राक्षसाः शतशो दिशः ।  
त्यक्त्वा प्रहरणान्सर्वे पट्टिशासिपरश्वधान् ॥ ८० ॥  
केचिल्लङ्कां परित्रस्ताः प्रविष्टा वानरार्दिताः ।  
समुद्रे पतिताः केचित्केचित्पर्वतमाश्रिताः ॥ ८१ ॥  
इतमिन्द्रजितं दृष्ट्वा शयानं समरक्षितौ ।  
राक्षसानां सहस्रेषु न कश्चित्प्रत्यदृश्यत ॥ ८२ ॥  
यथास्तंगत आदित्ये नावतिष्ठन्ति रश्मयः ।  
तथा तस्मिन्निपतिते राक्षसास्ते गता दिशः ॥ ८३ ॥
</details>

<details><summary>मूलम्</summary>

हतस्तु निपपाताशु घरण्यां रावणात्मजः ।  
कवची सशिरस्त्राणो विध्वस्तः सशरासनः ॥ ७५ ॥  
चुक्रुशुस्ते ततः सर्वे वानराः सविभीषणाः ।  
हृष्यन्तो निहते तस्मिन्देवा वृत्रवधे यथा ॥ ७६ ॥  
अथान्तरिक्षे देवानामृषीणां च महात्मनाम् ।  
अभिजज्ञे च सन्नादो गन्धर्वाप्सरसामपि ॥ ७७ ॥  
पतितं तमभिज्ञाय राक्षसी सा महाचमूः ।  
वध्यमाना दिशो भेजे हरिभिर्जितकाशिभिः ॥ ७८ ॥  
वानरैर्वध्यमानास्ते शस्त्राण्युत्सृज्य राक्षसाः ।  
लङ्कामभिमुखाः सस्रुर्नष्टसंज्ञाः प्रधाविताः ॥ ७९ ॥  
दुद्रुवुर्बहुधा भीता राक्षसाः शतशो दिशः ।  
त्यक्त्वा प्रहरणान्सर्वे पट्टिशासिपरश्वधान् ॥ ८० ॥  
केचिल्लङ्कां परित्रस्ताः प्रविष्टा वानरार्दिताः ।  
समुद्रे पतिताः केचित्केचित्पर्वतमाश्रिताः ॥ ८१ ॥  
इतमिन्द्रजितं दृष्ट्वा शयानं समरक्षितौ ।  
राक्षसानां सहस्रेषु न कश्चित्प्रत्यदृश्यत ॥ ८२ ॥  
यथास्तंगत आदित्ये नावतिष्ठन्ति रश्मयः ।  
तथा तस्मिन्निपतिते राक्षसास्ते गता दिशः ॥ ८३ ॥
</details>

कवचीति । कवचादिभिः सह विध्वस्तः इतः धरण्यां निपपातेत्यन्वयः ॥ ७५-८३ ॥

<details open><summary>विश्वास-प्रस्तुतिः</summary>

शान्तरश्मिरिवादित्यो निर्वाण इव पावकः ।  
स बभूव महातेजा व्यपास्तगतजीवितः ॥ ८४ ॥
</details>

<details><summary>मूलम्</summary>

शान्तरश्मिरिवादित्यो निर्वाण इव पावकः ।  
स बभूव महातेजा व्यपास्तगतजीवितः ॥ ८४ ॥
</details>

व्यपास्तगतजीवितः व्यपास्तो विक्षिप्ताङ्गो गतजीवितश्च, सः शान्तरश्मिरादित्य इव । निर्वाणः शान्तः । पावक इव च बभूव । निस्तेजस्कोऽभूदित्यर्थः ॥ ८४ ॥

<details open><summary>विश्वास-प्रस्तुतिः</summary>

प्रशान्तपीडाबहुलो नष्टारिष्टः प्रतापवान् ।  
बभूव लोकः पतिते राक्षसेन्द्रसुते तदा ॥ ८५ ॥  
हर्षं च शक्रो भगवान्सह सर्वैः सुरर्षभैः ।  
जगाम निहते तस्मिन्राक्षसे पापकर्मणि ॥ ८६ ॥
</details>

<details><summary>मूलम्</summary>

प्रशान्तपीडाबहुलो नष्टारिष्टः प्रतापवान् ।  
बभूव लोकः पतिते राक्षसेन्द्रसुते तदा ॥ ८५ ॥  
हर्षं च शक्रो भगवान्सह सर्वैः सुरर्षभैः ।  
जगाम निहते तस्मिन्राक्षसे पापकर्मणि ॥ ८६ ॥
</details>

प्रशान्तेति । इदमारभ्य लोकविशेषणं । प्रशान्तपीडाबहुलः प्रशान्तबहुलपीडः । प्रतापवान् सूर्यप्रकाशवान् । पूर्वं भयेन मन्दसूर्यत्वात् ॥ ८५-८६ ॥

<details open><summary>विश्वास-प्रस्तुतिः</summary>

आकाशे चापि देवानां शुश्रुवे दुन्दुभिस्वनः ।  
नृत्यद्भिरप्सरोभिश्च गन्धर्वैश्च महात्मभिः ॥ ८७ ॥
</details>

<details><summary>मूलम्</summary>

आकाशे चापि देवानां शुश्रुवे दुन्दुभिस्वनः ।  
नृत्यद्भिरप्सरोभिश्च गन्धर्वैश्च महात्मभिः ॥ ८७ ॥
</details>

अप्सरोभिर्गन्धर्वैश्च कृतनर्तनगानजन्यस्वनः शुश्रुव इत्यर्थः । नृत्यद्भिरित्यत्र ङीबभावः आर्षः ॥ ८७ ॥

<details open><summary>विश्वास-प्रस्तुतिः</summary>

ववृषुः पुष्पवर्षाणि तदद्भुतमभूत्तदा ।  
प्रशशंसुर्हते तस्मिन्राक्षसे क्रूरकर्मणि ॥  
शुद्धा आपो दिशश्चैव जहृषुर्दैत्यदानवाः ॥ ८८ ॥
</details>

<details><summary>मूलम्</summary>

ववृषुः पुष्पवर्षाणि तदद्भुतमभूत्तदा ।  
प्रशशंसुर्हते तस्मिन्राक्षसे क्रूरकर्मणि ॥  
शुद्धा आपो दिशश्चैव जहृषुर्दैत्यदानवाः ॥ ८८ ॥
</details>

ववृषुरिति । अत्रापि देवाः कर्तारः । ववृषुः प्रशशंसुश्च ॥ ८८ ॥

<details open><summary>विश्वास-प्रस्तुतिः</summary>

आजग्मुः पतिते तस्मिन्सर्वलोकभयावहे ।  
ऊचुश्च सहिताः सर्वे देवगन्धर्वदानवाः ।  
विज्वराः शान्तकलुषा ब्राह्मणा विचरन्त्विति ॥ ८९ ॥  
ततोऽभ्यनन्दन् संहृष्टाः समरे हरियूथपाः ।  
तमप्रतिबलं दृष्ट्वा हतं नैर्ऋतपुङ्गवम् ॥ ९० ॥  
विभीषणो हनूमांच जाम्बवांश्चर्क्षयूथपः ।  
विजयेनाभिनन्दन्तस्तुष्टुवुश्चापि लक्ष्मणम् ॥ ९१ ॥  
क्ष्वेलन्तश्च नदन्तश्च गर्जन्तश्च प्लवङ्गमाः ।  
लब्धलक्षा रघुसुतं परिवार्योपतस्थिरे ९२ ॥
</details>

<details><summary>मूलम्</summary>

आजग्मुः पतिते तस्मिन्सर्वलोकभयावहे ।  
ऊचुश्च सहिताः सर्वे देवगन्धर्वदानवाः ।  
विज्वराः शान्तकलुषा ब्राह्मणा विचरन्त्विति ॥ ८९ ॥  
ततोऽभ्यनन्दन् संहृष्टाः समरे हरियूथपाः ।  
तमप्रतिबलं दृष्ट्वा हतं नैर्ऋतपुङ्गवम् ॥ ९० ॥  
विभीषणो हनूमांच जाम्बवांश्चर्क्षयूथपः ।  
विजयेनाभिनन्दन्तस्तुष्टुवुश्चापि लक्ष्मणम् ॥ ९१ ॥  
क्ष्वेलन्तश्च नदन्तश्च गर्जन्तश्च प्लवङ्गमाः ।  
लब्धलक्षा रघुसुतं परिवार्योपतस्थिरे ९२ ॥
</details>

आजग्मुरित्यादिसार्धश्लोक एकान्वयः ॥ देवगन्धर्वदानवाः आजग्मुः विचरन्त्वित्यूचु -श्चेति संबन्धः ॥ ८९-९२ ॥

<details open><summary>विश्वास-प्रस्तुतिः</summary>

लाङ्गूलानि प्रविध्यन्तः स्फोटयन्तश्च वानराः ।  
लक्ष्मणो जयतीत्येवं वाक्यं विभावयंस्तदा ॥ ९३ ॥  
अन्योन्यं च समाश्लिष्य कपयो हृष्टमानसाः ।  
चक्रुरुच्चावचगुणा राघवाश्रयजाः कथाः ॥ ९४ ॥
</details>

<details><summary>मूलम्</summary>

लाङ्गूलानि प्रविध्यन्तः स्फोटयन्तश्च वानराः ।  
लक्ष्मणो जयतीत्येवं वाक्यं विभावयंस्तदा ॥ ९३ ॥  
अन्योन्यं च समाश्लिष्य कपयो हृष्टमानसाः ।  
चक्रुरुच्चावचगुणा राघवाश्रयजाः कथाः ॥ ९४ ॥
</details>

विश्रावयन् व्यश्रावयन् ॥ ९३-९४ ॥

<details open><summary>विश्वास-प्रस्तुतिः</summary>

तदसुकरमथाभिवीक्ष्य हृष्टाः प्रियसुहृदो युधि लक्ष्मणस्य कर्म ।  
परममुपलभन्मनःप्रहर्षं विनिहतमिन्द्ररिपुं निशम्य देवाः ॥ ९५ ॥
</details>

<details><summary>मूलम्</summary>

तदसुकरमथाभिवीक्ष्य हृष्टाः प्रियसुहृदो युधि लक्ष्मणस्य कर्म ।  
परममुपलभन्मनःप्रहर्षं विनिहतमिन्द्ररिपुं निशम्य देवाः ॥ ९५ ॥
</details>

असुकरं दुष्करं । सर्वेषां प्राणप्रतिष्ठापकमिति वा । प्रियसुहृदः सर्वप्रियसुहृदः । उपलभन्नित्यत्र अडात्मनेपदाभावावार्षौ । देवाः इन्द्रंरिपुं विनिहतं निशम्य परमं मनःप्रहर्ष उपलभन् उपालभन्त । अथ असुकरं तत् इन्द्रजिद्धननं । प्रियसुहृदः लक्ष्मणस्य । कर्म कृतिविषयभूतं । अभिवीक्ष्य हृष्टाः विस्मिताः । आसन्निति शेषः । विस्मितप्रति घातयोश्चेति वक्तव्यं इति हृषेः पाक्षिक इडभावः । देवाश्चारणादिमुखेन प्रथम मिन्द्रजिद्धननं संतुष्टाः सन्तः पश्चात्तस्यात्यन्ताशक्यत्वादतथ्यं मन्वाना युद्धभूमिमागत्य तत्प्रत्यक्षीकृत्य विस्मिता आसन्निति भावः ॥ ९५ ॥

<details open><summary>विश्वास-प्रस्तुतिः</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे एकनवतितमः सर्गः ॥ ९१ ॥  
इति श्रीगोविन्दराजविरचिते श्रीमद्रामायणभूषणे रत्नकिरीटाख्याने काण्डव्याख्याने एकनवतितमः सर्गः ॥ ९१ ॥
</details>

<details><summary>मूलम्</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे एकनवतितमः सर्गः ॥ ९१ ॥  
इति श्रीगोविन्दराजविरचिते श्रीमद्रामायणभूषणे रत्नकिरीटाख्याने काण्डव्याख्याने एकनवतितमः सर्गः ॥ ९१ ॥
</details>

