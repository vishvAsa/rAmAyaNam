+++
title = "०७८ रावणेन मकराक्षप्रेषणम्"
title_english = "078 Ravana orders Makaraksha"

+++

<details open><summary>विश्वास-प्रस्तुतिः</summary>

श्रीमद्रामायणे वाल्मीकीये आदिकाव्ये युद्धकाण्डे अष्टसप्ततितमः सर्गः
</details>

<details><summary>मूलम्</summary>

श्रीमद्रामायणे वाल्मीकीये आदिकाव्ये युद्धकाण्डे अष्टसप्ततितमः सर्गः
</details>

<details><summary>विषयाः</summary>

रावणप्रेरणया समरायनिस्सरतिमकराक्षे राक्षसैस्तत्समयसमुद्भूतदुर्निमित्तनिरीक्षणेपि तदलक्षीकरणेनरणाय तदनुसरणम् ॥ १ ॥

</details>

<details open><summary>विश्वास-प्रस्तुतिः</summary>

निकुम्भं च हतं श्रुत्वा कुम्भं च विनिपातितम् ।  
रावणः परमामर्षी प्रजज्वालानलो यथा ॥ १ ॥
</details>

<details><summary>मूलम्</summary>

निकुम्भं च हतं श्रुत्वा कुम्भं च विनिपातितम् ।  
रावणः परमामर्षी प्रजज्वालानलो यथा ॥ १ ॥
</details>

अथ मकराक्षनिर्गमोष्टसप्ततितमे, प्रथमपक्षे अयं दशम्यां प्रातः, द्वितीयपक्षे तु दशम्यां प्रातरारभ्य कम्पनवधप्रहस्तवधरावणमुकुटभङ्गकुम्भकर्णप्रबोधतद्वधाः, अथापराह्ने ब्रह्मास्त्र -बन्धः रात्रौ तन्मोक्षलङ्कादहनकुम्भनिकुम्भयूपाक्षशोणिताक्षप्रजङ्घ कम्पनमकराक्षवधाः- निकुम्भं चेत्यादि ॥ १ ॥

<details open><summary>विश्वास-प्रस्तुतिः</summary>

नैऋतः क्रोधशोकाभ्यां द्वाभ्यां तु परिमूर्छितः ।  
खरपुत्रं विशालाक्षं मकराक्षमचोदयत् ॥ २ ॥  
गच्छ पुत्र मयाऽऽज्ञप्तो बलेनाभिसमन्वितः ।  
राघवं लक्ष्मणं चैव जहि तांश्च वनौकसः ॥ ३ ॥  
रावणस्य वचः श्रुत्वा शूरमानी खरात्मजः ।  
बाढमित्यत्रवीद्धृष्टो मकराक्षो निशाचरः ॥ ४ ॥  
सोभिवाद्य दशग्रीवं कृत्वा चापि प्रदक्षिणम् ।  
निर्जगाम गृहाच्छुभ्राद्रावणस्याज्ञया बली ॥ ५ ॥
</details>

<details><summary>मूलम्</summary>

नैऋतः क्रोधशोकाभ्यां द्वाभ्यां तु परिमूर्छितः ।  
खरपुत्रं विशालाक्षं मकराक्षमचोदयत् ॥ २ ॥  
गच्छ पुत्र मयाऽऽज्ञप्तो बलेनाभिसमन्वितः ।  
राघवं लक्ष्मणं चैव जहि तांश्च वनौकसः ॥ ३ ॥  
रावणस्य वचः श्रुत्वा शूरमानी खरात्मजः ।  
बाढमित्यत्रवीद्धृष्टो मकराक्षो निशाचरः ॥ ४ ॥  
सोभिवाद्य दशग्रीवं कृत्वा चापि प्रदक्षिणम् ।  
निर्जगाम गृहाच्छुभ्राद्रावणस्याज्ञया बली ॥ ५ ॥
</details>

परिमूर्च्छितः व्याप्तः ॥ २-५ ॥

<details open><summary>विश्वास-प्रस्तुतिः</summary>

समीपस्थं बलाध्यक्षं खरपुत्रोऽब्रवीदिदम् ।  
रथश्चानीयतां शीघ्रं सैन्यं चाहूयतां त्वरात् ॥ ६ ॥
</details>

<details><summary>मूलम्</summary>

समीपस्थं बलाध्यक्षं खरपुत्रोऽब्रवीदिदम् ।  
रथश्चानीयतां शीघ्रं सैन्यं चाहूयतां त्वरात् ॥ ६ ॥
</details>

त्वरातूत्वरया ॥ ६ ॥

<details open><summary>विश्वास-प्रस्तुतिः</summary>

तस्य तद्वचनं श्रुत्वा बलाध्यक्षो निशाचरः ।  
स्यन्दनं च बलं चैव समीपं प्रत्यपादयत् ॥ ७ ॥
</details>

<details><summary>मूलम्</summary>

तस्य तद्वचनं श्रुत्वा बलाध्यक्षो निशाचरः ।  
स्यन्दनं च बलं चैव समीपं प्रत्यपादयत् ॥ ७ ॥
</details>

प्रत्यपादयत् प्रापयत् ॥ ७ ॥

<details open><summary>विश्वास-प्रस्तुतिः</summary>

प्रदक्षिणं रथं कृत्वा आरुरोह निशाचरः ।  
सूतं संचोदयामास शीघ्रं मे रथमावह ॥ ८ ॥
</details>

<details><summary>मूलम्</summary>

प्रदक्षिणं रथं कृत्वा आरुरोह निशाचरः ।  
सूतं संचोदयामास शीघ्रं मे रथमावह ॥ ८ ॥
</details>

आवह चोदय । अत्रेतिकरणं द्रष्टव्यम् ॥ ८ ॥

<details open><summary>विश्वास-प्रस्तुतिः</summary>

अथ तान्राक्षसान्सर्वान्मकराक्षोऽब्रवीदिदम् ।  
यूयं सर्वे प्रयुध्यध्वं पुरस्तान्मम राक्षसाः ॥ ९ ॥  
अहं राक्षसराजेन रावणेन महात्मना ।  
आज्ञप्तः समरे हन्तुं तावुभौ रामलक्ष्मणौ ॥ १० ॥  
अद्य रामं वधिष्यामि लक्ष्मणं च निशाचराः ।  
शाखामृगं च सुग्रीवं वानरांश्च शरोत्तमैः ॥ ११ ॥  
अद्य शूलनिपातैश्च वानराणां महाचमूम् ।  
प्रदहिष्यामि संप्राप्तः शुष्केन्धनमिवानलः ॥ १२ ॥
</details>

<details><summary>मूलम्</summary>

अथ तान्राक्षसान्सर्वान्मकराक्षोऽब्रवीदिदम् ।  
यूयं सर्वे प्रयुध्यध्वं पुरस्तान्मम राक्षसाः ॥ ९ ॥  
अहं राक्षसराजेन रावणेन महात्मना ।  
आज्ञप्तः समरे हन्तुं तावुभौ रामलक्ष्मणौ ॥ १० ॥  
अद्य रामं वधिष्यामि लक्ष्मणं च निशाचराः ।  
शाखामृगं च सुग्रीवं वानरांश्च शरोत्तमैः ॥ ११ ॥  
अद्य शूलनिपातैश्च वानराणां महाचमूम् ।  
प्रदहिष्यामि संप्राप्तः शुष्केन्धनमिवानलः ॥ १२ ॥
</details>

अथतानित्यादिचतुःश्लोक्येकान्वया ॥ ९ – १२ ॥

<details open><summary>विश्वास-प्रस्तुतिः</summary>

मकराक्षस्य तच्छ्रुत्वा वचनं ते निशाचराः ।  
सर्वे नानायुधोपेता बलवन्तः समागताः ॥ १३ ॥
</details>

<details><summary>मूलम्</summary>

मकराक्षस्य तच्छ्रुत्वा वचनं ते निशाचराः ।  
सर्वे नानायुधोपेता बलवन्तः समागताः ॥ १३ ॥
</details>

समागताः समाजग्मुः ॥ १३ ॥

<details open><summary>विश्वास-प्रस्तुतिः</summary>

ते कामरूपिणः सर्वे दंष्ट्रिणः पिङ्गलेक्षणाः ।  
मातङ्गा इव नर्दन्तो ध्वस्तकेशा भयानकाः ॥ १४ ॥  
परिवार्य महाकाया महाकायं खरात्मजम् ।  
अभिजग्मुस्ततो हृष्टाश्चालयन्तो वसुन्धराम् ॥ १५ ॥  
शङ्खभेरीसहस्राणामाहतानां समन्ततः ।  
क्ष्वेलितास्फोटितानां च ततः शब्दो महानभूत् ॥ १६ ॥
</details>

<details><summary>मूलम्</summary>

ते कामरूपिणः सर्वे दंष्ट्रिणः पिङ्गलेक्षणाः ।  
मातङ्गा इव नर्दन्तो ध्वस्तकेशा भयानकाः ॥ १४ ॥  
परिवार्य महाकाया महाकायं खरात्मजम् ।  
अभिजग्मुस्ततो हृष्टाश्चालयन्तो वसुन्धराम् ॥ १५ ॥  
शङ्खभेरीसहस्राणामाहतानां समन्ततः ।  
क्ष्वेलितास्फोटितानां च ततः शब्दो महानभूत् ॥ १६ ॥
</details>

ते कामरूपिण इत्यादिश्लोकद्वयमेकान्वयम् ॥ १४–१६ ॥

<details open><summary>विश्वास-प्रस्तुतिः</summary>

प्रभ्रष्टोथ करात्तस्य प्रतोदः सारथेस्तदा ।  
पपात सहसा चैव ध्वजस्तस्य च रक्षसः ॥ १७ ॥
</details>

<details><summary>मूलम्</summary>

प्रभ्रष्टोथ करात्तस्य प्रतोदः सारथेस्तदा ।  
पपात सहसा चैव ध्वजस्तस्य च रक्षसः ॥ १७ ॥
</details>

करात्तस्य आत्तकरस्य वशीकृतकरस्य । लघुहस्तस्येति यावत् ॥ १७ ॥

<details open><summary>विश्वास-प्रस्तुतिः</summary>

तस्य ते रथयुक्ताश्च हया विक्रमवर्जिताः ।  
चरणैराकुलैर्गत्वा दीनाः सास्रमुखा ययुः ॥ १८ ॥
</details>

<details><summary>मूलम्</summary>

तस्य ते रथयुक्ताश्च हया विक्रमवर्जिताः ।  
चरणैराकुलैर्गत्वा दीनाः सास्रमुखा ययुः ॥ १८ ॥
</details>

विक्रमवर्जिताः विविधपदन्यासविरहिताः । प्रथममाकुलैश्चरणैर्गत्वा पश्चाद्ययुरित्यर्थः ॥ १८ ॥

<details open><summary>विश्वास-प्रस्तुतिः</summary>

प्रवाति पवनस्तस्मिन्सपासः खरदारुणः ।  
निर्याणे तस्य रौद्रस्य मकराक्षस्य दुर्मतेः ॥ १९ ॥
</details>

<details><summary>मूलम्</summary>

प्रवाति पवनस्तस्मिन्सपासः खरदारुणः ।  
निर्याणे तस्य रौद्रस्य मकराक्षस्य दुर्मतेः ॥ १९ ॥
</details>

सपांसुः अतएव खरदारुणः खरः परुषः दारुणो भयंकरश्च ॥ १९ ॥

<details open><summary>विश्वास-प्रस्तुतिः</summary>

तानि दृष्ट्वा निमित्तानि राक्षसा वीर्यवत्तमाः ।  
अचिन्त्य निर्गताः सर्वे यत्र तौ रामलक्ष्मणौ ॥ २० ॥  
घनगजमहिषाङ्गतुल्यवर्णाः समरमुखेष्वसकृद्गदासिभिन्नाः ।  
अहमहमिति युद्धकौशलास्ते रजनिचराः परितः समुन्नदन्तः ॥ २१ ॥
</details>

<details><summary>मूलम्</summary>

तानि दृष्ट्वा निमित्तानि राक्षसा वीर्यवत्तमाः ।  
अचिन्त्य निर्गताः सर्वे यत्र तौ रामलक्ष्मणौ ॥ २० ॥  
घनगजमहिषाङ्गतुल्यवर्णाः समरमुखेष्वसकृद्गदासिभिन्नाः ।  
अहमहमिति युद्धकौशलास्ते रजनिचराः परितः समुन्नदन्तः ॥ २१ ॥
</details>

तानीत्यादिश्लोकद्वयमेकान्वयं । असकृद्गदासिभिन्ना इत्यनेन शौर्यातिशयः सूचितः । युद्धकौशलाः युद्धकुशलाः । स्वार्थेण् । अहमहमिति वदन्तः । अचिन्त्य निर्गता इति पूर्वेण संबन्धः ॥ २० – २१ ॥

<details open><summary>विश्वास-प्रस्तुतिः</summary>

इत्यार्ष श्रीमद्रामायणे वाल्मीकीये आदिकाव्ये युद्धकाण्डे अष्टसप्ततितमः सर्गः ॥ ७८ ॥  
इति श्रीगोविन्दराजविरचिते श्रीमद्रामायणभूषणे रत्नकिरीटाख्याने युद्धकाण्डव्याख्याने अष्टसप्ततितमः सर्गः ॥ ७८ ॥
</details>

<details><summary>मूलम्</summary>

इत्यार्ष श्रीमद्रामायणे वाल्मीकीये आदिकाव्ये युद्धकाण्डे अष्टसप्ततितमः सर्गः ॥ ७८ ॥  
इति श्रीगोविन्दराजविरचिते श्रीमद्रामायणभूषणे रत्नकिरीटाख्याने युद्धकाण्डव्याख्याने अष्टसप्ततितमः सर्गः ॥ ७८ ॥
</details>

