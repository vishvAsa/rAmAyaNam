+++
title = "०३१ रामेण सुवेलपर्वतप्रवेशः"
title_english = "031 Rama enters Lanka at Suvela Mountain"

+++

<details open><summary>विश्वास-प्रस्तुतिः</summary>

श्रीमद्रामायणे वाल्मीकीये आदिकाव्ये युद्धकाण्डे एकत्रिंशः सर्गः
</details>

<details><summary>मूलम्</summary>

श्रीमद्रामायणे वाल्मीकीये आदिकाव्ये युद्धकाण्डे एकत्रिंशः सर्गः
</details>

<details><summary>विषयाः</summary>

रावणेनमन्त्रिमुखात्ससैन्यरामस्य सुवेलाचलागमनश्रवणान्मन्त्रिभिस्सहालोच्यकर्तव्य निर्धारणेन तद्विसर्जनम् ॥ १ ॥ तथा स्वचोदनया विद्युजिह्वेनमायानिर्मितरामशिरश्शरासनसदृश -शिरश्शरासनप्रदर्शनेन सीताविमोहनम् ॥ २ ॥

</details>

<details open><summary>विश्वास-प्रस्तुतिः</summary>

ततस्तमक्षोभ्यबलं लङ्काधिपतये चराः ।  
सुवेले राघवं शैले निविष्टं प्रत्यवेदयन् ॥ १ ॥
</details>

<details><summary>मूलम्</summary>

ततस्तमक्षोभ्यबलं लङ्काधिपतये चराः ।  
सुवेले राघवं शैले निविष्टं प्रत्यवेदयन् ॥ १ ॥
</details>

अथ सीतामोहनमेकत्रिंशे । कथासंघटनाय पूर्व सर्गोक्तमनुवदति – तत इति ॥ स्पष्टः ॥ १ ॥

<details open><summary>विश्वास-प्रस्तुतिः</summary>

चाराणां रावणः श्रुत्वा प्राप्तं रामं महाबलम् ।  
जातोद्वेगोऽभवत्किंचित्सचिवानिदमब्रवीत् ॥ २ ॥
</details>

<details><summary>मूलम्</summary>

चाराणां रावणः श्रुत्वा प्राप्तं रामं महाबलम् ।  
जातोद्वेगोऽभवत्किंचित्सचिवानिदमब्रवीत् ॥ २ ॥
</details>

चाराणां चारेभ्यः । जातोद्वेग जातसंभ्रमः । सचिवान् मन्त्रिणः समीपस्थान् ॥ २ ॥

<details open><summary>विश्वास-प्रस्तुतिः</summary>

मन्त्रिणः शीघ्रमायान्तु सर्वे वै सुसमाहिताः ।  
अयं नो मन्त्रकालो हि सम्प्राप्त इव राक्षसाः ॥ ३ ॥  
तस्य तच्छासनं श्रुत्वा मन्त्रिणोऽभ्यागमन्द्रुतम् ।  
ततः स मन्त्रयामास सचिवै राक्षसैः सह ॥ ४ ॥
</details>

<details><summary>मूलम्</summary>

मन्त्रिणः शीघ्रमायान्तु सर्वे वै सुसमाहिताः ।  
अयं नो मन्त्रकालो हि सम्प्राप्त इव राक्षसाः ॥ ३ ॥  
तस्य तच्छासनं श्रुत्वा मन्त्रिणोऽभ्यागमन्द्रुतम् ।  
ततः स मन्त्रयामास सचिवै राक्षसैः सह ॥ ४ ॥
</details>

हे राक्षसाः अयं नो मन्त्रकालः संप्राप्तः इति हेतोः मन्त्रिणः समायान्त्विति इदं वाक्यमब्रवीदिति पूर्वेण संबन्धः । यद्वा इदमब्रवीदित्यस्य वाक्यान्तस्थेनेतिशब्देन संबन्धः । राक्षसा इत्युत्तरशेषः । अथवा हे मन्त्रिणः भवन्तः आयान्तु समीपमिति सचिवानब्रवीत् । राक्षसा इति मन्त्रिविशेषणं । सचिवै राक्षसैरित्यनुवादात् । सुसमाहिताः नीतिकुशला इत्यर्थः ॥ ३-४ ॥

<details open><summary>विश्वास-प्रस्तुतिः</summary>

मन्त्रयित्वा स दुर्धर्षः क्षमं यत्समनन्तरम् ।  
विसर्जयित्वा सचिवान्प्रविवेश स्वमालयम् ॥ ५ ॥  
ततो राक्षसमाहूय विद्युज्जिह्वं महाबलम् ।  
मायाविदं महामायः प्राविशद्यत्र मैथिली ॥ ६ ॥  
विद्युज्जिह्वं च मायाज्ञमब्रवीद्राक्षसाधिपः ।  
मोहयिष्यामहे सीतां मायया जनकात्मजाम् ॥ ७ ॥
</details>

<details><summary>मूलम्</summary>

मन्त्रयित्वा स दुर्धर्षः क्षमं यत्समनन्तरम् ।  
विसर्जयित्वा सचिवान्प्रविवेश स्वमालयम् ॥ ५ ॥  
ततो राक्षसमाहूय विद्युज्जिह्वं महाबलम् ।  
मायाविदं महामायः प्राविशद्यत्र मैथिली ॥ ६ ॥  
विद्युज्जिह्वं च मायाज्ञमब्रवीद्राक्षसाधिपः ।  
मोहयिष्यामहे सीतां मायया जनकात्मजाम् ॥ ७ ॥
</details>

समनन्तरं रामस्य समीपागमनानन्तरं । यत् क्षमं कर्तुमुचितं तन्मन्त्रयित्वेति योजना ॥ ५-७ ॥

<details open><summary>विश्वास-प्रस्तुतिः</summary>

शिरो मायामयं गृह्य राघवस्य निशाचर ।  
त्वं मां समुपतिष्ठस्व महच्च सशरं धनुः ॥ ८ ॥
</details>

<details><summary>मूलम्</summary>

शिरो मायामयं गृह्य राघवस्य निशाचर ।  
त्वं मां समुपतिष्ठस्व महच्च सशरं धनुः ॥ ८ ॥
</details>

गृह्य गृहीत्वा ॥ ८ ॥

<details open><summary>विश्वास-प्रस्तुतिः</summary>

एवमुक्तस्तथेत्याह विद्युज्जिह्वो निशाचरः ।  
\[दर्शयामास तां मायां सुप्रयुक्तां स रावणे ।\]  
तस्य तुष्टोऽभवद्राजा प्रददौ च विभूषणम् ॥ ९ ॥
</details>

<details><summary>मूलम्</summary>

एवमुक्तस्तथेत्याह विद्युज्जिह्वो निशाचरः ।  
\[दर्शयामास तां मायां सुप्रयुक्तां स रावणे ।\]  
तस्य तुष्टोऽभवद्राजा प्रददौ च विभूषणम् ॥ ९ ॥
</details>

तस्य तस्मिन् ॥ ९ ॥

<details open><summary>विश्वास-प्रस्तुतिः</summary>

अशोकवनिकायां तु सीतादर्शनलालसः ।  
नैर्ऋतानामधिपतिः संविवेश महाबलः ॥ १० ॥  
ततो दीनामदैन्यार्हां ददर्श धनदानुजः ।  
अधोमुखीं शोकपरामुपविष्टां महीतले ॥ ११ ॥
</details>

<details><summary>मूलम्</summary>

अशोकवनिकायां तु सीतादर्शनलालसः ।  
नैर्ऋतानामधिपतिः संविवेश महाबलः ॥ १० ॥  
ततो दीनामदैन्यार्हां ददर्श धनदानुजः ।  
अधोमुखीं शोकपरामुपविष्टां महीतले ॥ ११ ॥
</details>

लालसः साभिलाषः ॥ १०-११ ॥

<details open><summary>विश्वास-प्रस्तुतिः</summary>

भर्तारमेव ध्यायन्तीमशोकवनिकां गताम् ।  
उपास्यमानां घोराभी राक्षसीभिरितस्तः ॥ १२ ॥  
राक्षसीभिर्वृतां सीतां पूर्णचन्द्रनिभाननाम् ।  
उत्पातमेघजालाभिश्चन्द्ररेखामिवावृताम् ॥ १३ ॥  
भूशणैरुत्तमैः कैश्चिन्मङ्गलार्थमलंकृताम् ।  
चरन्तीं मारुतोद्धूतां क्षिप्तां पुष्पलतामिव ॥ १४ ॥  
हर्षशोकान्तरे मग्नां विषादस्य विलक्षणाम् ।  
स्तिमितामिव गाम्भीर्यान्नदीं भागीरथीमिव ॥ १५ ॥
</details>

<details><summary>मूलम्</summary>

भर्तारमेव ध्यायन्तीमशोकवनिकां गताम् ।  
उपास्यमानां घोराभी राक्षसीभिरितस्तः ॥ १२ ॥  
राक्षसीभिर्वृतां सीतां पूर्णचन्द्रनिभाननाम् ।  
उत्पातमेघजालाभिश्चन्द्ररेखामिवावृताम् ॥ १३ ॥  
भूशणैरुत्तमैः कैश्चिन्मङ्गलार्थमलंकृताम् ।  
चरन्तीं मारुतोद्धूतां क्षिप्तां पुष्पलतामिव ॥ १४ ॥  
हर्षशोकान्तरे मग्नां विषादस्य विलक्षणाम् ।  
स्तिमितामिव गाम्भीर्यान्नदीं भागीरथीमिव ॥ १५ ॥
</details>

उपास्यमानां अनुव्रताम् ॥ १२-१५ ॥

<details open><summary>विश्वास-प्रस्तुतिः</summary>

उपसृत्य ततः सीतां प्रहर्षन्नाम कीर्तयन् ।  
इदं च वचनं धृष्टमुवाच जनकात्मजाम् ॥ १६ ॥
</details>

<details><summary>मूलम्</summary>

उपसृत्य ततः सीतां प्रहर्षन्नाम कीर्तयन् ।  
इदं च वचनं धृष्टमुवाच जनकात्मजाम् ॥ १६ ॥
</details>

प्रहर्ष नाम कीर्तयन् प्रहर्षवात कीर्तयन्निव । नामेत्यपरमार्थे ॥ १६ ॥

<details open><summary>विश्वास-प्रस्तुतिः</summary>

सान्त्व्यमाना मया भद्रे यमुपाश्रित्य वल्गसे ।  
खरहन्ता स ते भर्ता राघवः समरे हतः ॥ १७ ॥
</details>

<details><summary>मूलम्</summary>

सान्त्व्यमाना मया भद्रे यमुपाश्रित्य वल्गसे ।  
खरहन्ता स ते भर्ता राघवः समरे हतः ॥ १७ ॥
</details>

वल्गसे जल्पसि । मां निष्ठुरमवद इत्यर्थः ॥ १७ ॥

<details open><summary>विश्वास-प्रस्तुतिः</summary>

छिन्नं ते सर्वतो मूलं दर्पस्ते निहतो मया ।  
व्यसनेनात्मनः सीते मम भार्या भविष्यसि ॥ १८ ॥
</details>

<details><summary>मूलम्</summary>

छिन्नं ते सर्वतो मूलं दर्पस्ते निहतो मया ।  
व्यसनेनात्मनः सीते मम भार्या भविष्यसि ॥ १८ ॥
</details>

मूलं आधारभूतं । सर्वतः कार्येन व्यसनेन निमित्तेन । प्रार्थनां विनेत्यर्थः ॥१८॥

<details open><summary>विश्वास-प्रस्तुतिः</summary>

विसृजेमां मतिं मूढे किं मृतेन करिष्यसि ।  
भवस्व भद्रे भार्याणां सर्वासामीश्वरी मम ॥ १९ ॥
</details>

<details><summary>मूलम्</summary>

विसृजेमां मतिं मूढे किं मृतेन करिष्यसि ।  
भवस्व भद्रे भार्याणां सर्वासामीश्वरी मम ॥ १९ ॥
</details>

मृतेन रामेण । भवस्वेत्यात्मनेपदमार्षम् ॥ १९ ॥

<details open><summary>विश्वास-प्रस्तुतिः</summary>

अल्पपुण्ये निवृत्तार्थे मूढे पण्डितमानिनि   
शृणु भर्तृबधं सीते घोरं वृत्रवधं यथा ॥ २० ॥
</details>

<details><summary>मूलम्</summary>

अल्पपुण्ये निवृत्तार्थे मूढे पण्डितमानिनि   
शृणु भर्तृबधं सीते घोरं वृत्रवधं यथा ॥ २० ॥
</details>

निवृत्तार्थे एतावत्पर्यन्तं निवृत्तपुरुषार्थे । पण्डितमानिनि । क्यङ्मानिनोश्च इति ह्रस्वत्वम् ॥ २० ॥

<details open><summary>विश्वास-प्रस्तुतिः</summary>

समायातः समुद्रान्तं मां हन्तुं किल राघवः ।  
वानरेन्द्रप्रणीतेन बलेन महता वृतः ॥ २१ ॥
</details>

<details><summary>मूलम्</summary>

समायातः समुद्रान्तं मां हन्तुं किल राघवः ।  
वानरेन्द्रप्रणीतेन बलेन महता वृतः ॥ २१ ॥
</details>

समुद्रान्तं समुद्रतीरं । प्रणीतेन आनीतेन ॥ २१ ॥

<details open><summary>विश्वास-प्रस्तुतिः</summary>

स निविष्टः समुद्रस्य पीड्य तीरमथोत्तरम् ।  
बलेन महता रामो व्रजत्यस्तं दिवाकरे ॥ २२ ॥
</details>

<details><summary>मूलम्</summary>

स निविष्टः समुद्रस्य पीड्य तीरमथोत्तरम् ।  
बलेन महता रामो व्रजत्यस्तं दिवाकरे ॥ २२ ॥
</details>

स रामः समुद्रस्योत्तरं तीरं महता बलेन पीड्य पीडयित्वा । दिवाकरे अस्तं प्रयाति सति निविष्टः ॥ २२ ॥

<details open><summary>विश्वास-प्रस्तुतिः</summary>

अथाध्वनि परिश्रान्तमर्धरात्रे स्थितं बलम् ।  
सुखसंसुप्तमासाद्य चारितं प्रथमं चरैः ॥ २३ ॥
</details>

<details><summary>मूलम्</summary>

अथाध्वनि परिश्रान्तमर्धरात्रे स्थितं बलम् ।  
सुखसंसुप्तमासाद्य चारितं प्रथमं चरैः ॥ २३ ॥
</details>

कार्त्स्न्येऽथशब्दः । अध्वनि परिश्रान्तं अतएव स्थितं । अर्धरात्रे सुखसंसुप्तं बलं प्रथममासाद्य चारैश्चारितमभूत् ॥ २३ ॥

<details open><summary>विश्वास-प्रस्तुतिः</summary>

तत्प्रहस्तप्रणीतेन बलेन महता मम ।  
बलमस्य हतं रात्रौ यत्र रामः सुलक्ष्मणः ॥ २४ ॥
</details>

<details><summary>मूलम्</summary>

तत्प्रहस्तप्रणीतेन बलेन महता मम ।  
बलमस्य हतं रात्रौ यत्र रामः सुलक्ष्मणः ॥ २४ ॥
</details>

यत्र बले । रामः सलक्ष्मणोवस्थितः । तदस्य बलं प्रहस्तप्रणीतेन महता बलेन हतम् ॥ २४ ॥

<details open><summary>विश्वास-प्रस्तुतिः</summary>

पट्टिशान्परिघांश्चक्रान्दण्डान्खड्गांन्महायसान् ।  
बाणजालानि शूलानि भास्वरान्कूटमुद्गरान् ॥ २५ ॥  
यष्टीश्च तोमराञ्शक्तीश्चक्राणि मुसलानि च ।  
उद्यम्योद्यम्य रक्षोभिर्वानरेषु निपातिताः ॥ २६ ॥
</details>

<details><summary>मूलम्</summary>

पट्टिशान्परिघांश्चक्रान्दण्डान्खड्गांन्महायसान् ।  
बाणजालानि शूलानि भास्वरान्कूटमुद्गरान् ॥ २५ ॥  
यष्टीश्च तोमराञ्शक्तीश्चक्राणि मुसलानि च ।  
उद्यम्योद्यम्य रक्षोभिर्वानरेषु निपातिताः ॥ २६ ॥
</details>

पट्टिशानित्यादिश्लोकद्वयम् ॥ पट्टिशान् असिविशेषान् । परिधान् अर्गलानि । चक्रान् क्षुद्रचक्राणि । महायसान् महायसनिर्मितान् । दण्डविशेषणमेतत् । कूटमुद्गरान् अयः कीलकीलितगदाः । यष्टीः केवलदण्डान् । तोमरान् स्थूलाग्रगदाः । प्रासान् क्षेपणीः । चक्राणि महाचक्राणि । पट्टिशादीनुद्यम्योद्यम्य वानरेषु निपातिताः । त इति शेषः ॥ २५-२६ ॥

<details open><summary>विश्वास-प्रस्तुतिः</summary>

अथ सुप्तस्य रामस्य प्रहस्तेन प्रमाथिना ।  
असक्तं कृतहस्तेन शिरश्छिन्नं महासिना ॥ २७ ॥
</details>

<details><summary>मूलम्</summary>

अथ सुप्तस्य रामस्य प्रहस्तेन प्रमाथिना ।  
असक्तं कृतहस्तेन शिरश्छिन्नं महासिना ॥ २७ ॥
</details>

प्रमथ्नाति प्रहरतीति प्रमाथिः तेन । कृतहस्तेन शिक्षितहस्तेन कर्त्रा । महासिना करणेन । असक्तं अविलम्बितंयथा भवति तथा । छिन्नमित्यन्वयः ॥ २७ ॥

<details open><summary>विश्वास-प्रस्तुतिः</summary>

विभीषणः समुत्पत्य निगृहीतो यदृच्छया ।  
दिशः प्रव्राजितः सर्वैर्लक्ष्मणः प्लवगैः सह ॥ २८ ॥
</details>

<details><summary>मूलम्</summary>

विभीषणः समुत्पत्य निगृहीतो यदृच्छया ।  
दिशः प्रव्राजितः सर्वैर्लक्ष्मणः प्लवगैः सह ॥ २८ ॥
</details>

विभीषणः समुत्पत्य गतोपि निगृहीत इत्यर्थः । प्रव्राजितः पलायितः ॥ २८ ॥

<details open><summary>विश्वास-प्रस्तुतिः</summary>

सुग्रीवो ग्रीवया सीते भग्नया प्लवगाधिपः ।  
निरस्तहनुकः शेते हनूमान्राक्षसैर्हतः ॥ २९ ॥
</details>

<details><summary>मूलम्</summary>

सुग्रीवो ग्रीवया सीते भग्नया प्लवगाधिपः ।  
निरस्तहनुकः शेते हनूमान्राक्षसैर्हतः ॥ २९ ॥
</details>

श्रीवया उपलक्षित इति शेषः ॥ २९ ॥

<details open><summary>विश्वास-प्रस्तुतिः</summary>

जाम्बवानथ जानुभ्यामुत्पतन्निहतो युधि ।  
पट्टिसैर्बहुभिश्छिन्नो निकृत्तः पादपो यथा ॥ ३० ॥
</details>

<details><summary>मूलम्</summary>

जाम्बवानथ जानुभ्यामुत्पतन्निहतो युधि ।  
पट्टिसैर्बहुभिश्छिन्नो निकृत्तः पादपो यथा ॥ ३० ॥
</details>

जानुभ्यां जानुनोः । निहतः । अथ पट्टिशैश्छिन्न ः जाम्बवान् निकृत्तः पादपइवाभूत् ॥ ३० ॥

<details open><summary>विश्वास-प्रस्तुतिः</summary>

मैन्दश्च द्विविदश्चोभौ निहतौ वानरर्षभौ ।  
निश्वसन्तौ रुदन्तौ च रुधिरेण परिप्लुतौ ।  
असिना व्यायतौ छिन्नौ मध्ये ह्यरिनिषूदनौ ॥ ३१ ॥
</details>

<details><summary>मूलम्</summary>

मैन्दश्च द्विविदश्चोभौ निहतौ वानरर्षभौ ।  
निश्वसन्तौ रुदन्तौ च रुधिरेण परिप्लुतौ ।  
असिना व्यायतौ छिन्नौ मध्ये ह्यरिनिषूदनौ ॥ ३१ ॥
</details>

व्यायतौ दीर्घशरीरौ । मध्ये कटिस्थाने ॥ ३१ ॥

<details open><summary>विश्वास-प्रस्तुतिः</summary>

अनुतिष्ठति मेदिन्यां पनसः पनसो यथा ॥ ३२ ॥
</details>

<details><summary>मूलम्</summary>

अनुतिष्ठति मेदिन्यां पनसः पनसो यथा ॥ ३२ ॥
</details>

अनुतिष्ठति शेते । पनसः पनसफलं । तथा खण्डित इत्यर्थः ॥ ३२ ॥

<details open><summary>विश्वास-प्रस्तुतिः</summary>

नाराचैर्बहुभिश्छिन्नः शेते दर्यां दरीमुखः ।  
कुमुदस्तु महातेजा निष्कूजः सायकैः कृतः ॥ ३३ ॥
</details>

<details><summary>मूलम्</summary>

नाराचैर्बहुभिश्छिन्नः शेते दर्यां दरीमुखः ।  
कुमुदस्तु महातेजा निष्कूजः सायकैः कृतः ॥ ३३ ॥
</details>

निष्कूजः निश्शब्दः ॥ ३३ ॥

<details open><summary>विश्वास-प्रस्तुतिः</summary>

अङ्गदो बहुभिश्छिन्नः शरैरासाद्य राक्षसैः ।  
पातितो रुधिरोद्गारी क्षितौ निपतिताऽङ्गदः ॥ ३४ ॥
</details>

<details><summary>मूलम्</summary>

अङ्गदो बहुभिश्छिन्नः शरैरासाद्य राक्षसैः ।  
पातितो रुधिरोद्गारी क्षितौ निपतिताऽङ्गदः ॥ ३४ ॥
</details>

राक्षसैरासाद्य शरैश्छिन्नः निपतिताङ्गदोङ्गदः क्षितौ पतितः ॥ ३४ ॥

<details open><summary>विश्वास-प्रस्तुतिः</summary>

हरयो मथिता नागै रथजातैस्तथापरे ।  
शायिता मृदिताश्चाश्वैर्वायुवेगैरिवाम्बुदाः ॥ ३५ ॥
</details>

<details><summary>मूलम्</summary>

हरयो मथिता नागै रथजातैस्तथापरे ।  
शायिता मृदिताश्चाश्वैर्वायुवेगैरिवाम्बुदाः ॥ ३५ ॥
</details>

शायिताः शयानाः । अपरे हरयः वायुवेगैरम्बुदा इव नागै रथजातैश्च मृदिताः ॥ ३५ ॥

<details open><summary>विश्वास-प्रस्तुतिः</summary>

प्रहृताश्चापरे त्रस्ता हन्यमाना जघन्यतः ।  
अभिद्रुतास्तु रक्षोभिः सिंहैरिव महाद्विपाः ॥ ३६ ॥  
सागरे पतिताः केचित्केचिद्गगनमाश्रिताः ।  
ऋक्षा वृक्षानुपारूढा वानरीं वृत्तिमाश्रिताः ॥ ३७ ॥
</details>

<details><summary>मूलम्</summary>

प्रहृताश्चापरे त्रस्ता हन्यमाना जघन्यतः ।  
अभिद्रुतास्तु रक्षोभिः सिंहैरिव महाद्विपाः ॥ ३६ ॥  
सागरे पतिताः केचित्केचिद्गगनमाश्रिताः ।  
ऋक्षा वृक्षानुपारूढा वानरीं वृत्तिमाश्रिताः ॥ ३७ ॥
</details>

त्रस्ताः अत एवाभिद्रुताः । जघन्यतः पृष्ठतः । हन्य मानाः अपरे हरयः सिंहैः द्विपा इव प्रहृताः ॥ ३६ – ३७ ॥

<details open><summary>विश्वास-प्रस्तुतिः</summary>

सागरस्य च तीरेषु शैलेषु जवनेषु च ।  
पिङ्गलास्ते विरूपाक्षैर्बहुभिर्बहवो हताः ॥ ३८ ॥  
एवं तव हतो भर्ता ससैन्यो मम सेनया ।  
क्षतजार्द्रं रजोध्वस्तमिदं चास्याहृतं शिरः ॥ ३९ ॥
</details>

<details><summary>मूलम्</summary>

सागरस्य च तीरेषु शैलेषु जवनेषु च ।  
पिङ्गलास्ते विरूपाक्षैर्बहुभिर्बहवो हताः ॥ ३८ ॥  
एवं तव हतो भर्ता ससैन्यो मम सेनया ।  
क्षतजार्द्रं रजोध्वस्तमिदं चास्याहृतं शिरः ॥ ३९ ॥
</details>

पिङ्गलाः वानराः । विरूपाक्षैः वानरैः ॥ ३८-३९ ।

<details open><summary>विश्वास-प्रस्तुतिः</summary>

ततः परमदुर्धर्षो रावणो राक्षसाधिपः ।  
सीतायामुपशृण्वन्त्यां राक्षसीमिदमब्रवीत् ॥ ४० ॥  
राक्षसं क्रूरकर्माणं विद्युज्जिह्वं त्वमानय ।  
येन तद्राघवशिरः सङ्ग्रामात्स्वयमाहृतम् ॥ ४१ ॥
</details>

<details><summary>मूलम्</summary>

ततः परमदुर्धर्षो रावणो राक्षसाधिपः ।  
सीतायामुपशृण्वन्त्यां राक्षसीमिदमब्रवीत् ॥ ४० ॥  
राक्षसं क्रूरकर्माणं विद्युज्जिह्वं त्वमानय ।  
येन तद्राघवशिरः सङ्ग्रामात्स्वयमाहृतम् ॥ ४१ ॥
</details>

राक्षसीं समीपवर्तिनीं कांचित् ॥ ४०-४१ ॥



**विद्युज्जिह्वस्ततो गृह्य शिरस्तत्सशरासनम् ।  
प्रणामं शिरसा कृत्वा रावणस्याग्रतः स्थितः ॥** **४२** **॥  
तमब्रवीत्ततो राजा रावणो राक्षसं स्थितम्** **।** **  
विद्युज्जिह्वं महाजिह्वं समीपपरिवर्तिनम्** **॥** **४३** **॥**

ततः राक्षसीं प्रत्याज्ञापनवचनश्रवणानन्तरमेव ॥ ४२-४३ ॥



**अग्रतः कुरु सीतायाः शीघ्रं दाशरथेः शिरः** **।  
अवस्थां पश्चिमां भर्तुः कृपणा साधु पश्यतु** **॥** **४४** **॥**

पश्चिमामस्थां । मरणमित्यर्थः ॥ ४४ ॥



**एवमुक्तं तु तद्रक्षः शिरस्तत्प्रियदर्शनम्** **।  
उप** **निक्षिप्य सीतायाः क्षिप्रमन्तरधीयत** **॥** **४५** **॥**

उप समीपे । अन्तरधीयत अपागच्छत् ॥ ४५ ॥



**रावणश्चापि चिक्षेप भास्वरं कार्मुकं महत्** **।  
त्रिषु लोकेषु विख्यातं सीतामिदमुवाच ह** **॥** **४६** **॥  
इदं तत्तव रामस्य कार्मुकं ज्यासमन्वितम्** **।  
इह प्रहस्तेनानीतं हत्वा तं निशि मानुषम्** **॥** **४७** **॥**

चिक्षेप आचकर्ष । विद्युजिह्वहस्तादित्यर्थः त्रिषु लोकेषु विख्यातं । वैष्णवत्वादितिभावः ॥ ४६–४७ ॥



**स विद्युज्जिह्वेन सहैव तच्छिरो** **धनुश्च भूमौ विनिकीर्य रावणः** **।  
विदेहराजस्य सुतां यशस्विनीं** **ततोऽब्रवीत्तां भव मे वशानुगा** **॥** **४८** **॥**

विद्युजिह्वेत्यत्र तलोप आर्षः । सहैव युगपदेव । विनिकीर्य शिरोधनुश्च युगपत्सीतायाः पुरतः स्थापयित्वेत्यर्थः । विद्युजिह्वः शिरः प्रक्षिप्तवान् स्वयं धनुरिति ज्ञेयं । वशानुगेत्यनन्तरमितिकरणं द्रष्टव्यम् ॥ ४८ ॥



**इत्यार्षे** **श्रीमद्रामायणे वाल्मीकीये आदिकाव्ये युद्धकाण्डे** **एकत्रिंशः सर्गः ॥** **३१** **॥  
इति श्रीगोविन्दराजविरचिते श्रीमद्रामायणभूषणे रत्नकिरीटाख्याने युद्धकाण्डव्याख्याने एकत्रिंशः सर्गः ॥ ३१ ॥**
