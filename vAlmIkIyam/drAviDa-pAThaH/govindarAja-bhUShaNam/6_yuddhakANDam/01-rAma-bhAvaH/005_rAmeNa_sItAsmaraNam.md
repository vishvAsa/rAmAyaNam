+++
title = "००५ रामेण सीतास्मरणम्"
title_english = "005 Sri Rama recollects the lotus eyed Seetha"

+++

<details open><summary>विश्वास-प्रस्तुतिः</summary>

श्रीमद्रामायणे वाल्मीकीये आदिकाव्ये युद्धकाण्डे पञ्चमः सर्गः
</details>

<details><summary>मूलम्</summary>

श्रीमद्रामायणे वाल्मीकीये आदिकाव्ये युद्धकाण्डे पञ्चमः सर्गः
</details>

<details><summary>विषयाः</summary>

समुद्रवेलावलोकनाद्युद्दीपकसमुद्दीपित विरहशोकेनरामेण लक्ष्मणप्रति सीतामुद्दिश्य -सपरिशोचनंबहुधाविलापः ॥ १ ॥ तथा लक्ष्मणसमाश्वासितेनतेन सायंसन्ध्योपासनम् ॥ २ ॥

</details>

<details open><summary>विश्वास-प्रस्तुतिः</summary>

सा तु नीलेन विधिवत्स्वारक्षा सुसमाहिता ।  
सागरस्योत्तरे तीरे साधु सेना निवेशिता ॥ १ ॥
</details>

<details><summary>मूलम्</summary>

सा तु नीलेन विधिवत्स्वारक्षा सुसमाहिता ।  
सागरस्योत्तरे तीरे साधु सेना निवेशिता ॥ १ ॥
</details>

<details><summary>व्याख्या</summary>

एवं कृतज्ञत्वमित्रानुरोधित्वपरीक्ष्यकारित्वमहोत्सा हत्वादयः शरण्यत्वौपयिका रामगुणा दर्शिताः । अथ रामस्य कारुण्यरूपं प्रधानगुणं दर्शयितुं सर्गान्तरमारभते – सा त्विति ॥ स्वारक्षा आसमन्ताद्रक्षन्तीत्यारक्षाः शोभनाः आरक्षाः यस्याः सातथोक्ता । विधिवत् नीतिशास्त्रोक्तरीत्या । सुसमाहिता निराकुला । निवेशिता ॥ १ ॥
</details>

<details open><summary>विश्वास-प्रस्तुतिः</summary>

मैन्दश्च द्विविधश्चोभौ तत्र वानरपुङ्गवौ ।  
विचेरतुश्च तां सेनां रक्षार्थं सर्वतो दिशम् ॥ २ ॥  
निविष्टायां तु सेनायां तीरे नदनदीपतेः ।  
पार्श्वस्थं लक्ष्मणं दृष्ट्वा रामो वचनमब्रवीत् ॥ ३ ॥
</details>

<details><summary>मूलम्</summary>

मैन्दश्च द्विविधश्चोभौ तत्र वानरपुङ्गवौ ।  
विचेरतुश्च तां सेनां रक्षार्थं सर्वतो दिशम् ॥ २ ॥  
निविष्टायां तु सेनायां तीरे नदनदीपतेः ।  
पार्श्वस्थं लक्ष्मणं दृष्ट्वा रामो वचनमब्रवीत् ॥ ३ ॥
</details>

<details><summary>व्याख्या</summary>

दिशमिति जात्येकवचनं । दिश इत्यर्थः । उभसर्वतसो ः- इत्यादिना द्वितीया । सर्वत इति सप्तम्यर्थे तसिः । दिशां सर्वेषु प्रदेशेष्वि- त्यर्थः ॥ २ – ३ ॥
</details>

<details open><summary>विश्वास-प्रस्तुतिः</summary>

शोकश्च किल कालेन गच्छता ह्यपगच्छति ।  
मम चापश्यतः कान्तामहन्यहनि वर्धते ॥ ४ ॥
</details>

<details><summary>मूलम्</summary>

शोकश्च किल कालेन गच्छता ह्यपगच्छति ।  
मम चापश्यतः कान्तामहन्यहनि वर्धते ॥ ४ ॥
</details>

<details><summary>व्याख्या</summary>

समुद्रवेलावनाद्युद्दीपकदर्शनादुद्भूतं विरहशोकं सोढुमशक्नुवन् सौमित्रिं प्रत्याह- शोकश्चेत्यादिना ॥ प्रथमश्चकारोऽवधारणे। द्वितीयस्त्वर्थः । शोकः इष्टवस्त्वन्तरवियोगजनितः शोकः । गच्छता कालेन अपगच्छति । किलेत्यैतिह्ये । गच्छत्येवेति प्रसिद्धमिति लौकिका वदन्ति । कान्तामपश्यतो मम तु शोकः । अहन्यहनि वर्धते । लौकिकशोकविलक्षणोमम शोक इतिभावः ॥ ४ ॥
</details>

<details open><summary>विश्वास-प्रस्तुतिः</summary>

न मे दुःखं प्रिया दूरे न मे दुःखं हृतेति च ।  
एतदेवानुशोचामि वयोऽस्या ह्यतिवर्तते ॥ ५ ॥
</details>

<details><summary>मूलम्</summary>

न मे दुःखं प्रिया दूरे न मे दुःखं हृतेति च ।  
एतदेवानुशोचामि वयोऽस्या ह्यतिवर्तते ॥ ५ ॥
</details>

<details><summary>व्याख्या</summary>

ननु शत्रुहृताया दूरे स्थितायास्तस्याः प्रत्याहरणसमर्थस्य तव किं शोकेनेत्याशङक्य न तद्विषयोयं शोकः किंतूपभोगयोग्यस्य प्रियावयसो वैफल्यानुस्मरणादित्याह – न म इति ॥ प्रिया दूरे स्थितेति मे न दुःखं । सुग्रीवेण प्रस्थानेन तस्य निवर्त्यत्वात् । प्रबलरक्षसा हृतेति मे दुःखं नास्ति । तस्य तच्छिरः कृन्तनापनोद्यत्वात् । एतदेवानुशोचामि । इदमेकमेव शोकनिमित्तं । वयोस्या ह्यतिवर्तते गतं यौवनं न प्रत्याहर्तुं शक्य मितिभावः । अत्र यौवनमतिवर्तत इति नार्थः । नित्ययौवनत्वात्तस्याः । किंतु वयोतिवर्तते । व्यर्थतयैवयातीतिभावः । मानुषभावानुसारेण चेदं वचनम् ॥ ५ ॥
</details>

<details open><summary>विश्वास-प्रस्तुतिः</summary>

वाहि वात यतः कन्ता तां स्पृष्ट्वा मामपि स्पृश ।  
त्वयि मे गात्रसंस्पर्शश्चन्द्रे दृष्टिसमागमः ॥ ६ ॥
</details>

<details><summary>मूलम्</summary>

वाहि वात यतः कन्ता तां स्पृष्ट्वा मामपि स्पृश ।  
त्वयि मे गात्रसंस्पर्शश्चन्द्रे दृष्टिसमागमः ॥ ६ ॥
</details>

<details><summary>व्याख्या</summary>

प्रियास्पृष्टद्रव्यस्पर्शस्य विनोदहेतुत्वात्तत्संपादनार्थं वायुं प्रार्थयते-वाहीति ॥ हे वात मेकान्ता यतः यत्र वसति तत्र वाहि गच्छ । तन्त्रगत्वाकिंकरणीयमित्यत्राह- तामिति । न चैतदन्यतः सेत्स्यतीति सदृष्टान्तं दर्शयति — दृष्टिसमागमः चन्द्रे यथा चन्द्राधीनः । तथा मे तद्गात्रसंस्पर्शोपि । त्वयि त्वदधीनः । तथा तदवलोकितं चन्द्रं पश्यन् तत्प्रणालिकया तां दृष्टवानस्मि । तद्वत् तदङ्गस्पृष्टं । त्वां स्पृशन् तामेव स्पृष्टवान्भवेयमित्यर्थः ॥ ६ ॥
</details>

<details open><summary>विश्वास-प्रस्तुतिः</summary>

तन्मे दहति गात्राणि विषं पीतमिवाशये ।  
हा नाथेति प्रिया सा मां ह्रियमाणा यदब्रवीत् ॥ ७ ॥
</details>

<details><summary>मूलम्</summary>

तन्मे दहति गात्राणि विषं पीतमिवाशये ।  
हा नाथेति प्रिया सा मां ह्रियमाणा यदब्रवीत् ॥ ७ ॥
</details>

<details><summary>व्याख्या</summary>

न केवलं वयोतिवर्तनस्मरणमेव व्यथाहेतुः किंतु कारणान्तरमप्यस्तीत्याह – तदिति ॥ तद्वचनं मे आशये हृदये । स्थितं सत् । सदा स्मर्यमाणंसदित्यर्थः । पीतं विषमिव गात्राणि प्रत्यवयवं । दहति । किं तद्वचनं तत्राह – हा नाथेति । सा सर्वान्भोगान्परित्यज्य मया सहागता । ह्रियमाणा सती रावणेन हरणसमये न त्वां कुर्मि दशग्रीव भस्म भस्मार्ह तेजसा इत्युक्तरीत्या पातिव्रत्याग्निना भस्मीकर्तुं समर्थापि तत्तस्य सदृशं भवेत् इत्युक्तरीत्या हा नाथेति मन्नाथत्वमेव पुरस्कृत्य मां यदब्रवीत् तन्मे गात्राणि दहति । एतेन रामशोकः सीताविषयकारुण्य मित्यवगम्यते । परदुःखदुःखित्वं हि कारुण्यम् ॥ ७ ॥
</details>

<details open><summary>विश्वास-प्रस्तुतिः</summary>

तद्वियोगेन्धनवता तच्चिन्ताविपुलार्चिषा ।  
रात्रिं दिवं शरीरं मे दह्यते मदनाग्निना ॥ ८ ॥
</details>

<details><summary>मूलम्</summary>

तद्वियोगेन्धनवता तच्चिन्ताविपुलार्चिषा ।  
रात्रिं दिवं शरीरं मे दह्यते मदनाग्निना ॥ ८ ॥
</details>

<details><summary>व्याख्या</summary>

अथ संतापो जलप्रवेशं विना न शाम्यतीति वक्तुं तस्याग्नित्वं सावयवं रूपयति—तद्वियोगेति ॥ मदनाग्निवर्धकत्वेन वियोगस्येन्धनरूपत्वं । संततत्वेन चिन्ताया ज्वालात्वरूपणं । रात्रिंदिवमिति । अचतुर — इत्यादिना सूत्रेण साधुत्वं । शीतलाशीतलकालाविशेषेण दह्यत इत्यर्थः ॥ ८ ॥
</details>

<details open><summary>विश्वास-प्रस्तुतिः</summary>

अवगाह्यार्णवं स्वप्स्ये सौमित्रे भवता विना ।  
कथं चित्प्रज्वलन्कामः स मा सुप्तं जले दहेत् ॥ ९ ॥
</details>

<details><summary>मूलम्</summary>

अवगाह्यार्णवं स्वप्स्ये सौमित्रे भवता विना ।  
कथं चित्प्रज्वलन्कामः स मा सुप्तं जले दहेत् ॥ ९ ॥
</details>

<details><summary>व्याख्या</summary>

सौमित्रे कान्तास्मारकेण भवता विना अर्णवमवगाह्य स्वप्स्ये । अनेन लक्ष्मणस्य शेषावतारत्वमुक्तं । अर्णवशयनं हि शेषिणैव किं प्रयोजनमित्यत्राह – कथंचिदिति । इदानीं प्रज्वलन् स कामः जले सुप्तं मां कथंचिद्दहेत् कृच्छ्राद्दहेत् मन्दीभवेदित्यर्थः ॥ ९ ॥
</details>

<details open><summary>विश्वास-प्रस्तुतिः</summary>

बह्वेतत्कामयानस्य शक्यमेतेन जीवितुम् ।  
यदहं सा च वामोरुरेकां धरणिमाश्रितौ ॥ १० ॥  
केदारस्येव केदारः सोदकस्य निरूदकः ।  
उपस्नेहेन जीवामि जीवन्तीं यच्छृणोमि ताम् ॥ ११ ॥  
कदा तु खलु सुस्शोणीं शतपत्रायतेक्षणाम् ।  
विजित्य शत्रून्द्रक्ष्यामि सीतां स्फीतामिव श्रियम् ॥ १२ ॥
</details>

<details><summary>मूलम्</summary>

बह्वेतत्कामयानस्य शक्यमेतेन जीवितुम् ।  
यदहं सा च वामोरुरेकां धरणिमाश्रितौ ॥ १० ॥  
केदारस्येव केदारः सोदकस्य निरूदकः ।  
उपस्नेहेन जीवामि जीवन्तीं यच्छृणोमि ताम् ॥ ११ ॥  
कदा तु खलु सुस्शोणीं शतपत्रायतेक्षणाम् ।  
विजित्य शत्रून्द्रक्ष्यामि सीतां स्फीतामिव श्रियम् ॥ १२ ॥
</details>

<details><summary>व्याख्या</summary>

एवं दुःसहदुःखाक्रान्तस्यापि मम जीवनधारणशक्तिस्तया सह एकधरण्याश्रयणात्तज्जीवनप्रवृत्त्युपलम्भाच्च जायत इत्याह-बह्वित्यादिना श्लोकद्वयेन ॥ अहं सा वामोरूश्च एकां धरणिमाश्रिताविति यत् एतद्बहु भूरि जीवनसाधनं । अतः एतेन कामयानस्य विरहिणो मम जीवितुं शक्यं । एकशय्याश्रयणन्यायेन कामिनोरेकधरण्याश्रयणमपि जीवनसाधनं भवतीत्यभिप्रायः ॥ जीवन्तीं तां शृणोमीति यत् तेन । निरूदकः निरुदकः । केदारः वनं । सोदकस्य केदारस्य उपस्नेहेन उपक्लेदेनेव जीवामि ॥ १० – १२ ॥
</details>

<details open><summary>विश्वास-प्रस्तुतिः</summary>

कदा नु चारुबिम्बोष्ठं तस्याः पद्ममिवाननम् ।  
ईषदुन्नम्य पास्यामि रसायनमिवातुरः ॥ १३ ॥
</details>

<details><summary>मूलम्</summary>

कदा नु चारुबिम्बोष्ठं तस्याः पद्ममिवाननम् ।  
ईषदुन्नम्य पास्यामि रसायनमिवातुरः ॥ १३ ॥
</details>

<details><summary>व्याख्या</summary>

रसायनं शरीरसिद्धिकर मौषधविशेषं । आतुरः रोगी । आतुरोभ्य मितोभ्यान्तः इत्यमरः ॥ १३ ॥
</details>

<details open><summary>विश्वास-प्रस्तुतिः</summary>

तस्यास्तु संहतौ पीनौ स्तनौ तालफलोपमौ ।  
कदा नु खलु सोत्कम्पौ श्लिष्यन्त्या मां भजिष्यतः ॥ १४ ॥  
सा नूनमसितापाङ्गी रक्षोमध्यगता सती ।  
मन्नाथा नाथहीनेव त्रातारं नाधिगच्छति ॥ १५ ॥  
कथं जनकराजस्य दुहिता सा मम प्रिया ।  
राक्षसीमध्यगा शेते स्नुषा दशरथस्य च ॥ १६ ॥
</details>

<details><summary>मूलम्</summary>

तस्यास्तु संहतौ पीनौ स्तनौ तालफलोपमौ ।  
कदा नु खलु सोत्कम्पौ श्लिष्यन्त्या मां भजिष्यतः ॥ १४ ॥  
सा नूनमसितापाङ्गी रक्षोमध्यगता सती ।  
मन्नाथा नाथहीनेव त्रातारं नाधिगच्छति ॥ १५ ॥  
कथं जनकराजस्य दुहिता सा मम प्रिया ।  
राक्षसीमध्यगा शेते स्नुषा दशरथस्य च ॥ १६ ॥
</details>

<details><summary>व्याख्या</summary>

संहतौ श्लिष्टौ ॥ १४-१६ ॥
</details>

<details open><summary>विश्वास-प्रस्तुतिः</summary>

कदा विक्षोभ्य रक्षांसि सा विधूयोत्पतिष्यति ।  
विधूय जलदान्नीलाञ्शशिलेखा शरत्स्विव ॥ १७ ॥
</details>

<details><summary>मूलम्</summary>

कदा विक्षोभ्य रक्षांसि सा विधूयोत्पतिष्यति ।  
विधूय जलदान्नीलाञ्शशिलेखा शरत्स्विव ॥ १७ ॥
</details>

<details><summary>व्याख्या</summary>

अविक्षोभ्यरक्षांसीत्येकं पदं । अविक्षोभ्याणि । दुराधर्षाणि रक्षांसि ॥ १७ ॥
</details>

<details open><summary>विश्वास-प्रस्तुतिः</summary>

स्वभावतनुका नूनं शोकेनानशनेन च ।  
भूयस्तनुतरा सीता देशकालविपर्ययात् ॥ १८ ॥
</details>

<details><summary>मूलम्</summary>

स्वभावतनुका नूनं शोकेनानशनेन च ।  
भूयस्तनुतरा सीता देशकालविपर्ययात् ॥ १८ ॥
</details>

<details><summary>व्याख्या</summary>

देशकालविपर्ययात् देशकालयोर्व्यत्यासात् । सुखावहयोर्देशकालयोरपगमा -त्तद्विरुद्धयोरुपगमाच्चेत्यर्थः ॥ १८ ॥
</details>

<details open><summary>विश्वास-प्रस्तुतिः</summary>

कदा नु राक्षसेन्द्रस्य निधायोरसि सायकान् ।  
सीतां प्रत्याहरिष्यामि शोकमुत्सृज्य मानसं ॥ १९ ॥  
कदा नु खलु मां साध्वी सीतामरसुतोपमा ।  
सोत्कण्ठा कण्ठमालम्ब्य मोक्ष्यत्यानन्दजंपयः ॥ २० ॥
</details>

<details><summary>मूलम्</summary>

कदा नु राक्षसेन्द्रस्य निधायोरसि सायकान् ।  
सीतां प्रत्याहरिष्यामि शोकमुत्सृज्य मानसं ॥ १९ ॥  
कदा नु खलु मां साध्वी सीतामरसुतोपमा ।  
सोत्कण्ठा कण्ठमालम्ब्य मोक्ष्यत्यानन्दजंपयः ॥ २० ॥
</details>

<details><summary>व्याख्या</summary>

सीतां प्रत्याहरिष्यामि शोकमुत्सृज्य मानसमिति । सीतां प्रत्याहृत्य कदा नु शोकमुत्स्रक्ष्यामीत्यर्थः । आस्यं व्यादाय स्वपितीतिवत्साधुः ॥ १९-२० ॥
</details>

<details open><summary>विश्वास-प्रस्तुतिः</summary>

कदा शोकमिमं घोरं मैथिली विप्रयोगजम् ।  
सहसा विप्रमोक्ष्यामि वासः शुक्लेतरं यथा ॥ २१ ॥  
एवं विलपतस्तस्य तत्र रामस्य धीमतः ।  
दिनक्षयान्मन्दरुचिर्भास्करोऽस्तमुपागमत् ॥ २२ ॥
</details>

<details><summary>मूलम्</summary>

कदा शोकमिमं घोरं मैथिली विप्रयोगजम् ।  
सहसा विप्रमोक्ष्यामि वासः शुक्लेतरं यथा ॥ २१ ॥  
एवं विलपतस्तस्य तत्र रामस्य धीमतः ।  
दिनक्षयान्मन्दरुचिर्भास्करोऽस्तमुपागमत् ॥ २२ ॥
</details>

<details><summary>व्याख्या</summary>

शुक्लेतरं मलिनम् ॥ २१-२२ ॥
</details>

<details open><summary>विश्वास-प्रस्तुतिः</summary>

आश्वासितो लक्ष्मणेन रामः सन्ध्यामुपासत ।  
स्मरन्कमलपत्राक्षीं सीतां शोकाकुलीकृतः ॥ २३ ॥
</details>

<details><summary>मूलम्</summary>

आश्वासितो लक्ष्मणेन रामः सन्ध्यामुपासत ।  
स्मरन्कमलपत्राक्षीं सीतां शोकाकुलीकृतः ॥ २३ ॥
</details>

<details><summary>व्याख्या</summary>

उपासत उपास्त । भ्रातुरपि लक्ष्मणस्य पुरतो रघुनाथस्यैवंविधवचनप्र- योगस्तस्य सर्वविधसेवकत्वात् । अतो नानौचित्यम् ॥ २३ ॥
</details>

<details open><summary>विश्वास-प्रस्तुतिः</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे पञ्चमः सर्गः ॥ ४ ॥  
इति श्रीगोविन्दराजविरचिते श्रीमद्रामायण भूषणे रत्नकिरीटाख्याने युद्धकाण्डव्याख्याने पञ्चमः सर्गः ॥ ५ ॥
</details>

<details><summary>मूलम्</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे पञ्चमः सर्गः ॥ ४ ॥  
इति श्रीगोविन्दराजविरचिते श्रीमद्रामायण भूषणे रत्नकिरीटाख्याने युद्धकाण्डव्याख्याने पञ्चमः सर्गः ॥ ५ ॥
</details>

