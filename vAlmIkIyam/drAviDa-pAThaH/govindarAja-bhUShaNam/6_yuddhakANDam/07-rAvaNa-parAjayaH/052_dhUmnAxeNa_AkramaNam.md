+++
title = "०५२ धूम्नाक्षेण आक्रमणम्"
title_english = "052 Dhumraksha along with army attacks the monkeys"

+++

<details open><summary>विश्वास-प्रस्तुतिः</summary>

श्रीमद्रामायणे वाल्मीकीये आदिकाव्ये युद्धकाण्डे द्विपञ्चाशः सर्गः
</details>

<details><summary>मूलम्</summary>

श्रीमद्रामायणे वाल्मीकीये आदिकाव्ये युद्धकाण्डे द्विपञ्चाशः सर्गः
</details>

<details><summary>विषयाः</summary>

धूत्राक्षसेनाभिस्सह वानराणांमहायुद्धम् ॥ १ ॥ हनुमता गिरिशृङ्गेणधूम्राक्षहननम् ॥ २ ॥

</details>

<details open><summary>विश्वास-प्रस्तुतिः</summary>

धूम्राक्षं प्रेक्ष्य निर्यान्तं राक्षसं भीमविक्रमम् ।  
विनेदुर्वानराः सर्वे प्रहृष्टा युद्धकाङ्क्षिणः ॥ १ ॥  
तेषां सुतुमुलं युद्धं संजज्ञे हरिरक्षसाम् ।  
अन्योन्यं पादपैर्घोरं निघ्नतां शूलमुद्गरैः ॥ २ ॥
</details>

<details><summary>मूलम्</summary>

धूम्राक्षं प्रेक्ष्य निर्यान्तं राक्षसं भीमविक्रमम् ।  
विनेदुर्वानराः सर्वे प्रहृष्टा युद्धकाङ्क्षिणः ॥ १ ॥  
तेषां सुतुमुलं युद्धं संजज्ञे हरिरक्षसाम् ।  
अन्योन्यं पादपैर्घोरं निघ्नतां शूलमुद्गरैः ॥ २ ॥
</details>

<details><summary>व्याख्या</summary>

अथ धूम्राक्षवधो द्विपञ्चाशे – धूम्राक्षमित्यादि ॥ १-२ ॥
</details>

<details open><summary>विश्वास-प्रस्तुतिः</summary>

घोरैश्च परिघैश्चित्रैस्त्रिशूलैश्चापि संहतैः ।  
राक्षसैर्वानरा घोरैर्विनिकृत्ताः समन्ततः ॥ ३ ॥
</details>

<details><summary>मूलम्</summary>

घोरैश्च परिघैश्चित्रैस्त्रिशूलैश्चापि संहतैः ।  
राक्षसैर्वानरा घोरैर्विनिकृत्ताः समन्ततः ॥ ३ ॥
</details>

<details><summary>व्याख्या</summary>

संहतैः संगतैः । राक्षसविशेषणमेतत् ॥ ३ ॥
</details>

<details open><summary>विश्वास-प्रस्तुतिः</summary>

वानरै राक्षसाश्चापि द्रुमैर्भूमौ समीकृताः ।  
राक्षसाचापि संक्रुद्धा वानरान्निशितैः शरैः ॥  
विव्यधुर्घोरसंकाशैः कङ्कपत्रैरजिह्मगैः ॥ ४ ॥
</details>

<details><summary>मूलम्</summary>

वानरै राक्षसाश्चापि द्रुमैर्भूमौ समीकृताः ।  
राक्षसाचापि संक्रुद्धा वानरान्निशितैः शरैः ॥  
विव्यधुर्घोरसंकाशैः कङ्कपत्रैरजिह्मगैः ॥ ४ ॥
</details>

<details><summary>व्याख्या</summary>

समीकृताः पातिताः । घोरसंकाशैः घोरकालाभ्यादितुल्यैः । अजिह्मगैः अवक्रगैः । कङ्कपत्रैः कङ्कपत्राण्येव पत्राणि येषां ते कङ्कपत्राः तैः ॥ ४ ॥
</details>

<details open><summary>विश्वास-प्रस्तुतिः</summary>

ते गदाभिश्च भीमाभिः पट्टिशैः कूटमुद्गरैः ।  
विदार्यमाणा रक्षोभिर्वानरास्ते महाबलाः ।  
अमर्षाज्जनितोद्धर्षाश्चक्रुः कर्माण्यभीतवत् ॥ ५ ॥
</details>

<details><summary>मूलम्</summary>

ते गदाभिश्च भीमाभिः पट्टिशैः कूटमुद्गरैः ।  
विदार्यमाणा रक्षोभिर्वानरास्ते महाबलाः ।  
अमर्षाज्जनितोद्धर्षाश्चक्रुः कर्माण्यभीतवत् ॥ ५ ॥
</details>

<details><summary>व्याख्या</summary>

जनितोद्धर्षाः जनितोत्साहाः ॥ ५ ॥
</details>

<details open><summary>विश्वास-प्रस्तुतिः</summary>

शरनिर्भिन्नगात्रास्ते शूलनिर्भिन्नदेहिनः ।  
जगृहुस्ते द्रुमांस्तत्र शिलाश्च हरियूथपाः ॥ ६ ॥
</details>

<details><summary>मूलम्</summary>

शरनिर्भिन्नगात्रास्ते शूलनिर्भिन्नदेहिनः ।  
जगृहुस्ते द्रुमांस्तत्र शिलाश्च हरियूथपाः ॥ ६ ॥
</details>

<details><summary>व्याख्या</summary>

शूलनिर्भिन्नदेहिनः । कर्मधारयादिनिरार्षः ॥ ६ ॥
</details>

<details open><summary>विश्वास-प्रस्तुतिः</summary>

ते भीमवेगा हरयो नर्दमानास्ततस्ततः ।  
ममन्थू राक्षसान्भीमान्नामानि च बभाषिरे ॥ ७ ॥  
तद्बभूवाद्भुतं घोरं युद्धं वानररक्षसाम् ।  
शिलाभिर्विविधाभिश्च बेहुभिश्चैव पादपैः ॥ ८ ॥  
राक्षसा मथिताः केचिद्वानरैर्जितकाशिभिः ।  
ववमू रुधिरं केचिन्मुखै रुधिरभोजनाः ॥ ९ ॥  
पार्श्वेषु दारिताः केचित्केचिद्राशीकृता द्रुमैः ।  
शिलाभिश्चूर्णिताः केचित्केचिद्दन्तैर्विदारिताः ॥१०॥  
ध्वजैर्विमथितैर्भग्नैः खरैश्च विनिपातितैः ।  
रथैर्विध्वंसितैश्चापि पतितै रजनीचरैः ॥ ११ ॥
</details>

<details><summary>मूलम्</summary>

ते भीमवेगा हरयो नर्दमानास्ततस्ततः ।  
ममन्थू राक्षसान्भीमान्नामानि च बभाषिरे ॥ ७ ॥  
तद्बभूवाद्भुतं घोरं युद्धं वानररक्षसाम् ।  
शिलाभिर्विविधाभिश्च बेहुभिश्चैव पादपैः ॥ ८ ॥  
राक्षसा मथिताः केचिद्वानरैर्जितकाशिभिः ।  
ववमू रुधिरं केचिन्मुखै रुधिरभोजनाः ॥ ९ ॥  
पार्श्वेषु दारिताः केचित्केचिद्राशीकृता द्रुमैः ।  
शिलाभिश्चूर्णिताः केचित्केचिद्दन्तैर्विदारिताः ॥१०॥  
ध्वजैर्विमथितैर्भग्नैः खरैश्च विनिपातितैः ।  
रथैर्विध्वंसितैश्चापि पतितै रजनीचरैः ॥ ११ ॥
</details>

<details><summary>व्याख्या</summary>

नामानि स्वनामानि ॥ ७-११ ॥
</details>

<details open><summary>विश्वास-प्रस्तुतिः</summary>

गजेन्द्रैः पर्वताकारैः पर्वताग्रैर्वनौकसाम् ।  
मथितैर्वाजिभिः कीर्ण सारोह्रैर्वसुधातलम् ॥ १२ ॥
</details>

<details><summary>मूलम्</summary>

गजेन्द्रैः पर्वताकारैः पर्वताग्रैर्वनौकसाम् ।  
मथितैर्वाजिभिः कीर्ण सारोह्रैर्वसुधातलम् ॥ १२ ॥
</details>

<details><summary>व्याख्या</summary>

वनौकसां पर्वताग्रैः वानरप्रेरितपर्वताग्रैः । तैर्मथितैः गजेन्द्रैः । सारोहैः साधिष्ठातृभिः । वसुधातलं कीर्णमभूत् ॥ १२ ॥
</details>

<details open><summary>विश्वास-प्रस्तुतिः</summary>

वानरैर्भीमविक्रान्तैराप्लुत्याप्लुत्य वेगितैः ।  
राक्षसाः करजैस्तीक्ष्णैर्मुखेषु विनिकर्तिताः ॥ १३ ॥  
विवर्णवदना भूयो विप्रकीर्णशिरोरुहाः ।  
मूढाः शोणितगन्धेन निपेतुर्धरणीतले ॥ १४ ॥
</details>

<details><summary>मूलम्</summary>

वानरैर्भीमविक्रान्तैराप्लुत्याप्लुत्य वेगितैः ।  
राक्षसाः करजैस्तीक्ष्णैर्मुखेषु विनिकर्तिताः ॥ १३ ॥  
विवर्णवदना भूयो विप्रकीर्णशिरोरुहाः ।  
मूढाः शोणितगन्धेन निपेतुर्धरणीतले ॥ १४ ॥
</details>

<details><summary>व्याख्या</summary>

भीमविक्रान्तैः भीमविक्रमैः । वेगितैः संजातवेगैः । वानरैः कर्तृभिः । करजैः नखैः करणैः । आक्रम्याक्रम्य मुखेषु विनिकर्तिताः खण्डिताः । मूढाः मूर्च्छिताः ॥ १३-१४ ॥
</details>

<details open><summary>विश्वास-प्रस्तुतिः</summary>

अन्ये परमसंक्रुद्धा राक्षसा भीमनिःस्वनाः ।  
तलैरेवाभिधावन्ति वज्रस्पर्शसमैर्हरीन् ॥ १५ ॥
</details>

<details><summary>मूलम्</summary>

अन्ये परमसंक्रुद्धा राक्षसा भीमनिःस्वनाः ।  
तलैरेवाभिधावन्ति वज्रस्पर्शसमैर्हरीन् ॥ १५ ॥
</details>

तलैरेवाभिधावन्ति । हस्ततलान्येवायुधस्थाने कृत्वा अभ्यधावन्नित्यर्थः ॥ १५ ॥

<details open><summary>विश्वास-प्रस्तुतिः</summary>

वानरैरापतन्तस्ते वेगिता वेगवत्तरैः ।  
मुष्टिभिश्चरणैर्दन्तैः पादपैश्चावपोथिताः ॥  
वानरैर्हन्यमानास्ते राक्षसा विप्रदुद्रुवुः ॥ १६ ॥
</details>

<details><summary>मूलम्</summary>

वानरैरापतन्तस्ते वेगिता वेगवत्तरैः ।  
मुष्टिभिश्चरणैर्दन्तैः पादपैश्चावपोथिताः ॥  
वानरैर्हन्यमानास्ते राक्षसा विप्रदुद्रुवुः ॥ १६ ॥
</details>

अवपोथिताः हिंसिताः । व्यथ हिंसायां इति धातुः ॥ १६ ॥

<details open><summary>विश्वास-प्रस्तुतिः</summary>

सैन्यं तु विद्रुतं दृष्ट्वा धूम्राक्षो राक्षसर्षभः ।  
क्रोधेन कदनं चक्रे वानराणां युयुत्सताम् ॥ १७ ॥
</details>

<details><summary>मूलम्</summary>

सैन्यं तु विद्रुतं दृष्ट्वा धूम्राक्षो राक्षसर्षभः ।  
क्रोधेन कदनं चक्रे वानराणां युयुत्सताम् ॥ १७ ॥
</details>

कदनं हिंसनम् ॥ १७ ॥

<details open><summary>विश्वास-प्रस्तुतिः</summary>

प्रासैः प्रमथिताः केचिद्वानराः शोणितस्रवाः ।  
मुद्गरैराहताः केचित्पतिता धरणीतले ॥ १८ ॥  
परिघैर्मथिताः केचिद्भिन्दिपालैर्विदारिताः ।  
पट्टिशैराहताः केचिद्विह्वलन्तो गतासवः ॥ १९ ॥  
केचिद्विनिहताः शूलै रुधिरार्द्रा वनौकसः ।  
केचिद्विद्राविता नष्टाः सबलै राक्षसैर्युधि ॥ २० ॥  
विभिन्नहृदयाः केचिदेकपार्श्वेन दारिताः ।  
विदारितास्त्रिशूलैश्च केचिदान्त्रैर्विनिस्सृताः ॥ २१ ॥  
तत्सुभीमं महायुद्धं हरिराक्षससंकुलम् ।  
प्रबभौ शब्दबहुलं शिलापादपसंकुलम् ॥ २२ ॥
</details>

<details><summary>मूलम्</summary>

प्रासैः प्रमथिताः केचिद्वानराः शोणितस्रवाः ।  
मुद्गरैराहताः केचित्पतिता धरणीतले ॥ १८ ॥  
परिघैर्मथिताः केचिद्भिन्दिपालैर्विदारिताः ।  
पट्टिशैराहताः केचिद्विह्वलन्तो गतासवः ॥ १९ ॥  
केचिद्विनिहताः शूलै रुधिरार्द्रा वनौकसः ।  
केचिद्विद्राविता नष्टाः सबलै राक्षसैर्युधि ॥ २० ॥  
विभिन्नहृदयाः केचिदेकपार्श्वेन दारिताः ।  
विदारितास्त्रिशूलैश्च केचिदान्त्रैर्विनिस्सृताः ॥ २१ ॥  
तत्सुभीमं महायुद्धं हरिराक्षससंकुलम् ।  
प्रबभौ शब्दबहुलं शिलापादपसंकुलम् ॥ २२ ॥
</details>

प्रासैरित्यादिचतुःश्लोकी ॥ विह्वलन्तः विवशाः । गतासवः अभवन्निति शेषः । आन्त्रैर्विनिःसृताः विनिःसृतान्त्रा इत्यर्थः ॥ १८ – २२ ॥

<details open><summary>विश्वास-प्रस्तुतिः</summary>

धनुर्ज्यातन्त्रिमधुरं हिक्कातालसमन्वितम् ।  
मन्दस्तनितसंगीतं युद्धगान्धर्वमाबभौ ॥ २३ ॥
</details>

<details><summary>मूलम्</summary>

धनुर्ज्यातन्त्रिमधुरं हिक्कातालसमन्वितम् ।  
मन्दस्तनितसंगीतं युद्धगान्धर्वमाबभौ ॥ २३ ॥
</details>

तन्त्री वीणा । आर्षो ह्रस्वः । तया मधुरं रम्यं । हिक्का । विरम्य विम्यर कण्ठात्पवनोद्गमः । मन्दस्तनितं अशक्त्या मन्दभाषणं । तदेव संगीतं सम्यग्गानं यस्मिन् तत् तथोक्तं । युद्धगान्धर्वं युद्धसंगीतं । संगीतं नृत्तगीतवाद्यम् ॥ २३ ॥

<details open><summary>विश्वास-प्रस्तुतिः</summary>

धूम्राक्षस्तु धनुष्पाणिर्वानरान्रणमूर्धनि ।  
हसन्विद्रावयामास दिशस्तु शरवृष्टिभिः ॥ २४ ॥
</details>

<details><summary>मूलम्</summary>

धूम्राक्षस्तु धनुष्पाणिर्वानरान्रणमूर्धनि ।  
हसन्विद्रावयामास दिशस्तु शरवृष्टिभिः ॥ २४ ॥
</details>

दिशः दिशः प्रति ॥ २४ ॥

<details open><summary>विश्वास-प्रस्तुतिः</summary>

धूम्राक्षेणादिंतं सैन्यं व्यथितं दृश्य मारुतिः ।  
अभ्यवर्तत संक्रुद्धः प्रगृह्य विपुलां शिलाम् ॥ २५ ॥
</details>

<details><summary>मूलम्</summary>

धूम्राक्षेणादिंतं सैन्यं व्यथितं दृश्य मारुतिः ।  
अभ्यवर्तत संक्रुद्धः प्रगृह्य विपुलां शिलाम् ॥ २५ ॥
</details>

व्यथितं दुःखितं । दृश्य दृष्ट्वा । मारुतिः हनुमान् ॥ २५ ॥

<details open><summary>विश्वास-प्रस्तुतिः</summary>

क्रोधाद्विगुणताम्राक्षः पितृतुल्यपराक्रमः ।  
शिलां तां पातयामास धूम्राक्षस्य रथं प्रति ॥ २६ ॥  
आपतन्तीं शिलां दृष्ट्वा गदामुद्यम्य संभ्रमात् ।  
रथादाप्लुत्य वेगेन वसुधायां व्यतिष्ठत ॥ २७ ॥
</details>

<details><summary>मूलम्</summary>

क्रोधाद्विगुणताम्राक्षः पितृतुल्यपराक्रमः ।  
शिलां तां पातयामास धूम्राक्षस्य रथं प्रति ॥ २६ ॥  
आपतन्तीं शिलां दृष्ट्वा गदामुद्यम्य संभ्रमात् ।  
रथादाप्लुत्य वेगेन वसुधायां व्यतिष्ठत ॥ २७ ॥
</details>

पिता वायुः ॥ २६-२७ ॥

<details open><summary>विश्वास-प्रस्तुतिः</summary>

सा प्रमध्य रथं तस्य निपपात शिला भुवि ।  
सचक्रकूबरं सार्श्व सध्वजं सशरासनम् ॥ २८ ॥  
स भङ्क्त्वा तु रथं तस्य हनुमान्मारुतात्मजः ।  
रक्षसां कदनं चक्रे सस्कन्धविटपैर्दुमैः ॥ २९ ॥  
विभिन्नशिरसो भूत्वा राक्षसाः शोणितोक्षिताः ।  
द्रुमैः प्रव्यथिताश्चान्ये निपेतुर्धरणीतले ॥ ३० ॥  
विद्राव्य राक्षसं सैन्यं हनुमान्मारुतात्मजः ।  
गिरेः शिखरमादाय धूम्राक्षमभिदुद्रुवे ॥ ३१ ॥
</details>

<details><summary>मूलम्</summary>

सा प्रमध्य रथं तस्य निपपात शिला भुवि ।  
सचक्रकूबरं सार्श्व सध्वजं सशरासनम् ॥ २८ ॥  
स भङ्क्त्वा तु रथं तस्य हनुमान्मारुतात्मजः ।  
रक्षसां कदनं चक्रे सस्कन्धविटपैर्दुमैः ॥ २९ ॥  
विभिन्नशिरसो भूत्वा राक्षसाः शोणितोक्षिताः ।  
द्रुमैः प्रव्यथिताश्चान्ये निपेतुर्धरणीतले ॥ ३० ॥  
विद्राव्य राक्षसं सैन्यं हनुमान्मारुतात्मजः ।  
गिरेः शिखरमादाय धूम्राक्षमभिदुद्रुवे ॥ ३१ ॥
</details>

कूबरः युगंधरः । कूबरस्तु युगंधरः । इत्यमरः ॥ २८-३१ ॥

<details open><summary>विश्वास-प्रस्तुतिः</summary>

तमापतन्तं धूम्राक्षो गदामुद्यम्य वीर्यवान् ।  
विनर्दमानः सहसा हनुमन्तमभिद्रवत् ॥ ३२ ॥
</details>

<details><summary>मूलम्</summary>

तमापतन्तं धूम्राक्षो गदामुद्यम्य वीर्यवान् ।  
विनर्दमानः सहसा हनुमन्तमभिद्रवत् ॥ ३२ ॥
</details>

अभिद्रवत् अभ्यद्रवत् । आगमशासनस्यानित्यत्वादडभावः ॥ ३२ ॥

<details open><summary>विश्वास-प्रस्तुतिः</summary>

ततः क्रुद्धस्तु वेगेन गदां तां बहुकण्टकाम् ।  
पातयामास धूम्राक्षो मस्तके तु हनूमतः ॥ ३३ ॥
</details>

<details><summary>मूलम्</summary>

ततः क्रुद्धस्तु वेगेन गदां तां बहुकण्टकाम् ।  
पातयामास धूम्राक्षो मस्तके तु हनूमतः ॥ ३३ ॥
</details>

बहुकण्टकां बहुकीलाम् ॥ ३३ ॥

<details open><summary>विश्वास-प्रस्तुतिः</summary>

ताडितः स तया तत्र गदया भीमरूपया ॥ ३४ ॥  
स कपिर्मारुतबलस्तं प्रहारमचिन्तयन् ।  
धूम्राक्षस्य शिरोमध्ये गरमपातयत् ॥ ३५ ॥
</details>

<details><summary>मूलम्</summary>

ताडितः स तया तत्र गदया भीमरूपया ॥ ३४ ॥  
स कपिर्मारुतबलस्तं प्रहारमचिन्तयन् ।  
धूम्राक्षस्य शिरोमध्ये गरमपातयत् ॥ ३५ ॥
</details>

ताडितः आसीदिति शेषः ॥ ३४-३५ ॥

<details open><summary>विश्वास-प्रस्तुतिः</summary>

स विह्वलितसर्वाङ्गो गिरिशृङ्गेण ताडितः ।  
पपात सहसा भूमौ विकीर्ण इव पर्वतः ॥ ३६ ॥  
धूम्राक्षं निहतं दृष्ट्वा हतशेषा निशाचराः ।  
त्रस्ताः प्रविविशुर्लङ्कां वध्यमानाः प्लवङ्गमैः ॥ ३७ ॥
</details>

<details><summary>मूलम्</summary>

स विह्वलितसर्वाङ्गो गिरिशृङ्गेण ताडितः ।  
पपात सहसा भूमौ विकीर्ण इव पर्वतः ॥ ३६ ॥  
धूम्राक्षं निहतं दृष्ट्वा हतशेषा निशाचराः ।  
त्रस्ताः प्रविविशुर्लङ्कां वध्यमानाः प्लवङ्गमैः ॥ ३७ ॥
</details>

विह्वलितानि विवशीकृतानि ॥ ३६–३७ ॥

<details open><summary>विश्वास-प्रस्तुतिः</summary>

स तु पवनसुतो निहत्य शत्रुं क्षतजवहाः सरितश्च सन्निकीर्य ।  
रिपुवधजनितश्रमो महात्मा मुदमगमत्कपिभिश्च पूज्यमानः ॥ ३८ ॥
</details>

<details><summary>मूलम्</summary>

स तु पवनसुतो निहत्य शत्रुं क्षतजवहाः सरितश्च सन्निकीर्य ।  
रिपुवधजनितश्रमो महात्मा मुदमगमत्कपिभिश्च पूज्यमानः ॥ ३८ ॥
</details>

वहन्तीति वहाः क्षतजस्यवहाः क्षतजवहाः । सन्निकीर्य उत्सार्येत्यर्थः । द्वितीयायां धूम्राक्षवधः ॥ ३८ ॥

<details open><summary>विश्वास-प्रस्तुतिः</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे द्विपञ्चाशः सर्गः ॥ ५२ ॥  
इति श्रीगोविन्दराजविरचिते श्रीमद्रामायणभूषणे रत्नकिरीटाख्याने युद्धकाण्डव्याख्याने द्विपञ्चाशः सर्गः ॥ ५२ ॥
</details>

<details><summary>मूलम्</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे द्विपञ्चाशः सर्गः ॥ ५२ ॥  
इति श्रीगोविन्दराजविरचिते श्रीमद्रामायणभूषणे रत्नकिरीटाख्याने युद्धकाण्डव्याख्याने द्विपञ्चाशः सर्गः ॥ ५२ ॥
</details>

