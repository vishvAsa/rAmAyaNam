+++
title = "०६९ नरान्तकवधः"
title_english = "069 Death of Narantaka"

+++

<details open><summary>विश्वास-प्रस्तुतिः</summary>

श्रीमद्रामायणे वाल्मीकीये आदिकाव्ये युद्धकाण्डे एकोनसप्ततितमः सर्गः
</details>

<details><summary>मूलम्</summary>

श्रीमद्रामायणे वाल्मीकीये आदिकाव्ये युद्धकाण्डे एकोनसप्ततितमः सर्गः
</details>

<details><summary>विषयाः</summary>

कुंभकर्णनिधनाकर्णनेनविषीदन्तंरावणंप्रति त्रिशिरोनाम्नातस्सुतेन रामादिवधप्रतिज्ञानेन -समाश्वासनपूर्वकमतिकायादिभिर्भ्रातृभिः सह रणायनिर्याणम् ॥ १ ॥ वानरकृतराक्षस -क्षपणरुष्टेन तुरगाधिष्ठितेननरान्तकेन वानरवाहिनीविध्वंसने सुग्रीवनियोगादङ्गदेन सतुरगनरान्तकहननम् ॥ २ ॥

</details>

<details open><summary>विश्वास-प्रस्तुतिः</summary>

एवं बिलपमानस्य रावणस्य दुरात्मनः ।  
श्रुत्वा शोकाभितप्तस्य त्रिशिरा वाक्यमब्रवीत् ॥ १ ॥
</details>

<details><summary>मूलम्</summary>

एवं बिलपमानस्य रावणस्य दुरात्मनः ।  
श्रुत्वा शोकाभितप्तस्य त्रिशिरा वाक्यमब्रवीत् ॥ १ ॥
</details>

अथातिकायनिर्गमः – एवमित्यादि ॥ १ ॥

<details open><summary>विश्वास-प्रस्तुतिः</summary>

एवमेव महावीर्यो हतो नस्तातमध्यमः ।  
न तु सत्पुरुषा राजन्विलपन्ति यथा भवान् ॥ २ ॥
</details>

<details><summary>मूलम्</summary>

एवमेव महावीर्यो हतो नस्तातमध्यमः ।  
न तु सत्पुरुषा राजन्विलपन्ति यथा भवान् ॥ २ ॥
</details>

तातमध्यमः तातेषु मध्यमः मध्यमपितेत्यर्थः । एवमेव महावीर्यः त्वदुक्तप्रकारेणैव महावीर्यः । हतः । दैवादिति शेषः ॥ २ ॥

<details open><summary>विश्वास-प्रस्तुतिः</summary>

नूनं त्रिभुवनस्यापि पर्याप्तस्त्वमसि प्रभो ।  
स कस्मात्प्राकृत इव शोचस्यात्मानमीदृशम् ॥ ३ ॥
</details>

<details><summary>मूलम्</summary>

नूनं त्रिभुवनस्यापि पर्याप्तस्त्वमसि प्रभो ।  
स कस्मात्प्राकृत इव शोचस्यात्मानमीदृशम् ॥ ३ ॥
</details>

ईदृशमिति शोकक्रियाविशेषणं । आत्मानं उद्दिश्येति शेषः ॥ ३ ॥

<details open><summary>विश्वास-प्रस्तुतिः</summary>

ब्रह्मदत्ताऽस्ति ते शक्तिः कवचः सायको धनुः ।  
सहस्रखरसंयुक्तो रथो मेघवनो महान् ॥ ४ ॥  
त्वयाऽसकृद्विशस्त्रेण विशस्ता देवदानवाः ।  
स सर्वायुधसंपन्नो राघवं शास्तुमर्हसि ॥ ५ ॥  
कामं तिष्ठ महाराज निर्गमिष्याम्यहं रणम् ।  
उद्धरिष्यामि ते शत्रून्गरुडः पन्नगानिव ॥ ६ ॥
</details>

<details><summary>मूलम्</summary>

ब्रह्मदत्ताऽस्ति ते शक्तिः कवचः सायको धनुः ।  
सहस्रखरसंयुक्तो रथो मेघवनो महान् ॥ ४ ॥  
त्वयाऽसकृद्विशस्त्रेण विशस्ता देवदानवाः ।  
स सर्वायुधसंपन्नो राघवं शास्तुमर्हसि ॥ ५ ॥  
कामं तिष्ठ महाराज निर्गमिष्याम्यहं रणम् ।  
उद्धरिष्यामि ते शत्रून्गरुडः पन्नगानिव ॥ ६ ॥
</details>

ब्रह्मदत्तेत्यादिश्लोकद्वयमेकान्वयम् ॥ विशस्त्रेण निरायुधेन ॥ ४–६ ॥

<details open><summary>विश्वास-प्रस्तुतिः</summary>

शम्बरो देवराजेन नरको विष्णुना यथा ।  
तथाऽद्य शयिता रामो मया युधि निपातितः ॥ ७ ॥  
श्रुत्वा त्रिशिरसो वाक्यं रावणो राक्षसाधिपः ।  
पुनर्जातमिवात्मानं मन्यते कालचोदितः ॥ ८ ॥
</details>

<details><summary>मूलम्</summary>

शम्बरो देवराजेन नरको विष्णुना यथा ।  
तथाऽद्य शयिता रामो मया युधि निपातितः ॥ ७ ॥  
श्रुत्वा त्रिशिरसो वाक्यं रावणो राक्षसाधिपः ।  
पुनर्जातमिवात्मानं मन्यते कालचोदितः ॥ ८ ॥
</details>

नरकोत्र सिंहिकायां विप्रचित्तेर्जातेषु वातापिप्रमुखेष्वन्यतमः । वातापिर्नमुचिश्चैव इल्वलः सृमरस्तथा । अन्धको नरकश्चैव कालनाभस्तथैव च इत्युक्तेः ॥ नतु कृष्णहतो भूसुतो नरकासुरः । तस्य वाल्मीकिप्रबन्धनिर्माणकाले असंजातत्वात् ॥ ७-८ ॥

<details open><summary>विश्वास-प्रस्तुतिः</summary>

श्रुत्वा त्रिशिरसो वाक्यं देवान्तकनरान्तकौ ।  
अतिकायश्च तेजस्वी बभूवुर्युद्धहर्षिताः ॥ ९ ॥  
ततोऽहमहमित्येव गर्जन्तो नैर्ऋतर्षभाः ।  
रावणस्य सुता वीराः शक्रतुल्यपराक्रमाः ॥ १० ॥
</details>

<details><summary>मूलम्</summary>

श्रुत्वा त्रिशिरसो वाक्यं देवान्तकनरान्तकौ ।  
अतिकायश्च तेजस्वी बभूवुर्युद्धहर्षिताः ॥ ९ ॥  
ततोऽहमहमित्येव गर्जन्तो नैर्ऋतर्षभाः ।  
रावणस्य सुता वीराः शक्रतुल्यपराक्रमाः ॥ १० ॥
</details>

श्रुत्वा त्रिशिरस इत्यादि । त्रिशिरसो वचनं स्वेषामपि तुल्यत्वाद्देवान्तकादयोपि युद्धोद्युक्ता बभूवुरित्यर्थः ॥ ९-१० ॥

<details open><summary>विश्वास-प्रस्तुतिः</summary>

अन्तरिक्षगताः सर्वे सर्वे मायाविशारदाः ।  
सर्वे त्रिदशदर्पघ्नाः सर्वे च रणदुर्जयाः ॥ ११ ॥
</details>

<details><summary>मूलम्</summary>

अन्तरिक्षगताः सर्वे सर्वे मायाविशारदाः ।  
सर्वे त्रिदशदर्पघ्नाः सर्वे च रणदुर्जयाः ॥ ११ ॥
</details>

अन्तरिक्षे गतं गमनं येषां तेऽन्तरिक्षगताः ॥ ११ ॥

<details open><summary>विश्वास-प्रस्तुतिः</summary>

सर्वे सुबलसंपन्नाः सर्वे विस्तीर्णकीर्तयः ।  
सर्वे समरमासाद्य न श्रूयन्ते पराजिताः ।  
देवैरपि सगन्धर्वैः सकिन्नरमहोरगैः ॥ १२ ॥
</details>

<details><summary>मूलम्</summary>

सर्वे सुबलसंपन्नाः सर्वे विस्तीर्णकीर्तयः ।  
सर्वे समरमासाद्य न श्रूयन्ते पराजिताः ।  
देवैरपि सगन्धर्वैः सकिन्नरमहोरगैः ॥ १२ ॥
</details>

देवादिभिः सह समरमासाद्य पराजिता न श्रूयन्त इत्यन्वयः ॥ १२ ॥

<details open><summary>विश्वास-प्रस्तुतिः</summary>

सर्वे च विदुषो वीराः सर्वे युद्धविशारदाः ।  
सर्वे प्रवरविज्ञानाः सर्वे लब्धवरास्तथा ॥ १३ ॥
</details>

<details><summary>मूलम्</summary>

सर्वे च विदुषो वीराः सर्वे युद्धविशारदाः ।  
सर्वे प्रवरविज्ञानाः सर्वे लब्धवरास्तथा ॥ १३ ॥
</details>

विदुषः विद्यावन्तः । प्रवरविज्ञानाः उत्कृष्टशास्त्रज्ञानाः ॥ १३ ॥

<details open><summary>विश्वास-प्रस्तुतिः</summary>

स तैस्तदा भास्करतुल्यवर्चसैः सुतैर्वृतः शत्रुबलप्रमर्दनैः ।  
रराज राजा मघवान्यथाऽमरैर्वृतो महादानवदर्पनाशनैः ॥ १४ ॥
</details>

<details><summary>मूलम्</summary>

स तैस्तदा भास्करतुल्यवर्चसैः सुतैर्वृतः शत्रुबलप्रमर्दनैः ।  
रराज राजा मघवान्यथाऽमरैर्वृतो महादानवदर्पनाशनैः ॥ १४ ॥
</details>

तुल्यवर्चसैरित्यत्र समासान्त आर्षः ॥ १४ ॥

<details open><summary>विश्वास-प्रस्तुतिः</summary>

स पुत्रान्संपरिष्वज्य भूषयित्वा च भूषणैः ।  
आशीर्भिश्च प्रशस्ताभिः प्रेषयामास संयुगे ॥ १५ ॥
</details>

<details><summary>मूलम्</summary>

स पुत्रान्संपरिष्वज्य भूषयित्वा च भूषणैः ।  
आशीर्भिश्च प्रशस्ताभिः प्रेषयामास संयुगे ॥ १५ ॥
</details>

आशीर्भिः सहेति शेषः ॥ १५ ॥

<details open><summary>विश्वास-प्रस्तुतिः</summary>

युद्धोन्मत्तं च मत्तं च भ्रातरौ चापि रावणः ।  
\[ महापार्श्वं प्रमत्तं वा भ्रातरं च महोदरम् ॥ \]  
रक्षणार्थं कुमाराणां प्रेषयामास संयुगे ॥ १६ ॥
</details>

<details><summary>मूलम्</summary>

युद्धोन्मत्तं च मत्तं च भ्रातरौ चापि रावणः ।  
\[ महापार्श्वं प्रमत्तं वा भ्रातरं च महोदरम् ॥ \]  
रक्षणार्थं कुमाराणां प्रेषयामास संयुगे ॥ १६ ॥
</details>

युद्धोन्मत्तं च मत्तं च भ्रातरौ चापि रावण इति । अत्र युद्धोन्मत्तौ महोदरमहापार्श्वपर्यायनामानौ रावणभ्रातरौ । एतौ परत्र प्रकाशयिष्येते ॥ १६ ॥

<details open><summary>विश्वास-प्रस्तुतिः</summary>

तेऽभिवाद्य महात्मानं रावणं रिपुरावणम् ।  
कृत्वा प्रदक्षिणं चैव महाकायाः प्रतस्थिरे ॥ १७ ॥
</details>

<details><summary>मूलम्</summary>

तेऽभिवाद्य महात्मानं रावणं रिपुरावणम् ।  
कृत्वा प्रदक्षिणं चैव महाकायाः प्रतस्थिरे ॥ १७ ॥
</details>

रिपून् रावयतीति रिपुरावणः ॥ १७ ॥

<details open><summary>विश्वास-प्रस्तुतिः</summary>

सर्वौषधीभिर्गन्धैश्च समालभ्य महाबलाः ।  
निर्जग्मुर्नैर्ऋतश्रेष्ठाः षडेते युद्धकाङ्क्षिणः ॥ १८ ॥  
त्रिशिराश्चातिकायश्च देवान्तकनरान्तकौ ।  
महोदरमहापार्श्वो निर्जग्मुः कालचोदिताः ॥ १९ ॥  
ततः सुदर्शनं नाम नीलजीमृतसन्निभम् ।  
ऐरावतकुले जातमारुरोह महोदरः ॥ २० ॥
</details>

<details><summary>मूलम्</summary>

सर्वौषधीभिर्गन्धैश्च समालभ्य महाबलाः ।  
निर्जग्मुर्नैर्ऋतश्रेष्ठाः षडेते युद्धकाङ्क्षिणः ॥ १८ ॥  
त्रिशिराश्चातिकायश्च देवान्तकनरान्तकौ ।  
महोदरमहापार्श्वो निर्जग्मुः कालचोदिताः ॥ १९ ॥  
ततः सुदर्शनं नाम नीलजीमृतसन्निभम् ।  
ऐरावतकुले जातमारुरोह महोदरः ॥ २० ॥
</details>

सर्वौषधीभिः । कुष्टं मांसी हरिद्रे द्वे मुरा शैलेय चन्दने । वचाचम्पकमुस्ताश्च सर्वौषध्यो दश स्मृताः इत्युक्ताभिः आयुधप्रहारनिवर्तिकाभिः ओषधीभिरित्याहुः । समालभ्य समालिप्य ॥ १८-२० ॥

<details open><summary>विश्वास-प्रस्तुतिः</summary>

सर्वायुधसमायुक्तं तूणीभिश्च स्वलंकृतम् ।  
रराज गजमास्थाय सवितेवास्तमूर्धनि ॥ २१ ॥  
हयोत्तमसमायुक्तं सर्वायुधसमाकुलम् ।  
आरुरोह रथश्रेष्ठं त्रिशिरा रावणात्मजः ॥ २२ ॥  
त्रिशिरा रथमास्थाय विरराज धनुर्धरः ।  
सविद्युदुल्कः शैलीग्रे सेन्द्रचाप इवाम्बुदः ॥ २३ ॥
</details>

<details><summary>मूलम्</summary>

सर्वायुधसमायुक्तं तूणीभिश्च स्वलंकृतम् ।  
रराज गजमास्थाय सवितेवास्तमूर्धनि ॥ २१ ॥  
हयोत्तमसमायुक्तं सर्वायुधसमाकुलम् ।  
आरुरोह रथश्रेष्ठं त्रिशिरा रावणात्मजः ॥ २२ ॥  
त्रिशिरा रथमास्थाय विरराज धनुर्धरः ।  
सविद्युदुल्कः शैलीग्रे सेन्द्रचाप इवाम्बुदः ॥ २३ ॥
</details>

अस्तमूर्धनीत्येतदुत्तरक्षणे विनाशसूचनाय ॥ २१ – २३ ॥

<details open><summary>विश्वास-प्रस्तुतिः</summary>

त्रिभिः किरीटैः शुशुभे त्रिशिराः स रथोत्तमे ।  
हिमवानिव शैलेन्द्रस्त्रिभिः काञ्चनपर्वतैः ॥ २४ ॥
</details>

<details><summary>मूलम्</summary>

त्रिभिः किरीटैः शुशुभे त्रिशिराः स रथोत्तमे ।  
हिमवानिव शैलेन्द्रस्त्रिभिः काञ्चनपर्वतैः ॥ २४ ॥
</details>

त्रिभिः काञ्चनपर्वतैः शिखरभूतैर्हिमवानिवेत्यर्थः ॥ २४ ॥

<details open><summary>विश्वास-प्रस्तुतिः</summary>

अतिकायोपि तेजस्वी राक्षसेन्द्रसुतस्तदा ।  
\[ हयोत्तमसमायुक्तं सर्वायुधसमन्वितम् ॥\]  
आरुरोह रथश्रेष्ठं श्रेष्ठः सर्वधनुष्मताम् ॥ २५ ॥  
सुचक्राक्षं सुसंयुक्तं स्वनुकर्षं सुकूबरम् ।  
तूणीबाणासनैदीप्तं प्रासासिपरिघाकुलम् ॥ २६ ॥
</details>

<details><summary>मूलम्</summary>

अतिकायोपि तेजस्वी राक्षसेन्द्रसुतस्तदा ।  
\[ हयोत्तमसमायुक्तं सर्वायुधसमन्वितम् ॥\]  
आरुरोह रथश्रेष्ठं श्रेष्ठः सर्वधनुष्मताम् ॥ २५ ॥  
सुचक्राक्षं सुसंयुक्तं स्वनुकर्षं सुकूबरम् ।  
तूणीबाणासनैदीप्तं प्रासासिपरिघाकुलम् ॥ २६ ॥
</details>

अतिकाय इत्यादिश्लोकद्वयमेकान्वयम् ॥ सुसंयुक्तं सुदृढं । स्वनुकर्षं । अनुकर्षो दावेधस्स्थं इत्यमरः । सुकूबरं शोभनयुगंधरं । कूबरस्तुयुगंघरः इत्यमरः ॥ २५–२६ ॥

<details open><summary>विश्वास-प्रस्तुतिः</summary>

सकाञ्चनविचित्रेण मुकुटेन विराजता ।  
भूषणैश्च बभौ मेरुः किरणैरिव भासयन् ॥ २७ ॥  
स रराज रथे तस्मिन्राजसूनुर्महाबलः ।  
वृतो नैर्ऋतशार्दूलैर्वज्रपाणिरिवामरैः ॥ २८ ॥  
हयमुच्चैःश्रवःप्रख्यं श्वेतं कनकभूषणम् ।  
मनोजवं महाकायमारुरोह नरान्तकः ॥ २९ ॥  
गृहीत्वा प्रासमुल्काभं विरराज नरान्तकः ।  
शक्तिमादाय तेजस्वी गुहः शिखिगतो यथा ॥ ३० ॥
</details>

<details><summary>मूलम्</summary>

सकाञ्चनविचित्रेण मुकुटेन विराजता ।  
भूषणैश्च बभौ मेरुः किरणैरिव भासयन् ॥ २७ ॥  
स रराज रथे तस्मिन्राजसूनुर्महाबलः ।  
वृतो नैर्ऋतशार्दूलैर्वज्रपाणिरिवामरैः ॥ २८ ॥  
हयमुच्चैःश्रवःप्रख्यं श्वेतं कनकभूषणम् ।  
मनोजवं महाकायमारुरोह नरान्तकः ॥ २९ ॥  
गृहीत्वा प्रासमुल्काभं विरराज नरान्तकः ।  
शक्तिमादाय तेजस्वी गुहः शिखिगतो यथा ॥ ३० ॥
</details>

किरणैः भासयन् भासमानः । मेरुरिव बभावित्यन्वयः ॥ २७-३० ॥

<details open><summary>विश्वास-प्रस्तुतिः</summary>

देवान्तकः समादाय परिघं वज्रभूषणम् ।  
परिगृह्य गिरिं दोर्भ्यां वपुर्विष्णोर्विडम्बयन् ॥ ३१ ॥  
महापार्श्वो महाकायो गदामादाय वीर्यवान् ।  
विरराज गदापाणिः कुबेर इव संयुगे ॥ ३२ ॥  
प्रतस्थिरे महात्मानो बलैरप्रतिमैर्वृताः ।  
सुरा इवामरावत्या बलैरप्रतिमैर्वृताः ॥ ३३ ॥  
तान्गजैश्च तुरङ्गैश्च रथैचाम्बुदनिस्वनैः ।  
अनुजग्मुर्महात्मानो राक्षसाः प्रवरायुधाः ॥ ३४॥  
ते विरेजुर्महात्मानः कुमाराः सूर्यवर्चसः ।  
किरीटिनः श्रिया जुष्टा ग्रहा दीप्ता इवाम्बरे ॥ ३५ ॥  
प्रगृहीता बभौ तेषां शस्त्राणामावलिः सिता ।  
शारदाभ्रप्रतीकाशा हंसावलिरिवाम्बरे ॥ ३६ ॥
</details>

<details><summary>मूलम्</summary>

देवान्तकः समादाय परिघं वज्रभूषणम् ।  
परिगृह्य गिरिं दोर्भ्यां वपुर्विष्णोर्विडम्बयन् ॥ ३१ ॥  
महापार्श्वो महाकायो गदामादाय वीर्यवान् ।  
विरराज गदापाणिः कुबेर इव संयुगे ॥ ३२ ॥  
प्रतस्थिरे महात्मानो बलैरप्रतिमैर्वृताः ।  
सुरा इवामरावत्या बलैरप्रतिमैर्वृताः ॥ ३३ ॥  
तान्गजैश्च तुरङ्गैश्च रथैचाम्बुदनिस्वनैः ।  
अनुजग्मुर्महात्मानो राक्षसाः प्रवरायुधाः ॥ ३४॥  
ते विरेजुर्महात्मानः कुमाराः सूर्यवर्चसः ।  
किरीटिनः श्रिया जुष्टा ग्रहा दीप्ता इवाम्बरे ॥ ३५ ॥  
प्रगृहीता बभौ तेषां शस्त्राणामावलिः सिता ।  
शारदाभ्रप्रतीकाशा हंसावलिरिवाम्बरे ॥ ३६ ॥
</details>

देवान्तक इति । अत्रापि विरराजेति संबध्यते । देवान्तकः परिघमादाय समुद्रमथने गिरिं मन्दरगिरिं । परिगृह्य तिष्ठतो विष्णोर्वपुर्विडम्बयन् विरराज ॥ ३१-३६ ॥

<details open><summary>विश्वास-प्रस्तुतिः</summary>

मरणं वापि निश्चित्य शत्रूणां वा पराजयम् ॥ ३७ ॥
</details>

<details><summary>मूलम्</summary>

मरणं वापि निश्चित्य शत्रूणां वा पराजयम् ॥ ३७ ॥
</details>

मरणं वेत्यर्धे निर्जग्मुरित्युपस्कार्यम् ॥ ३७ ॥

<details open><summary>विश्वास-प्रस्तुतिः</summary>

इति कृत्वा मतिं वीरा निर्जग्मुः संयुगार्थिनः ॥ ३८ ॥
</details>

<details><summary>मूलम्</summary>

इति कृत्वा मतिं वीरा निर्जग्मुः संयुगार्थिनः ॥ ३८ ॥
</details>

इति कृत्वेत्यर्धम् ॥ इत्थं कर्तव्यमित्येवंरूपां मतिं कृत्वेत्यर्थः ॥ ३८ ॥

<details open><summary>विश्वास-प्रस्तुतिः</summary>

जगर्जुश्च प्रणेदुश्च चिक्षिपुश्चापि सायकान् ।  
जगृहुश्चापि ते वीरा निर्यान्तो युद्धदुर्मदाः ॥ ३९ ॥  
क्ष्वेलितास्फोटनिनदैश्चचाल च वसुंधरा ।  
रक्षसां सिंहनादैश्च पुस्फोटेव तदाऽम्बरम् ॥ ४० ॥  
तेऽभिनिष्क्रम्य मुदिता राक्षसेन्द्रा महाबलाः ।  
ददृशुर्वानरानीकं समुद्यतशिलानगम् ॥ ४१ ॥  
हरयोपि महात्मानो ददृशुर्नैर्ऋतं बलम् ।  
हस्त्यश्वरथसंबाधं किङ्किणीशतनादितम् ॥ ४२ ॥  
नीलजीमूतसंकाशं समुद्यतमहायुधम् ।  
दीप्तानलरविप्रख्यैः सर्वतो नैर्ऋतैर्वृतम् ॥ ४३ ॥
</details>

<details><summary>मूलम्</summary>

जगर्जुश्च प्रणेदुश्च चिक्षिपुश्चापि सायकान् ।  
जगृहुश्चापि ते वीरा निर्यान्तो युद्धदुर्मदाः ॥ ३९ ॥  
क्ष्वेलितास्फोटनिनदैश्चचाल च वसुंधरा ।  
रक्षसां सिंहनादैश्च पुस्फोटेव तदाऽम्बरम् ॥ ४० ॥  
तेऽभिनिष्क्रम्य मुदिता राक्षसेन्द्रा महाबलाः ।  
ददृशुर्वानरानीकं समुद्यतशिलानगम् ॥ ४१ ॥  
हरयोपि महात्मानो ददृशुर्नैर्ऋतं बलम् ।  
हस्त्यश्वरथसंबाधं किङ्किणीशतनादितम् ॥ ४२ ॥  
नीलजीमूतसंकाशं समुद्यतमहायुधम् ।  
दीप्तानलरविप्रख्यैः सर्वतो नैर्ऋतैर्वृतम् ॥ ४३ ॥
</details>

जगर्जुः मेघध्वनिं चक्रुः । प्रणेदुः सिंहनादंचक्रुः । चिक्षिपुः क्षेपवचनान्यूचुः । सायकान् जगृहुरित्यन्वयः ॥ ३९-४३ ॥

<details open><summary>विश्वास-प्रस्तुतिः</summary>

तद्दृष्ट्वा बलमायातं लब्धलक्षाः लवङ्गमाः ।  
समुद्यतमहाशैलाः संप्रणेदुर्महाबलाः ॥  
अमृष्यमाणा रक्षांसि प्रतिनर्दन्ति वानराः ॥ ४४ ॥  
ततः समुद्धृष्टरवं निशम्य रक्षोगणा वानरयूथपानाम् ।  
अमृष्यमाणाः परहर्षमुग्रं महाबला भीमतरं विनेदुः ॥ ४५ ॥  
ते राक्षसबलं घोरं प्रविश्य हरियूथपाः ।  
विचेरुरुद्यतैः शैलैर्नगाः शिखरिणो यथा ॥ ४६ ॥
</details>

<details><summary>मूलम्</summary>

तद्दृष्ट्वा बलमायातं लब्धलक्षाः लवङ्गमाः ।  
समुद्यतमहाशैलाः संप्रणेदुर्महाबलाः ॥  
अमृष्यमाणा रक्षांसि प्रतिनर्दन्ति वानराः ॥ ४४ ॥  
ततः समुद्धृष्टरवं निशम्य रक्षोगणा वानरयूथपानाम् ।  
अमृष्यमाणाः परहर्षमुग्रं महाबला भीमतरं विनेदुः ॥ ४५ ॥  
ते राक्षसबलं घोरं प्रविश्य हरियूथपाः ।  
विचेरुरुद्यतैः शैलैर्नगाः शिखरिणो यथा ॥ ४६ ॥
</details>

लब्धलक्षाः लब्धपराक्रमविषयाः ॥ ४४-४६ ॥

<details open><summary>विश्वास-प्रस्तुतिः</summary>

केचिदाकाशमाविश्य केचिदुर्व्यां प्लवङ्गमाः ।  
रक्षस्सैन्येषु संक्रुद्धारुर्द्रुमशिलायुधाः ।  
द्रुमांश्च विपुलस्कन्धान्गृह्य वानरपुङ्गवाः ॥ ४७ ॥  
तद्युद्धमभवद्धोरं रक्षोवानरसंकुलम् ॥ ४८ ॥
</details>

<details><summary>मूलम्</summary>

केचिदाकाशमाविश्य केचिदुर्व्यां प्लवङ्गमाः ।  
रक्षस्सैन्येषु संक्रुद्धारुर्द्रुमशिलायुधाः ।  
द्रुमांश्च विपुलस्कन्धान्गृह्य वानरपुङ्गवाः ॥ ४७ ॥  
तद्युद्धमभवद्धोरं रक्षोवानरसंकुलम् ॥ ४८ ॥
</details>

संचारप्रकारमेवाह—केचिदित्यादिसार्धश्लोक एकान्वयः ॥ द्रुमशिलायुधा इति स्वभावोक्तिः ॥ ४७-४८ ॥

<details open><summary>विश्वास-प्रस्तुतिः</summary>

ते पादपशिलाशैलैश्चक्रुर्वृष्टिमनूपमाम् ।  
बाणौषैर्वार्यमाणाश्च हरयो भीमविक्रमाः ॥ ४९ ॥  
सिंहनादान्विनेदुश्च रणे वानरराक्षसाः ।  
शिलाभिश्चूर्णयामासुर्यातुधानान्प्लवङ्गमाः ॥ ५० ॥  
निजघ्नुः संयुगे क्रुद्धाः कवचाभरणावृतान् ।  
केचिद्रथगतान्वीरान्गजवाजिगतानपि ॥ ५१ ॥  
निजघ्नुः सहसाप्लुत्य यातुधानान्प्लवङ्गमाः ।  
शैलेशृङ्गाचिताङ्गाश्च मुष्टिभिर्वान्तलोचनाः ॥ ५२ ॥  
चेरुः पेतुश्च नेदुश्च तत्र राक्षसपुङ्गवाः ।  
राक्षसाश्च शरैस्तीक्ष्णैर्बिभिदुः कपिकुञ्जरान् ॥ ५३ ॥  
शूलमुद्गरखरैश्च जनुः प्रासैश्च शक्तिभिः ।  
अन्योन्यं पातयामासुः परस्परजयैषिणः ॥ ५४ ॥  
रिपुशोणितदिग्धाङ्गास्तत्र वानरराक्षसाः ।  
ततः शैलैश्च खड्गैश्व विसृष्टैर्हरिराक्षसैः ॥ ५५ ॥  
मुहूर्तेनावृता भूमिरभवच्छोणिताप्लुता ।  
विकीर्णपर्वताकारै रक्षोभिररिमर्दनैः ॥  
आसीद्वसुमती पूर्णा तदा युद्धमदान्वितैः ॥ ५६ ॥
</details>

<details><summary>मूलम्</summary>

ते पादपशिलाशैलैश्चक्रुर्वृष्टिमनूपमाम् ।  
बाणौषैर्वार्यमाणाश्च हरयो भीमविक्रमाः ॥ ४९ ॥  
सिंहनादान्विनेदुश्च रणे वानरराक्षसाः ।  
शिलाभिश्चूर्णयामासुर्यातुधानान्प्लवङ्गमाः ॥ ५० ॥  
निजघ्नुः संयुगे क्रुद्धाः कवचाभरणावृतान् ।  
केचिद्रथगतान्वीरान्गजवाजिगतानपि ॥ ५१ ॥  
निजघ्नुः सहसाप्लुत्य यातुधानान्प्लवङ्गमाः ।  
शैलेशृङ्गाचिताङ्गाश्च मुष्टिभिर्वान्तलोचनाः ॥ ५२ ॥  
चेरुः पेतुश्च नेदुश्च तत्र राक्षसपुङ्गवाः ।  
राक्षसाश्च शरैस्तीक्ष्णैर्बिभिदुः कपिकुञ्जरान् ॥ ५३ ॥  
शूलमुद्गरखरैश्च जनुः प्रासैश्च शक्तिभिः ।  
अन्योन्यं पातयामासुः परस्परजयैषिणः ॥ ५४ ॥  
रिपुशोणितदिग्धाङ्गास्तत्र वानरराक्षसाः ।  
ततः शैलैश्च खड्गैश्व विसृष्टैर्हरिराक्षसैः ॥ ५५ ॥  
मुहूर्तेनावृता भूमिरभवच्छोणिताप्लुता ।  
विकीर्णपर्वताकारै रक्षोभिररिमर्दनैः ॥  
आसीद्वसुमती पूर्णा तदा युद्धमदान्वितैः ॥ ५६ ॥
</details>

अनूपमां अनुपमाम् ॥ ४९-५६ ॥

<details open><summary>विश्वास-प्रस्तुतिः</summary>

आक्षिप्ताः क्षिप्यमाणाश्च मैत्रशूलाश्च वानरैः ।  
पुनरङ्गैस्तथा चक्रुरासन्ना युद्धमद्भुतम् ॥ ५७ ॥  
वानरान्वानरैरेव जघ्नुस्ते रजनीचराः ।  
राक्षसान्राक्षसैरेव जघ्नुस्ते वानरा अपि ॥ ५८ ॥  
आक्षिप्य च शिलास्तेषां निजघ्नू राक्षसा हरीन् ।  
तेषां चाच्छिद्य शस्त्राणि जघ्नू रक्षांसि वानराः ॥ ५९ ॥  
निजघ्नुः शैलशूलास्त्रैर्बिभिदुश्च परस्परम् ।  
सिंहनादान्विनेदुश्च रणे वानरराक्षसाः॥ ६० ॥
</details>

<details><summary>मूलम्</summary>

आक्षिप्ताः क्षिप्यमाणाश्च मैत्रशूलाश्च वानरैः ।  
पुनरङ्गैस्तथा चक्रुरासन्ना युद्धमद्भुतम् ॥ ५७ ॥  
वानरान्वानरैरेव जघ्नुस्ते रजनीचराः ।  
राक्षसान्राक्षसैरेव जघ्नुस्ते वानरा अपि ॥ ५८ ॥  
आक्षिप्य च शिलास्तेषां निजघ्नू राक्षसा हरीन् ।  
तेषां चाच्छिद्य शस्त्राणि जघ्नू रक्षांसि वानराः ॥ ५९ ॥  
निजघ्नुः शैलशूलास्त्रैर्बिभिदुश्च परस्परम् ।  
सिंहनादान्विनेदुश्च रणे वानरराक्षसाः॥ ६० ॥
</details>

आक्षिप्ताः क्षिप्यमाणाश्चेति नियुद्धप्रकारकथनं । अङ्गैः हस्तपादादिभिः ॥ ५७-६० ॥

<details open><summary>विश्वास-प्रस्तुतिः</summary>

छिन्नवर्मतनुत्राणा राक्षसा वानरैर्हताः ।  
रुधिरं प्रस्रुतास्तत्र रससारमिव द्रुमाः ॥ ६१ ॥  
रथेन च रथं चापि वारणेनैव वारणम् ॥ ६२ ॥  
हयेन च हयं केचिन्निजघ्नुर्वानरा रणे ।  
प्रहृष्टमनसः सर्वे प्रगृहीतमनःशिलाः ॥ ६३ ॥  
हरयो राक्षसाञ्जघ्नुर्द्रुमैश्च बहुशाखिभिः ।  
तद्युद्धमभवद्धोरं रक्षोवानरसंकुलम् ॥ ६४ ॥
</details>

<details><summary>मूलम्</summary>

छिन्नवर्मतनुत्राणा राक्षसा वानरैर्हताः ।  
रुधिरं प्रस्रुतास्तत्र रससारमिव द्रुमाः ॥ ६१ ॥  
रथेन च रथं चापि वारणेनैव वारणम् ॥ ६२ ॥  
हयेन च हयं केचिन्निजघ्नुर्वानरा रणे ।  
प्रहृष्टमनसः सर्वे प्रगृहीतमनःशिलाः ॥ ६३ ॥  
हरयो राक्षसाञ्जघ्नुर्द्रुमैश्च बहुशाखिभिः ।  
तद्युद्धमभवद्धोरं रक्षोवानरसंकुलम् ॥ ६४ ॥
</details>

छिन्नवर्मतनुत्राणाः छिन्नवर्मरूपतनुत्राणाः। रुधिरं प्रस्रुताः स्रुतवन्तः । मुमुचुरिति यावत् । रससारं निर्यास ॥ ६१–६४ ॥

<details open><summary>विश्वास-प्रस्तुतिः</summary>

क्षुरप्रैरर्धचन्द्रैश्च भल्लैश्च निशितैः शरैः ।  
राक्षसा वानरेन्द्राणां चिच्छिदुः पादपाञ्शिलाः ६५ ॥  
विकीर्णैः पर्वताग्रैश्च द्रुमैश्छिन्नैश्च संयुगे ।  
हतैश्च कपिरक्षोभिर्दुर्गमा वसुधाऽभवत् ॥ ६६ ॥
</details>

<details><summary>मूलम्</summary>

क्षुरप्रैरर्धचन्द्रैश्च भल्लैश्च निशितैः शरैः ।  
राक्षसा वानरेन्द्राणां चिच्छिदुः पादपाञ्शिलाः ६५ ॥  
विकीर्णैः पर्वताग्रैश्च द्रुमैश्छिन्नैश्च संयुगे ।  
हतैश्च कपिरक्षोभिर्दुर्गमा वसुधाऽभवत् ॥ ६६ ॥
</details>

शिलाः शिलाश्चेत्यर्थः ॥ ६५-६६ ॥

<details open><summary>विश्वास-प्रस्तुतिः</summary>

ते वानरा गर्वितहृष्टचेष्टाः संग्राममासाद्य भयं विमुच्य ।  
युद्धं तु सर्वे सह राक्षसैस्तैर्नानायुधाश्चक्रुरदीनसत्त्वाः ॥ ६७ ॥
</details>

<details><summary>मूलम्</summary>

ते वानरा गर्वितहृष्टचेष्टाः संग्राममासाद्य भयं विमुच्य ।  
युद्धं तु सर्वे सह राक्षसैस्तैर्नानायुधाश्चक्रुरदीनसत्त्वाः ॥ ६७ ॥
</details>

गर्वितं हृष्टं च यथा भवति तथा चेष्टन्त इति गर्वितहृष्टचेष्टाः । नानायुधाः गृहीतराक्षसायुधा इत्यर्थः ॥ ६७ ॥

<details open><summary>विश्वास-प्रस्तुतिः</summary>

तस्मिन्प्रवृत्ते तुमुले विमर्दे प्रहष्यमाणेषु वलीमुखेषु ।  
निपात्यमानेषु च राक्षसेषु महर्षयो देवगणाश्र नेदुः ॥ ६८ ॥  
ततो हयं मारुततुल्यवेगमारुह्य शक्ति निशितां प्रगृह्य ।  
नरान्तको बानरराजसैन्यं महार्णवं मीन इवाविवेश ॥ ६९ ॥
</details>

<details><summary>मूलम्</summary>

तस्मिन्प्रवृत्ते तुमुले विमर्दे प्रहष्यमाणेषु वलीमुखेषु ।  
निपात्यमानेषु च राक्षसेषु महर्षयो देवगणाश्र नेदुः ॥ ६८ ॥  
ततो हयं मारुततुल्यवेगमारुह्य शक्ति निशितां प्रगृह्य ।  
नरान्तको बानरराजसैन्यं महार्णवं मीन इवाविवेश ॥ ६९ ॥
</details>

विमर्दे युद्धे ॥ ६८-६९ ॥

<details open><summary>विश्वास-प्रस्तुतिः</summary>

स वानरान्सप्त शतानि वीरः प्रासेन दीप्तेन विनिर्बिभेद ।  
एकक्षणेनेन्द्ररिपुर्महात्मा जघान सैन्यं हरिपुङ्गवानाम् ॥ ७० ॥  
ददृशुश्च महात्मानं हयपृष्ठे प्रतिष्ठितम् ।  
चरन्तं हरिसैन्येषु विद्याधरमहर्षयः ॥ ७१ ॥  
स तस्य ददृशे मार्गो मांसशोणितकर्दमः ।  
पतितैः पर्वताकारैर्वानरैरभिसंवृतः ॥ ७२ ॥  
यावद्विक्रमितुं बुद्धिं चक्रुः प्लवगपुङ्गवाः ।  
तावदेतानतिक्रम्य निर्बिभेद नरान्तकः ॥ ७३ ॥
</details>

<details><summary>मूलम्</summary>

स वानरान्सप्त शतानि वीरः प्रासेन दीप्तेन विनिर्बिभेद ।  
एकक्षणेनेन्द्ररिपुर्महात्मा जघान सैन्यं हरिपुङ्गवानाम् ॥ ७० ॥  
ददृशुश्च महात्मानं हयपृष्ठे प्रतिष्ठितम् ।  
चरन्तं हरिसैन्येषु विद्याधरमहर्षयः ॥ ७१ ॥  
स तस्य ददृशे मार्गो मांसशोणितकर्दमः ।  
पतितैः पर्वताकारैर्वानरैरभिसंवृतः ॥ ७२ ॥  
यावद्विक्रमितुं बुद्धिं चक्रुः प्लवगपुङ्गवाः ।  
तावदेतानतिक्रम्य निर्बिभेद नरान्तकः ॥ ७३ ॥
</details>

जघानेति । इत्थमिति शेषः ॥ ७०-७३ ॥

<details open><summary>विश्वास-प्रस्तुतिः</summary>

ज्वलन्तं प्रासमुद्यम्य संग्रामाग्रे नरान्तकः ।  
ददाह हरिसैन्यानि वनानीव विभावसुः ॥ ७४ ॥  
यावदुत्पाटयामासुर्वृक्षाञ्शैलान्वनौकसः ।  
तावत्प्रासहृताः पेतुर्वजकृत्ता इवाचलाः ॥ ७५ ॥
</details>

<details><summary>मूलम्</summary>

ज्वलन्तं प्रासमुद्यम्य संग्रामाग्रे नरान्तकः ।  
ददाह हरिसैन्यानि वनानीव विभावसुः ॥ ७४ ॥  
यावदुत्पाटयामासुर्वृक्षाञ्शैलान्वनौकसः ।  
तावत्प्रासहृताः पेतुर्वजकृत्ता इवाचलाः ॥ ७५ ॥
</details>

ज्वलन्तं ज्वलन्तमिव स्थितं । विभावसुः वह्निः ॥ ७४–७५ ॥

<details open><summary>विश्वास-प्रस्तुतिः</summary>

दिक्षु सर्वासु बलवान्विचचार नरान्तकः ।  
प्रमृद्गन्सर्वतो युद्धे प्रावृट्काले यथाऽनिलः ॥ ७६ ॥
</details>

<details><summary>मूलम्</summary>

दिक्षु सर्वासु बलवान्विचचार नरान्तकः ।  
प्रमृद्गन्सर्वतो युद्धे प्रावृट्काले यथाऽनिलः ॥ ७६ ॥
</details>

प्रमृद्गन् मर्दयन् ॥ ७६ ॥

<details open><summary>विश्वास-प्रस्तुतिः</summary>

न शेकुर्धावितुं वीरा न स्थातुं स्पन्दितुं भयात् ।  
उत्पतन्तं स्थितं यान्तं सर्वान्विव्याध वीर्यवान् ॥ ७७ ॥  
एकेनान्तककल्पेन प्रासेनादित्यतेजसा ।  
भिन्नानि हरिसैन्यानि निपेतुर्धरणीतले ॥ ७८ ॥  
वज्रनिष्पेषसदृशं प्रासस्याभिनिपातनम् ।  
न शेकुर्वानराः सोढुं ते विनेदुर्महास्वनम् ॥ ७९ ॥  
पततां हरिवीराणां रूपाणि प्रचकाशिरे ।  
वज्रभिन्नाग्रकूटानां शैलानां पततामिव ॥ ८० ॥
</details>

<details><summary>मूलम्</summary>

न शेकुर्धावितुं वीरा न स्थातुं स्पन्दितुं भयात् ।  
उत्पतन्तं स्थितं यान्तं सर्वान्विव्याध वीर्यवान् ॥ ७७ ॥  
एकेनान्तककल्पेन प्रासेनादित्यतेजसा ।  
भिन्नानि हरिसैन्यानि निपेतुर्धरणीतले ॥ ७८ ॥  
वज्रनिष्पेषसदृशं प्रासस्याभिनिपातनम् ।  
न शेकुर्वानराः सोढुं ते विनेदुर्महास्वनम् ॥ ७९ ॥  
पततां हरिवीराणां रूपाणि प्रचकाशिरे ।  
वज्रभिन्नाग्रकूटानां शैलानां पततामिव ॥ ८० ॥
</details>

न शेकुरिति । यतो हेतोरुत्पतन्तं स्थितं यान्तं च विव्याध अतः स्पन्दनादौ न शेकुरित्यर्थः ॥ ७७-८० ॥

<details open><summary>विश्वास-प्रस्तुतिः</summary>

ये तु पूर्वं महात्मानः कुम्भकर्णेन पातिताः ।  
ते स्वस्था वानरश्रेष्ठाः सुग्रीवमुपतस्थिरे ॥ ८१ ॥  
विप्रेक्षमाणः सुग्रीवो ददर्श हरिवाहिनीम् ।  
नरान्तकभयत्रस्तां विद्रवन्तीमितस्ततः ॥ ८२ ॥  
विद्रुतां वाहिनीं दृष्ट्वा स ददर्श नरान्तकम् ।  
गृहीतप्रासमायान्तं हयपृष्ठे प्रतिष्ठितम् ॥ ८३ ॥  
अथोवाच महातेजाः सुग्रीवो वानराधिपः ।  
कुमारमङ्गदं वीरं शक्रतुल्यपराक्रमम् ॥ ८४ ॥  
गच्छ त्वं राक्षसं वीरो योसौ तुरगमास्थितः ।  
क्षोभयन्तं हरिबलं क्षिप्रं प्राणैर्वियोजय ॥ ८५ ॥
</details>

<details><summary>मूलम्</summary>

ये तु पूर्वं महात्मानः कुम्भकर्णेन पातिताः ।  
ते स्वस्था वानरश्रेष्ठाः सुग्रीवमुपतस्थिरे ॥ ८१ ॥  
विप्रेक्षमाणः सुग्रीवो ददर्श हरिवाहिनीम् ।  
नरान्तकभयत्रस्तां विद्रवन्तीमितस्ततः ॥ ८२ ॥  
विद्रुतां वाहिनीं दृष्ट्वा स ददर्श नरान्तकम् ।  
गृहीतप्रासमायान्तं हयपृष्ठे प्रतिष्ठितम् ॥ ८३ ॥  
अथोवाच महातेजाः सुग्रीवो वानराधिपः ।  
कुमारमङ्गदं वीरं शक्रतुल्यपराक्रमम् ॥ ८४ ॥  
गच्छ त्वं राक्षसं वीरो योसौ तुरगमास्थितः ।  
क्षोभयन्तं हरिबलं क्षिप्रं प्राणैर्वियोजय ॥ ८५ ॥
</details>

कुम्भकर्णेन पातितानां नीलादीनामुत्तरत्र पौरुषकथनसांगत्यायैषां लब्धसंज्ञत्वमाह—ये त्विति ॥ ८१-८५ ॥

<details open><summary>विश्वास-प्रस्तुतिः</summary>

स भर्तुर्वचनं श्रुत्वा निष्पपाताङ्गदस्ततः ।  
अनीकान्मेघसंकाशान्मेघानीकादिवांशुमान् ॥ ८६ ॥
</details>

<details><summary>मूलम्</summary>

स भर्तुर्वचनं श्रुत्वा निष्पपाताङ्गदस्ततः ।  
अनीकान्मेघसंकाशान्मेघानीकादिवांशुमान् ॥ ८६ ॥
</details>

मेघसंकाशादिति निबिडत्वलक्षणसमानधर्मप्रयुक्तेयमुपमा । मेघानीकादित्यत्र तु निष्क्रमणापादानत्वधर्मप्रयुक्तेत्युपमाद्वयस्य निर्वाहः ॥ ८६ ॥

<details open><summary>विश्वास-प्रस्तुतिः</summary>

शैलसंघातसंकाशो हरीणामुत्तमोऽङ्गदः ।  
रराजाङ्गदसनद्धः सधातुरिख पर्वतः ॥ ८७ ॥  
निरायुधो महातेजाः केवलं नखदंष्ट्रवान् ।  
नरान्तकमभिक्रम्य वालिपुत्रोऽब्रवीद्वचः ॥ ८८ ॥  
तिष्ठ किं प्राकृतैरेभिर्हरिभिस्त्वं करिष्यसि ।  
अस्मिन्वज्रसमस्पर्शं प्रासं क्षिप ममोरसि ॥ ८९ ॥  
अङ्गदस्य वचः श्रुत्वा प्रचुक्रोध नरान्तकः ।  
संदश्य दशनैरोष्ठं विनिश्वस्य भुजङ्गवत् ॥ ९० ॥
</details>

<details><summary>मूलम्</summary>

शैलसंघातसंकाशो हरीणामुत्तमोऽङ्गदः ।  
रराजाङ्गदसनद्धः सधातुरिख पर्वतः ॥ ८७ ॥  
निरायुधो महातेजाः केवलं नखदंष्ट्रवान् ।  
नरान्तकमभिक्रम्य वालिपुत्रोऽब्रवीद्वचः ॥ ८८ ॥  
तिष्ठ किं प्राकृतैरेभिर्हरिभिस्त्वं करिष्यसि ।  
अस्मिन्वज्रसमस्पर्शं प्रासं क्षिप ममोरसि ॥ ८९ ॥  
अङ्गदस्य वचः श्रुत्वा प्रचुक्रोध नरान्तकः ।  
संदश्य दशनैरोष्ठं विनिश्वस्य भुजङ्गवत् ॥ ९० ॥
</details>

संघातः निबिडसंवेशः । अङ्गदसन्नद्धः सन्नद्धाङ्गदः ॥ ८७-९० ॥

<details open><summary>विश्वास-प्रस्तुतिः</summary>

अभिगम्याङ्गदं क्रुद्धो बालिपुत्रं नरान्तकः ॥ ९१ ॥  
प्रासं समाविध्य तदाऽङ्गदाय समुज्ज्वलन्तं सहसोत्ससर्ज ।  
स वालिपुत्रोरसि वज्रकल्पे बभूव भग्नो न्यपतच्च भूमौ ॥ ९२ ॥  
तं प्रासमालोक्य तदा विभग्नं सुपर्णकृत्तोरगभोगकल्पम् ।  
तलं समुद्यम्य स वालिपुत्रस्तुरङ्गमं तस्य जघान मूर्ध्नि ॥ ९३ ॥  
निमग्नतालुः स्फुटिताक्षितारो निष्क्रान्तजिह्वोचलसन्निकाशः ।  
स तस्य वाजी निपपात भूमौ तलप्रहारेण विशीर्णमूर्धा ॥ ९४ ॥  
नरान्तकः क्रोधवशं जगाम हतं तुरङ्गं पतितं निरीक्ष्य ।  
स मुष्टिमुद्यम्य महाप्रभावो जघान शीर्षे युधि वालिपुत्रम् ॥ ९५ ॥  
अथाङ्गदो मुष्टिविभिन्नमूर्धा सुस्राव तीव्रं रुधिरं भृशोष्णम् ।  
मुहुर्विजज्वाल मुमोह चापि संज्ञां समासाद्य विसिष्मिये च ॥ ९६॥  
अथाङ्गदो वैज्रसमानवेगं संवर्त्य मुष्टिं गिरिशृङ्गकल्पम् ।  
निपातयामास तदा महात्मा नरान्तकस्योरसि वालिपुत्रः ॥ ९७ ॥
</details>

<details><summary>मूलम्</summary>

अभिगम्याङ्गदं क्रुद्धो बालिपुत्रं नरान्तकः ॥ ९१ ॥  
प्रासं समाविध्य तदाऽङ्गदाय समुज्ज्वलन्तं सहसोत्ससर्ज ।  
स वालिपुत्रोरसि वज्रकल्पे बभूव भग्नो न्यपतच्च भूमौ ॥ ९२ ॥  
तं प्रासमालोक्य तदा विभग्नं सुपर्णकृत्तोरगभोगकल्पम् ।  
तलं समुद्यम्य स वालिपुत्रस्तुरङ्गमं तस्य जघान मूर्ध्नि ॥ ९३ ॥  
निमग्नतालुः स्फुटिताक्षितारो निष्क्रान्तजिह्वोचलसन्निकाशः ।  
स तस्य वाजी निपपात भूमौ तलप्रहारेण विशीर्णमूर्धा ॥ ९४ ॥  
नरान्तकः क्रोधवशं जगाम हतं तुरङ्गं पतितं निरीक्ष्य ।  
स मुष्टिमुद्यम्य महाप्रभावो जघान शीर्षे युधि वालिपुत्रम् ॥ ९५ ॥  
अथाङ्गदो मुष्टिविभिन्नमूर्धा सुस्राव तीव्रं रुधिरं भृशोष्णम् ।  
मुहुर्विजज्वाल मुमोह चापि संज्ञां समासाद्य विसिष्मिये च ॥ ९६॥  
अथाङ्गदो वैज्रसमानवेगं संवर्त्य मुष्टिं गिरिशृङ्गकल्पम् ।  
निपातयामास तदा महात्मा नरान्तकस्योरसि वालिपुत्रः ॥ ९७ ॥
</details>

अभिगम्येति । अयमुत्तरशेषः ॥ ९१-९७ ॥

<details open><summary>विश्वास-प्रस्तुतिः</summary>

स मुष्टिनिष्पिष्टविभिन्नवक्षा ज्वालावमच्छोणितदिग्धगात्रः ।  
नरान्तको भूमितले पपात यथाऽचलो वज्रनिपातभग्नः ॥ ९८ ॥  
अथान्तरिक्षे त्रिदशोत्तमानां वनौकसां चैव महाप्रणादः ।  
बभूव तस्मिन्निहतेऽग्र्यवीरे नरान्तके वालिसुतेन सङ्ख्ये ॥ ९९ ॥
</details>

<details><summary>मूलम्</summary>

स मुष्टिनिष्पिष्टविभिन्नवक्षा ज्वालावमच्छोणितदिग्धगात्रः ।  
नरान्तको भूमितले पपात यथाऽचलो वज्रनिपातभग्नः ॥ ९८ ॥  
अथान्तरिक्षे त्रिदशोत्तमानां वनौकसां चैव महाप्रणादः ।  
बभूव तस्मिन्निहतेऽग्र्यवीरे नरान्तके वालिसुतेन सङ्ख्ये ॥ ९९ ॥
</details>

ज्वालारूपेण वमता उद्गच्छता शोणितेन दिग्धगात्रः ॥ ९८-९९ ॥

<details open><summary>विश्वास-प्रस्तुतिः</summary>

अथाङ्गदो राममनःप्रहर्षणं सुदुष्करं तत्कृतवान्हि विक्रमम् ।  
विसिष्मिये सोप्यतिवीर्यविक्रमः पुनश्च युद्धे स बभूव हर्षितः ॥ १०० ॥
</details>

<details><summary>मूलम्</summary>

अथाङ्गदो राममनःप्रहर्षणं सुदुष्करं तत्कृतवान्हि विक्रमम् ।  
विसिष्मिये सोप्यतिवीर्यविक्रमः पुनश्च युद्धे स बभूव हर्षितः ॥ १०० ॥
</details>

तत्कृतवानित्यत्र तदित्यव्ययं पदं । तस्मादित्यर्थः । अङ्गदः हि यस्मात् । सुदुष्करं अतएव राममनःप्रहर्षणं विक्रमं कृतवान् । तस्मादित्यर्थः । विसिष्मिये । सोपीत्यत्र तच्छब्देन राममनः प्रहर्षणमित्यत्र गुणीभूतो रामशब्दः परामृश्यते हर्षितः विस्मितेन रामेण श्लाघया तोषितः । स च अङ्गश्च पुनः युद्धे बभूव । युद्धविषये सन्नद्धो बभूवेत्यर्थः ॥ १०० ॥

<details open><summary>विश्वास-प्रस्तुतिः</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे एकोनसप्ततितमः सर्गः ॥ ६९ ॥  
इति श्रीगोविन्दराजविरचिते श्रीमद्रामायणभूषणे रत्नकिरीटाख्याने युद्धकाण्डव्याख्याने एकोनसप्ततितमः सर्गः ॥ ६९ ॥
</details>

<details><summary>मूलम्</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे एकोनसप्ततितमः सर्गः ॥ ६९ ॥  
इति श्रीगोविन्दराजविरचिते श्रीमद्रामायणभूषणे रत्नकिरीटाख्याने युद्धकाण्डव्याख्याने एकोनसप्ततितमः सर्गः ॥ ६९ ॥
</details>

