+++
title = "०२६ रावणस्य कपिनायकविवरणश्रवणेच्छा"
title_english = "026 Ravana enquires about the various monkey leaders"

+++

<details open><summary>विश्वास-प्रस्तुतिः</summary>

श्रीमद्रामायणे वाल्मीकीये आदिकाव्ये युद्धकाण्डे षड्विंशः सर्गः
</details>

<details><summary>मूलम्</summary>

श्रीमद्रामायणे वाल्मीकीये आदिकाव्ये युद्धकाण्डे षड्विंशः सर्गः
</details>

<details><summary>विषयाः</summary>

 वानरबलावलोकनाय शुकसारणाभ्यांसहोच्चप्रासाद मारूढंरावणंप्रति सारणेन पृथक्पृथङ्गामनिर्देशेनतत्तद्बलपराक्रमवर्णमपूर्वकं नीलाङ्गदादिप्रधानयूथनाथप्रदर्शनम् ॥ १ ॥

</details>

<details open><summary>विश्वास-प्रस्तुतिः</summary>

तद्वचः पथ्यमक्लीबं सारणेनाभिभाषितम् ।  
निशम्य रावणो राजा प्रत्यभाषत सारणम् ॥ १ ॥
</details>

<details><summary>मूलम्</summary>

तद्वचः पथ्यमक्लीबं सारणेनाभिभाषितम् ।  
निशम्य रावणो राजा प्रत्यभाषत सारणम् ॥ १ ॥
</details>

<details><summary>व्याख्या</summary>

अथ रावणाय सारणेन वानरयूथपतीनां वीर्यादिकथनपूर्वकं तत्प्रदर्शनं षड्विंशे-तदिति अक्वीबं अकातरं । प्रत्यभाषत अनिन्ददित्यर्थः ॥ १ ॥
</details>

<details open><summary>विश्वास-प्रस्तुतिः</summary>

यदि मामभियुञ्जीरन्देवगन्धर्वदानवाः ।  
नैव सीतां प्रदास्यामि सर्वलोकभयादपि ॥ २ ॥
</details>

<details><summary>मूलम्</summary>

यदि मामभियुञ्जीरन्देवगन्धर्वदानवाः ।  
नैव सीतां प्रदास्यामि सर्वलोकभयादपि ॥ २ ॥
</details>

<details><summary>व्याख्या</summary>

अभियुञ्जीरन् युद्ध्येरन् । सर्वलोकभयात् सर्वलोकेभ्यो भयात् ॥ २ ॥
</details>

<details open><summary>विश्वास-प्रस्तुतिः</summary>

त्वं तु सौम्य परित्रस्तो हरिभिर्निर्जितो भृशम् ।  
प्रतिप्रदानमद्यैव सीतायाः साधु मन्यसे ।  
को हि नाम सपत्नो मां समरे जेतुमर्हति ॥ ३ ॥
</details>

<details><summary>मूलम्</summary>

त्वं तु सौम्य परित्रस्तो हरिभिर्निर्जितो भृशम् ।  
प्रतिप्रदानमद्यैव सीतायाः साधु मन्यसे ।  
को हि नाम सपत्नो मां समरे जेतुमर्हति ॥ ३ ॥
</details>

<details><summary>व्याख्या</summary>

त्वमित्यादिसार्धश्लोकः ॥ सपत्नः शत्रुः ॥ ३ ॥
</details>

<details open><summary>विश्वास-प्रस्तुतिः</summary>

इत्युक्त्वा परुषं वाक्यं रावणो राक्षसाधिपः ।  
आरुरोह ततः श्रीमान्प्रासादं हिमपाण्डरम् ।  
बहुतालसमुत्सेधं रावणोऽथ दिदृक्षया ॥ ४ ॥
</details>

<details><summary>मूलम्</summary>

इत्युक्त्वा परुषं वाक्यं रावणो राक्षसाधिपः ।  
आरुरोह ततः श्रीमान्प्रासादं हिमपाण्डरम् ।  
बहुतालसमुत्सेधं रावणोऽथ दिदृक्षया ॥ ४ ॥
</details>

<details><summary>व्याख्या</summary>

इत्युक्त्वेत्यादिसार्धश्लोकः ॥ ततः तस्मात्पूर्वस्थानात् । बहुतालसमुत्सेधं अनेकतालवृक्षतुल्यौन्नत्यं । यद्वा वितताङ्गुष्ठमध्यमामितस्तालः । तदाह सज्जनः – प्रादेशतालगोकर्णवितस्त्यश्च यथाक्रमम् । भवन्ति वितताङ्गुष्ठप्रदेशिन्यादिभिः सह इति अत्र द्वितीयो रावणशब्दो रावयतीति व्युत्पत्त्या क्रियानिमित्तकः । दिदृक्षया वानरबलदिदृक्षया ॥ ४ ॥
</details>

<details open><summary>विश्वास-प्रस्तुतिः</summary>

ताभ्यां चराभ्यां सहितो रावणः क्रोधमूर्छितः ।  
पश्यमानः समुद्रं च पर्वतांश्च वनानि च ।  
ददर्श पृथिवीदेशं सुसम्पूर्णं प्लवङ्गमैः ॥ ५ ॥
</details>

<details><summary>मूलम्</summary>

ताभ्यां चराभ्यां सहितो रावणः क्रोधमूर्छितः ।  
पश्यमानः समुद्रं च पर्वतांश्च वनानि च ।  
ददर्श पृथिवीदेशं सुसम्पूर्णं प्लवङ्गमैः ॥ ५ ॥
</details>

<details><summary>व्याख्या</summary>

चराभ्यां चाराभ्यां । क्रोधमूच्छितः क्रोधेन व्याप्तः । पृथिवीदेशं त्रिकूटाधः प्रदेशम् ॥ ५ ॥
</details>

<details open><summary>विश्वास-प्रस्तुतिः</summary>

तदपारमसङ्ख्येयं वानराणां महद्बलम् ।  
आलोक्य रावणो राजा परिपप्रच्छ सारणम् ॥ ६ ॥
</details>

<details><summary>मूलम्</summary>

तदपारमसङ्ख्येयं वानराणां महद्बलम् ।  
आलोक्य रावणो राजा परिपप्रच्छ सारणम् ॥ ६ ॥
</details>

<details><summary>व्याख्या</summary>

अपारं उत्तरावधिरहितम् ॥ ६ ॥
</details>

<details open><summary>विश्वास-प्रस्तुतिः</summary>

एषां वानरमुख्यानां के शूराः के महाबलाः ।  
के पूर्वमभिवर्तन्ते महोत्साहाः समन्ततः ॥ ७ ॥
</details>

<details><summary>मूलम्</summary>

एषां वानरमुख्यानां के शूराः के महाबलाः ।  
के पूर्वमभिवर्तन्ते महोत्साहाः समन्ततः ॥ ७ ॥
</details>

<details><summary>व्याख्या</summary>

एषामिति । इयं निर्धारणेषष्ठी ॥ ७ ॥
</details>

<details open><summary>विश्वास-प्रस्तुतिः</summary>

केषां शृणोति सुग्रीवः के वा यूथपयूथपाः ।  
सारणाचक्ष्व तत्त्वेन के प्रधानाः प्लवङ्गमाः ॥ ८ ॥
</details>

<details><summary>मूलम्</summary>

केषां शृणोति सुग्रीवः के वा यूथपयूथपाः ।  
सारणाचक्ष्व तत्त्वेन के प्रधानाः प्लवङ्गमाः ॥ ८ ॥
</details>

<details><summary>व्याख्या</summary>

केषामिति । वचनमिति शेषः । प्रधानाः सेनापतयः ॥ ८ ॥
</details>

<details open><summary>विश्वास-प्रस्तुतिः</summary>

सारणो राक्षसेन्द्रस्य वचनं परिपृच्छतः ।  
आचचक्षेऽथ मुख्यज्ञो मुख्यांस्तांस्तु वनौकसः ॥ ९ ॥
</details>

<details><summary>मूलम्</summary>

सारणो राक्षसेन्द्रस्य वचनं परिपृच्छतः ।  
आचचक्षेऽथ मुख्यज्ञो मुख्यांस्तांस्तु वनौकसः ॥ ९ ॥
</details>

<details><summary>व्याख्या</summary>

वचनं निशम्येति शेषः ॥ ९ ॥
</details>

<details open><summary>विश्वास-प्रस्तुतिः</summary>

एष योऽभिमुखो लङ्कां नर्दंस्तिष्ठति वानरः ।  
यूथपानां सहस्राणां शतेन परिवारितः ॥ १० ॥  
यस्य घोषेण महता सप्राकारा सतोरणा ।  
लङ्का प्रवेपते सर्वा सशैलवनकानना ॥ ११ ॥  
सर्वशाखामृगेन्द्रस्य सुग्रीवस्य महात्मनः ।  
बलाग्रे तिष्ठते वीरो नीलो नामैष यूथपः ॥ १२ ॥
</details>

<details><summary>मूलम्</summary>

एष योऽभिमुखो लङ्कां नर्दंस्तिष्ठति वानरः ।  
यूथपानां सहस्राणां शतेन परिवारितः ॥ १० ॥  
यस्य घोषेण महता सप्राकारा सतोरणा ।  
लङ्का प्रवेपते सर्वा सशैलवनकानना ॥ ११ ॥  
सर्वशाखामृगेन्द्रस्य सुग्रीवस्य महात्मनः ।  
बलाग्रे तिष्ठते वीरो नीलो नामैष यूथपः ॥ १२ ॥
</details>

<details><summary>व्याख्या</summary>

त्रिभिर्नीलं वर्णयति- एष इत्यादि ॥ य एष इत्यन्वयः। तिष्ठते तिष्ठति ॥ १० – १२ ॥
</details>

<details open><summary>विश्वास-प्रस्तुतिः</summary>

बाहू प्रगृह्य यः पद्भ्यां महीं गच्छति वीर्यवान् ।  
लङ्कामभिमुखः क्रोधादभीक्ष्णं च विजृम्भते ॥ १३ ॥
</details>

<details><summary>मूलम्</summary>

बाहू प्रगृह्य यः पद्भ्यां महीं गच्छति वीर्यवान् ।  
लङ्कामभिमुखः क्रोधादभीक्ष्णं च विजृम्भते ॥ १३ ॥
</details>

<details><summary>व्याख्या</summary>

अथाङ्गदं वर्णयति- बाहू इत्यादिना स्वेनानीकेन दुर्जय इत्यन्तेन ॥ बाहू प्रगृह्य उत्क्षिप्य । अभि उद्दिश्य मुखं यस्यासावभिमुखः । विजृम्भते जृम्भणं करोति ॥ १३ ॥
</details>

<details open><summary>विश्वास-प्रस्तुतिः</summary>

गिरिशृङ्गप्रतीकाशः पद्मकिञ्जल्कसंनिभः ।  
स्फोटयत्यभिसंरब्धो लाङ्गूलं च पुनः पुनः ।  
यस्य लाङ्गूलशब्देन स्वनन्ती प्रदिशो दश ॥ १४ ॥
</details>

<details><summary>मूलम्</summary>

गिरिशृङ्गप्रतीकाशः पद्मकिञ्जल्कसंनिभः ।  
स्फोटयत्यभिसंरब्धो लाङ्गूलं च पुनः पुनः ।  
यस्य लाङ्गूलशब्देन स्वनन्ती प्रदिशो दश ॥ १४ ॥
</details>

<details><summary>व्याख्या</summary>

पद्मकिञ्जल्कसन्निभः पद्मकेसरवत्पीतवर्ण इत्यर्थः । स्फोटयति भूमौ ताडयति । अभिसंरब्धः कुपितः । प्रस्वनन्तीत्यन्वयः ॥ १४ ॥
</details>

<details open><summary>विश्वास-प्रस्तुतिः</summary>

एष वानरराजेन सुर्ग्रीवेणाभिषेचितः ।  
यौवराज्येऽङ्गदो नाम त्वामाह्वयति संयुगे ॥ १५ ॥
</details>

<details><summary>मूलम्</summary>

एष वानरराजेन सुर्ग्रीवेणाभिषेचितः ।  
यौवराज्येऽङ्गदो नाम त्वामाह्वयति संयुगे ॥ १५ ॥
</details>

<details><summary>व्याख्या</summary>

अभिषेचितः अभिषिक्तः । आह्वयति आह्वयते । स्पर्धाविषयेऽप्यात्मनेपदाभाव आर्षः ॥ १५ ॥
</details>

<details open><summary>विश्वास-प्रस्तुतिः</summary>

वालिनः सदृशः पुत्रः सुग्रीवस्य सदा प्रियः ।  
राघवार्थे पराक्रान्तः शक्रार्थे वरुणो यथा ॥ १६ ॥
</details>

<details><summary>मूलम्</summary>

वालिनः सदृशः पुत्रः सुग्रीवस्य सदा प्रियः ।  
राघवार्थे पराक्रान्तः शक्रार्थे वरुणो यथा ॥ १६ ॥
</details>

<details><summary>व्याख्या</summary>

पराक्रान्तः पराक्रमितुमुद्यतः ॥ १६ ॥
</details>

<details open><summary>विश्वास-प्रस्तुतिः</summary>

एतस्य सा मतिः सर्वा यदृष्टा जनकात्मजा ।  
हनूमता वेगवता राघवस्य हितैषिणा ॥ १७ ॥
</details>

<details><summary>मूलम्</summary>

एतस्य सा मतिः सर्वा यदृष्टा जनकात्मजा ।  
हनूमता वेगवता राघवस्य हितैषिणा ॥ १७ ॥
</details>

<details><summary>व्याख्या</summary>

एतस्येति ॥ हनूमता सीता दृष्टेति यत्सा मतिः एतस्य अङ्गदस्य । एतद्बुद्धिमूलं हनुमतः सीतादर्शन मितिभावः । अङ्गदपुरस्कारेण हनुमतः समागमात् ॥ १७ ॥
</details>

<details open><summary>विश्वास-प्रस्तुतिः</summary>

बहूनि वानरेन्द्राणामेष यूथानि वीर्यवान् ।  
परिगृह्याभियाति त्वां स्वेनानीकेन दुर्जयः ॥ १८ ॥
</details>

<details><summary>मूलम्</summary>

बहूनि वानरेन्द्राणामेष यूथानि वीर्यवान् ।  
परिगृह्याभियाति त्वां स्वेनानीकेन दुर्जयः ॥ १८ ॥
</details>

<details><summary>व्याख्या</summary>

स्वेनानीकेनेति दुर्जयत्वकारणोक्तिः । अतो न पुनरुक्तिः ॥ १८ ॥
</details>

<details open><summary>विश्वास-प्रस्तुतिः</summary>

अनु वालिसुतस्यापि बलेन महता वृतः ।  
वीरस्तिष्ठति संग्रामे सेतुहेतुरयं नलः ॥ १९ ॥
</details>

<details><summary>मूलम्</summary>

अनु वालिसुतस्यापि बलेन महता वृतः ।  
वीरस्तिष्ठति संग्रामे सेतुहेतुरयं नलः ॥ १९ ॥
</details>

<details><summary>व्याख्या</summary>

अनु वालीति । एतस्योत्तरार्धं वीरस्तिष्ठति संग्राम इति । वालिसुतस्य अनु पश्चात् । सेतुहेतुः सेतुकर्ता । संग्रामे संग्रामनिमित्तम् ॥ १९ ॥
</details>

<details open><summary>विश्वास-प्रस्तुतिः</summary>

ये तु विष्टभ्य गात्राणि क्ष्वेलयन्ति नदन्ति च ।  
उत्थाय च विजृम्भन्ते क्रोधेन हरिपुङ्गवाः ॥ २० ॥  
एते दुष्प्रसहा घोराश्चण्डाश्चण्डपराक्रमाः ।  
अष्टौ शतसहस्राणि दशकोटिशतानि च ॥ २१ ॥  
य एनमनुगच्छन्ति वीराश्चन्दनवासिनः ।  
एषैवांशंसते लङ्कां स्वेनानीकेन मर्दितुम् ॥ २२ ॥
</details>

<details><summary>मूलम्</summary>

ये तु विष्टभ्य गात्राणि क्ष्वेलयन्ति नदन्ति च ।  
उत्थाय च विजृम्भन्ते क्रोधेन हरिपुङ्गवाः ॥ २० ॥  
एते दुष्प्रसहा घोराश्चण्डाश्चण्डपराक्रमाः ।  
अष्टौ शतसहस्राणि दशकोटिशतानि च ॥ २१ ॥  
य एनमनुगच्छन्ति वीराश्चन्दनवासिनः ।  
एषैवांशंसते लङ्कां स्वेनानीकेन मर्दितुम् ॥ २२ ॥
</details>

<details><summary>व्याख्या</summary>

नलपरिवारानाह—ये त्वित्यादिना मर्दितुमित्यन्तेन ॥ लोकत्रयमेकान्वयं । विष्टभ्य उन्नम्य । क्ष्वेलयन्ति सिंहनादं कुर्वन्ति । नदन्ति गर्जन्ति । उत्थाय आसनादिति शेषः । विजृम्भन्ते कोपेन गात्रविना कुर्वन्ति । य एवंविधा वानराः ये च चन्दनवासिनः चन्दनवनवासिनः । एते एनं नलमनुगच्छन्तीति संबन्धः । चन्दनवानरा इति पाठे मध्यमपदलोपिसमासः । चन्दनवासिनो वानरा इति । एषैवेति सन्धिरार्षः । आशंसते प्रार्थयते ॥ २० – २२ ॥
</details>

<details open><summary>विश्वास-प्रस्तुतिः</summary>

श्वेतो रजतसङ्काशश्चपलो भीमविक्रमः ।  
बुद्धिमान्वानरो वीरस्त्रिषु लोकेषु विश्रुतः ॥ २३ ॥  
तूर्णं सुग्रीवमागम्य पुनर्गच्छति सत्वरः ।  
विभजन्वानरीं सेनामनीकानि प्रहर्षयन् ॥ २४ ॥
</details>

<details><summary>मूलम्</summary>

श्वेतो रजतसङ्काशश्चपलो भीमविक्रमः ।  
बुद्धिमान्वानरो वीरस्त्रिषु लोकेषु विश्रुतः ॥ २३ ॥  
तूर्णं सुग्रीवमागम्य पुनर्गच्छति सत्वरः ।  
विभजन्वानरीं सेनामनीकानि प्रहर्षयन् ॥ २४ ॥
</details>

<details><summary>व्याख्या</summary>

अथ द्वाभ्यां श्वेताख्यं वानरं वर्णयति – श्वेत इत्यादि । अन्वर्थनामेत्याह – रजतेति । चपलः युद्धचपलः । अनीकानि पुनर्गच्छतीत्यन्वयः । विभजन् निबिडां सेनां भित्त्वा गच्छन्नित्यर्थः । अत्र चपल इत्यनेन अद्यैव लङ्कां ध्वंसयामीति निवेदनार्थं गत्वा तेन सान्त्वितः पुनर्गच्छतीत्यवगम्यते ॥ २३ – २४ ॥
</details>

<details open><summary>विश्वास-प्रस्तुतिः</summary>

यः पुरा गोमतीतीरे रम्यं पर्येति पर्वतम् ।  
नाम्ना सङ्कोचनो नाम नानानगयुतो गिरिः ॥ २५ ॥
</details>

<details><summary>मूलम्</summary>

यः पुरा गोमतीतीरे रम्यं पर्येति पर्वतम् ।  
नाम्ना सङ्कोचनो नाम नानानगयुतो गिरिः ॥ २५ ॥
</details>

<details><summary>व्याख्या</summary>

चतुर्भिः कुमुदं वर्णयति – यः पुरेत्यादि । पुरेत्यनेनाद्य सुग्रीवसमीप एव वसतीति गम्यते । पर्येति परितः संचरति । नाम्ना संकोचनो नाम यः प्रसिद्धः तं पर्वतमित्यन्वयः ॥ २५ ॥
</details>

<details open><summary>विश्वास-प्रस्तुतिः</summary>

तत्र राज्यं प्रशास्त्येष कुमुदो नाम यूथपः ।  
योऽसौ शतसहस्राणां सहस्रं परिकर्षति ॥ २६ ॥
</details>

<details><summary>मूलम्</summary>

तत्र राज्यं प्रशास्त्येष कुमुदो नाम यूथपः ।  
योऽसौ शतसहस्राणां सहस्रं परिकर्षति ॥ २६ ॥
</details>

<details><summary>व्याख्या</summary>

तत्र गोमतीतीरे । परिकर्षति आनयति ॥ २६ ॥
</details>

<details open><summary>विश्वास-प्रस्तुतिः</summary>

यस्य वाला बहुव्यामा दीर्घलाङ्गूलमाश्रिताः ।  
ताम्राः पीताः सिताः श्वेताः प्रकीर्णाघोरकर्मणः ॥ २७ ॥
</details>

<details><summary>मूलम्</summary>

यस्य वाला बहुव्यामा दीर्घलाङ्गूलमाश्रिताः ।  
ताम्राः पीताः सिताः श्वेताः प्रकीर्णाघोरकर्मणः ॥ २७ ॥
</details>

<details><summary>व्याख्या</summary>

घोरकर्मणो यस्य लाङ्गूलमाश्रिताः वालाः रोमाणि । दैर्ध्यस्यावधिमाह – बहुव्यामा इति । व्यामो बाह्वोः सकरयोस्ततयोस्तिर्यगन्तरं इत्यमरः ॥ २७ ॥
</details>

<details open><summary>विश्वास-प्रस्तुतिः</summary>

अदीनो रोषणश्चण्डः सङ्ग्राममभिकाङ्क्षति ।  
एषोप्याशंसते लङ्कां स्वेनानीकेन मर्दितुम् ॥ २८ ॥
</details>

<details><summary>मूलम्</summary>

अदीनो रोषणश्चण्डः सङ्ग्राममभिकाङ्क्षति ।  
एषोप्याशंसते लङ्कां स्वेनानीकेन मर्दितुम् ॥ २८ ॥
</details>

<details><summary>व्याख्या</summary>

अदीन इत्यत्र य इत्युपस्कार्यम् ॥ २८ ॥
</details>

<details open><summary>विश्वास-प्रस्तुतिः</summary>

यस्त्वेष सिंहसङ्काशः कपिलो दीर्घलोचनः ।  
निभृतः प्रेक्षते लङ्कां दिधक्षन्निव चक्षुषा ॥ २९ ॥  
विन्ध्यं कृष्णगिरिं सह्यं पर्वतं च सुदर्शनम् ।  
राजन्सततमध्यास्ते रम्भो नामैष यूथपः ॥ ३० ॥  
शतं शतसहस्राणां त्रिंशच्च हरिपुङ्गवाः ।  
यमेते वानराः शूराश्चण्डाश्चण्डपराक्रमाः ।  
परिवार्यानुगच्छन्ति लङ्कां मर्दितुमोजसा ॥ ३१ ॥
</details>

<details><summary>मूलम्</summary>

यस्त्वेष सिंहसङ्काशः कपिलो दीर्घलोचनः ।  
निभृतः प्रेक्षते लङ्कां दिधक्षन्निव चक्षुषा ॥ २९ ॥  
विन्ध्यं कृष्णगिरिं सह्यं पर्वतं च सुदर्शनम् ।  
राजन्सततमध्यास्ते रम्भो नामैष यूथपः ॥ ३० ॥  
शतं शतसहस्राणां त्रिंशच्च हरिपुङ्गवाः ।  
यमेते वानराः शूराश्चण्डाश्चण्डपराक्रमाः ।  
परिवार्यानुगच्छन्ति लङ्कां मर्दितुमोजसा ॥ ३१ ॥
</details>

<details><summary>व्याख्या</summary>

अथ सार्धैस्त्रिभी रम्भं वर्णयति — यस्त्वेष इत्यादि ॥ २९ – ३१ ॥
</details>

<details open><summary>विश्वास-प्रस्तुतिः</summary>

यस्तु कर्णौ विवृणुते जृम्भते च पुनः पुनः ।  
न च संविजते मृत्योर्न च यूद्धाद्विधावति ॥ ३२ ॥  
प्रकंपते च रोषेण तिर्यक्च पुनरीक्षते ।  
पश्यल्ँलाङ्गूलमपि च क्ष्वेलते च महाबलः ॥ ३३ ॥  
महाजवो वीतभयो रम्यं साल्वेयपर्वतम् ।  
राजन्सततमध्यास्ते शरभो नाम यूथपः ॥ ३४ ॥  
एतस्य बलिनः सर्वे विहारा नाम यूथपाः ।  
राजञ्शतसहस्राणि चत्वारिंशत्तथैव च ॥ ३५ ॥
</details>

<details><summary>मूलम्</summary>

यस्तु कर्णौ विवृणुते जृम्भते च पुनः पुनः ।  
न च संविजते मृत्योर्न च यूद्धाद्विधावति ॥ ३२ ॥  
प्रकंपते च रोषेण तिर्यक्च पुनरीक्षते ।  
पश्यल्ँलाङ्गूलमपि च क्ष्वेलते च महाबलः ॥ ३३ ॥  
महाजवो वीतभयो रम्यं साल्वेयपर्वतम् ।  
राजन्सततमध्यास्ते शरभो नाम यूथपः ॥ ३४ ॥  
एतस्य बलिनः सर्वे विहारा नाम यूथपाः ।  
राजञ्शतसहस्राणि चत्वारिंशत्तथैव च ॥ ३५ ॥
</details>

<details><summary>व्याख्या</summary>

अथ शरभं वर्णयति – यस्तु कर्णावित्यादि ॥ संविजते बिभेति ॥ ३२-३५ ॥
</details>

<details open><summary>विश्वास-प्रस्तुतिः</summary>

यस्तु मेघ इवाकाशं महानावृत्य तिष्ठति ।  
मध्ये वानरवीराणां सुराणामिव वासवः ॥ ३६ ॥  
भेरीणामिव संनादो यस्यैष श्रूयते महान् ।  
घोरः शाखामृगेन्द्राणां सङ्ग्राममभिकाङ्क्षताम् ॥ ३७ ॥  
एष पर्वतमध्यास्ते पारियात्रमनुत्तमम् ।  
युद्धे दुष्प्रसहो नित्यं पनसो नाम यूथपः ॥ ३८ ॥
</details>

<details><summary>मूलम्</summary>

यस्तु मेघ इवाकाशं महानावृत्य तिष्ठति ।  
मध्ये वानरवीराणां सुराणामिव वासवः ॥ ३६ ॥  
भेरीणामिव संनादो यस्यैष श्रूयते महान् ।  
घोरः शाखामृगेन्द्राणां सङ्ग्राममभिकाङ्क्षताम् ॥ ३७ ॥  
एष पर्वतमध्यास्ते पारियात्रमनुत्तमम् ।  
युद्धे दुष्प्रसहो नित्यं पनसो नाम यूथपः ॥ ३८ ॥
</details>

<details><summary>व्याख्या</summary>

अथ पनसं वर्णयति – यस्तु मेघ इत्यादिना ॥ ३६-३८ ॥
</details>

<details open><summary>विश्वास-प्रस्तुतिः</summary>

एनं शतसहस्राणां शतार्धं पर्युपासते ।  
यूथपा यूथपश्रेष्ठं येषां यूथानि भागशः ॥ ३९ ॥
</details>

<details><summary>मूलम्</summary>

एनं शतसहस्राणां शतार्धं पर्युपासते ।  
यूथपा यूथपश्रेष्ठं येषां यूथानि भागशः ॥ ३९ ॥
</details>

<details><summary>व्याख्या</summary>

एनं पनसं । येषां यूथपानां यूथानि च भागशः स्वस्वांशासङ्करेण । एनं पर्युपासत इति संबन्धः ॥ ३९ ॥
</details>

<details open><summary>विश्वास-प्रस्तुतिः</summary>

यस्तु भीमां प्रवल्गन्तीं चमूं तिष्ठति शोभयन् ।  
स्थितां तीरे समुद्रस्य द्वितीय इव सागरः ॥ ४० ॥  
एष दर्दरसङ्काशो विनतो नाम यूथपः ।  
पिबंश्चरति पर्णाशां नदीनामुत्तमां नदीम् ॥ ४१ ॥
</details>

<details><summary>मूलम्</summary>

यस्तु भीमां प्रवल्गन्तीं चमूं तिष्ठति शोभयन् ।  
स्थितां तीरे समुद्रस्य द्वितीय इव सागरः ॥ ४० ॥  
एष दर्दरसङ्काशो विनतो नाम यूथपः ।  
पिबंश्चरति पर्णाशां नदीनामुत्तमां नदीम् ॥ ४१ ॥
</details>

<details><summary>व्याख्या</summary>

विनतं वर्णयतियस्त्वित्यादि । प्रवल्गन्तीं उत्साहेन लवमानां समुद्रस्य पारे स्थितां । अतएव द्वितीयः सागर इव स्थितामिति शेषः । विनतविशेषणं वा । दर्दरो नाम गङ्गासमीपस्थः पर्वतः । पर्णासां पर्णासाख्यां नदीम् ॥ ४० – ४१ ॥
</details>

<details open><summary>विश्वास-प्रस्तुतिः</summary>

षष्टिः शतसहस्राणि बलमस्य प्लवङ्गमाः ॥ ४२ ॥
</details>

<details><summary>मूलम्</summary>

षष्टिः शतसहस्राणि बलमस्य प्लवङ्गमाः ॥ ४२ ॥
</details>

<details><summary>व्याख्या</summary>

विनतसेनासङ्ख्यामाह – षष्टिरिति ॥ षष्टिः शतसहस्राणि प्लवङ्गमाः अस्य विनतस्य बलं सेनेत्यर्थः ॥ ४२ ॥
</details>

<details open><summary>विश्वास-प्रस्तुतिः</summary>

त्वामाह्वयति युद्धाय क्रोधनो नाम यूथपः ।  
विक्रान्ता बलवन्तश्च यथा यूथानि भागशः ॥ ४३ ॥
</details>

<details><summary>मूलम्</summary>

त्वामाह्वयति युद्धाय क्रोधनो नाम यूथपः ।  
विक्रान्ता बलवन्तश्च यथा यूथानि भागशः ॥ ४३ ॥
</details>

<details><summary>व्याख्या</summary>

एकेन क्रोधनमाह – त्वामिति ॥ उत्तरार्धे अस्येत्यध्याहार्यं । यथायूथानि यथायूथं । अमभावश्छान्दसः । भागशः भागत्वेन स्थिता वानराः विक्रान्ता बलवन्तश्चेति योजना ॥ ४३ ॥
</details>

<details open><summary>विश्वास-प्रस्तुतिः</summary>

यस्तु गैरिकवर्णाभं वपुः पुष्यति वानरः ।  
अवमत्य सदा सर्वान्वानरान्बलदर्पितान् ॥ ४४ ॥  
गवयो नाम तेजस्वी त्वां क्रोधादभिवर्तते ।  
एनं शतसहस्राणि सप्ततिः पर्युपासते ।  
एषैवाशंसते लङ्कां स्वेनानीकेन मर्दितुम् ॥ ४५ ॥
</details>

<details><summary>मूलम्</summary>

यस्तु गैरिकवर्णाभं वपुः पुष्यति वानरः ।  
अवमत्य सदा सर्वान्वानरान्बलदर्पितान् ॥ ४४ ॥  
गवयो नाम तेजस्वी त्वां क्रोधादभिवर्तते ।  
एनं शतसहस्राणि सप्ततिः पर्युपासते ।  
एषैवाशंसते लङ्कां स्वेनानीकेन मर्दितुम् ॥ ४५ ॥
</details>

<details><summary>व्याख्या</summary>

शेषेण गवयं वर्णयति – यस्त्वित्यादिना । गैरिकं रक्तवर्णधातुविशेषः । धातुर्मनश्शिलाद्यद्रेर्गैरिकं तु विशेषतः इत्यमरः । तद्वर्ण इवाभा यस्येति विग्रहः । गैरिकवर्ण इवाभातीति गैरिकवर्णाभमिति वा । पुष्यति युद्धहर्षादभिवर्धयतीत्यर्थः ॥ ४४-४५ ॥
</details>

<details open><summary>विश्वास-प्रस्तुतिः</summary>

एते दुष्प्रसहा घोरा बलिनः कामरूपिणः ।  
यूथपा यूथपश्रेष्ठा एषां यूथानि भागशः ॥ ४६ ॥
</details>

<details><summary>मूलम्</summary>

एते दुष्प्रसहा घोरा बलिनः कामरूपिणः ।  
यूथपा यूथपश्रेष्ठा एषां यूथानि भागशः ॥ ४६ ॥
</details>

<details><summary>व्याख्या</summary>

उपसंहरति — एत इति ॥ यूथपा ः अङ्गदादयः । यूथपश्रेष्ठाः सुग्रीवादयः । एषां यूथपानां यूथानि भागशः पृथक् । विद्यन्त इति शेषः ॥ ४६ ॥
</details>

<details open><summary>विश्वास-प्रस्तुतिः</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे षड्विंशः सर्गः ॥ २६ ॥  
इति श्रीगोविन्दराजविरचिते श्रीमद्रामायणभूषणे रत्नकिरीटाख्याने युद्धकाण्डव्याख्याने षडिविंशः सर्गः ॥ २६ ॥
</details>

<details><summary>मूलम्</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे षड्विंशः सर्गः ॥ २६ ॥  
इति श्रीगोविन्दराजविरचिते श्रीमद्रामायणभूषणे रत्नकिरीटाख्याने युद्धकाण्डव्याख्याने षडिविंशः सर्गः ॥ २६ ॥
</details>

