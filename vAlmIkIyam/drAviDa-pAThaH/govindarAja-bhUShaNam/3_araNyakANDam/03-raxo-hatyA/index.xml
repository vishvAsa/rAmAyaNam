<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३-रक्षो-हत्या on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/03-raxo-hatyA/</link>
    <description>Recent content in &#43;०३-रक्षो-हत्या on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/03-raxo-hatyA/index.xml" rel="self" type="application/rss+xml" />
    <item>
      <title>०१७ शूर्पणखा-आगमनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/03-raxo-hatyA/017_shUrpaNakhA-Agamanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/03-raxo-hatyA/017_shUrpaNakhA-Agamanam/</guid>
      <description>&lt;p&gt;&lt;strong&gt;श्रीरामायणे वाल्मीकीये आदिकाव्ये श्रीमदारण्यकाण्डे सप्तदशः सर्गः&lt;br&gt;&#xA;। अरण्यकाण्डः ॥ श्लोकसहितव्याख्यानम् ॥&lt;br&gt;&#xA;(17सर्गतः 48सर्गपर्यन्तम्)&lt;/strong&gt;&lt;/p&gt;&#xA;&lt;p&gt;कृताभिषेको रामस्तु सीता सौमित्रिरेव च । त्ित्र त्त्र त्र&lt;/p&gt;&#xA;&lt;p&gt;तस्माद्गोदावरीतीरात्ततो जग्मुः स्वमाश्रमम् ॥ 3.17.1 ॥&lt;/p&gt;&#xA;&lt;p&gt;एवं रामतपोविशेषद्योतनाय हेमन्तं प्रथमप्रवृत्तमुपवर्ण्य ततस्त्रिषु संवत्सरेष्वतीतेषु कदाचिच्चैत्रमासे प्रसक्तं भाविसकलराक्षसवधनिदानत्वेन शूर्पणखावृत्तान्तमुक्षिपति सप्तदशे कृताभिषेक इत्यादि । ततः अभिषेकानन्तरभाविकृत्यानन्तरम् । आश्रमं तपोवनम् । “तपोवने मठे ब्रह्मचर्यादावाश्रमो ऽस्त्रियाम्” इति बाणः ॥ 3.17.1 ॥&lt;/p&gt;&#xA;&lt;p&gt;आश्रमं तमुपागम्य राघवः सह लक्ष्मणः ।&lt;/p&gt;&#xA;&lt;p&gt;कृत्वा पौर्वह्णिकं कर्म पर्णशालामुपागमत् ॥ 3.17.2 ॥&lt;/p&gt;&#xA;&lt;p&gt;पूर्वाह्णे भवं पौर्वाह्णिकं ब्रह्मयज्ञादि न त्वग्निकृत्यम् अनुदितहोमत्वेन तस्य सूर्योपस्थानानन्तरभावित्वाभावात् । पर्णशालामुपागमत् आश्रमे पर्णशालातो बहिरेव कर्तव्यमनुष्ठाय वासस्थानमगमदित्यर्थः ॥ 3.17.2 ॥&lt;/p&gt;</description>
    </item>
    <item>
      <title>०१८ शूर्पणखाशासनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/03-raxo-hatyA/018_shUrpaNakhAshAsanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/03-raxo-hatyA/018_shUrpaNakhAshAsanam/</guid>
      <description>&lt;p&gt;&lt;strong&gt;श्रीरामायणे वाल्मीकीये आदिकाव्ये श्रीमदारण्यकाण्डे अष्टादशः सर्गः&lt;/strong&gt;&lt;/p&gt;&#xA;&lt;p&gt;ततः शूर्पणखां रामः कामपाशावपाशिताम् ।&lt;/p&gt;&#xA;&lt;p&gt;स्वच्छया श्लक्ष्णया वाचा स्मितपूर्वमथाब्रवीत् ॥ 3.18.1 ॥&lt;/p&gt;&#xA;&lt;p&gt;अथ खरक्रोधहेतुः शूर्पणखाविरुपकरणमष्टादशे तत इत्यादि । ततः तत्र पर्णशालायाम् । अथ शूर्पणखावचनानन्तरम् । स्वच्छया स्पष्टार्थया । श्लक्ष्णया मृद्व्या । काम एव पाशः तेनावपाशितां सञ्जातपाशां बद्धामित्यर्थः ॥ 3.18.1 ॥&lt;/p&gt;&#xA;&lt;p&gt;कृतदारो ऽस्मि भवति भार्येयं दयिता मम ।&lt;/p&gt;&#xA;&lt;p&gt;त्वद्विधानां तु नारीणां सुदुःखा ससपत्नता ॥ 3.18.2 ॥&lt;/p&gt;&#xA;&lt;p&gt;कृतदारः स्वीकृतभार्यः । करोतेरनेकार्थत्वात् अस्मीत्यस्मिन्नर्थे निपातः । भवतीति शूर्पणखायाः सम्बोधनम् । इष्टात्वेन त्यक्तुमनर्हेत्याह दयितेति । तर्हि “तुल्योनेकत्रदक्षिणः” इत्युक्तदक्षिणो भवेत्याशङ्क्याह त्वद्विधानामिति । सुदुःखा सुतरां दुःखकरी । सपत्न्या सहिता ससपत्नी तस्या भावः ससपत्नता “त्वतलोर्गुणवचनस्य” इति पुंवद्भावः । गुणत्वं चास्य न शुक्लतादिवत् किन्तु कठिनत्वमित्यादिवत् द्रव्यत्वव्यावृतिः । अतः सपत्नीसाहित्यरूपगुणवचनत्वात् पुंवद्भावः ॥ 3.18.2 ॥&lt;/p&gt;</description>
    </item>
    <item>
      <title>०१९ खराय अङ्गवैरूप्यकथनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/03-raxo-hatyA/019_kharAya_angavairUpyakathanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/03-raxo-hatyA/019_kharAya_angavairUpyakathanam/</guid>
      <description>&lt;p&gt;&lt;strong&gt;श्रीरामायणे वाल्मीकीये आदिकाव्ये श्रीमदारण्यकाण्डे एकोनविंशः सर्गः&lt;/strong&gt;&lt;/p&gt;&#xA;&lt;p&gt;तां यथा पतितां दृष्ट्वा विरूपां शोणितोक्षिताम् ।&lt;/p&gt;&#xA;&lt;p&gt;भगिनीं क्रोधसन्तप्तः खरः पप्रच्छ राक्षसः ॥ 3.19.1 ॥&lt;/p&gt;&#xA;&lt;p&gt;अथ खरवधमूलभूतः खरक्रोध उच्यते एकोनविंशे तामित्यदि । भगिनीं ज्येष्ठाम् । “अक्तिका भगिनी ज्येष्ठा” इत्यमरः ॥ 3.19.1 ॥&lt;/p&gt;&#xA;&lt;p&gt;उत्तिष्ठ तावदाख्याहि प्रमोहं जहि सम्भ्रमम् ।&lt;/p&gt;&#xA;&lt;p&gt;व्यक्तमाख्याहि केन त्वमेवंरूपा विरूपिता ॥ 3.19.2 ॥&lt;/p&gt;&#xA;&lt;p&gt;उत्तिषठेति । प्रमोहो विसञ्ज्ञता । सम्भ्रमः चित्ताप्रतिष्ठा । एवंरूपा यथा भवसि तथा विरूपितेत्यर्थः ॥ 3.19.2 ॥&lt;/p&gt;&#xA;&lt;p&gt;कः कृष्णसर्पमासीनमाशीविषमनागसम् ।&lt;/p&gt;&#xA;&lt;p&gt;तुदत्यभिसमापन्नमङ्गुल्यग्रेण लीलया ॥ 3.19.3 ॥&lt;/p&gt;&#xA;&lt;p&gt;उत्तरकाल एवापकर्त्तुरनिष्टावाप्तिं सूचयन् पृच्छति क इति । कृष्णेत्यमोघविषत्वव्यञ्जनाय । आसीनं निश्चलमित्यर्थः । आशिषि दंष्ट्रायां विषं यस्येति सर्पविशेषणम् । पृषोदरादित्वात्सकारलोपः । “आशीरुरगदंष्ट्रायां प्रियवाक्याभिषङ्गयोः” इति निघण्टुः । ईकारान्तोप्याशीशब्दो ऽस्ति । तुदति व्यथयति । अभिसमापन्नम् आभिमुख्येनागतमिति शीघ्रप्रतीकारमूलम् । अङ्गुल्यग्रेण लीलयेति प्रभावानभिज्ञत्वोक्तिः । अनेन स्वस्य लीलया सद्यः प्रतीकारसामर्थ्यं द्योतितम् ॥ 3.19.3 ॥&lt;/p&gt;</description>
    </item>
    <item>
      <title>०२० चतुर्दश खरामात्यवधः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/03-raxo-hatyA/020_chaturdasha_kharAmAtyavadhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/03-raxo-hatyA/020_chaturdasha_kharAmAtyavadhaH/</guid>
      <description>&lt;p&gt;&lt;strong&gt;श्रीरामायणे वाल्मीकीये आदिकाव्ये श्रीमदारण्यकाण्डे विंशः सर्गः&lt;/strong&gt;&lt;/p&gt;&#xA;&lt;p&gt;ततः शूर्पणखा घोरा राघवाश्रममागता ।&lt;/p&gt;&#xA;&lt;p&gt;रक्षसामाचचक्षे तौ भ्रातरौ सह सीतया ॥ 3.20.1 ॥&lt;/p&gt;&#xA;&lt;p&gt;ते रामं पर्णशालायामुपविष्टं महाबलम् ।&lt;/p&gt;&#xA;&lt;p&gt;ददृशुः सीतया सार्धं वैदेह्या लक्ष्मणेन च ॥ 3.20.2 ॥&lt;/p&gt;&#xA;&lt;p&gt;तान् दृष्ट्वा राघवः श्रीमानागतां तां च राक्षसीम् ।&lt;/p&gt;&#xA;&lt;p&gt;अब्रवीद् भ्रातरं रामो लक्ष्मणं दीप्ततेजसम् ॥ 3.20.3 ॥&lt;/p&gt;&#xA;&lt;p&gt;अथ चतुर्दशराक्षसवधो विंशे ततः शूर्पणखेत्यादि ॥ 3.20.13 ॥&lt;/p&gt;&#xA;&lt;p&gt;मुहुर्तं भव सौमित्रे सीतायाः प्रत्यनन्तरः ।&lt;/p&gt;&#xA;&lt;p&gt;इमानस्या वधिष्यामि पदवीमागतानिह ॥ 3.20.4 ॥&lt;/p&gt;&#xA;&lt;p&gt;मुहूर्तमिति । प्रत्यनन्तरः प्रत्यासन्नः, रक्षक इति यावत् । अस्याः पदवीमागतानित्यन्वयः ॥ 3.20.4 ॥&lt;/p&gt;</description>
    </item>
    <item>
      <title>०२१ खरान्तिके शूर्पणखाशोकः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/03-raxo-hatyA/021_kharAntike_shUrpaNakhAshokaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/03-raxo-hatyA/021_kharAntike_shUrpaNakhAshokaH/</guid>
      <description>&lt;p&gt;&lt;strong&gt;श्रीरामायणे वाल्मीकीये आदिकाव्ये श्रीमदारण्यकाण्डे एकविंशः सर्गः&lt;/strong&gt;&lt;/p&gt;&#xA;&lt;p&gt;स पुनः पतितां दृष्ट्वा क्रोधाच्छूर्पणखां खरः ।&lt;/p&gt;&#xA;&lt;p&gt;उवाच व्यक्तया वाचा तामनर्थार्थमागताम् ॥ 3.21.1 ॥&lt;/p&gt;&#xA;&lt;p&gt;मया त्विदानीं शूरास्ते राक्षसा रुधिराशनाः ।&lt;/p&gt;&#xA;&lt;p&gt;त्वत्प्रियार्थं विनिर्दिष्टाः किमर्थं रुद्यते पुनः ॥ 3.21.2 ॥&lt;/p&gt;&#xA;&lt;p&gt;अथ खरप्रोत्साहनमेकविंशे स पुनरित्यादि । अनर्थार्थं सर्वराक्षसविनाशार्थम् ॥ 3.21.1,2 ॥&lt;/p&gt;&#xA;&lt;p&gt;भक्ताश्चैवानुरक्ताश्च हिताश्च मम नित्यशः ।&lt;/p&gt;&#xA;&lt;p&gt;घ्नन्तो ऽपि न निहन्तव्या न न कुर्युर्वचो मम ॥ 3.21.3 ॥&lt;/p&gt;&#xA;&lt;p&gt;भक्ताः विश्वासभाजः । हिताः हितपराः । न कुर्युरिति न किन्तु कुर्युरेवेत्यर्थः ॥ 3.21.3 ॥&lt;/p&gt;&#xA;&lt;p&gt;किमेतच्छ्रोतुमिच्छामि कारणं युत्कृते पुनः ।&lt;/p&gt;</description>
    </item>
    <item>
      <title>०२२ खरस्य युद्धसिद्धता</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/03-raxo-hatyA/022_kharasya_yuddhasiddhatA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/03-raxo-hatyA/022_kharasya_yuddhasiddhatA/</guid>
      <description>&lt;p&gt;&lt;strong&gt;श्रीरामायणे वाल्मीकीये आदिकाव्ये श्रीमदारण्यकाण्डे द्वाविंशः सर्गः&lt;/strong&gt;&lt;/p&gt;&#xA;&lt;p&gt;एवमाधर्षितः शूरः शूर्पणख्या खरस्तदा ।&lt;/p&gt;&#xA;&lt;p&gt;उवाच रक्षसां मध्ये खरः खरतरं वचः ॥ 3.22.1 ॥&lt;/p&gt;&#xA;&lt;p&gt;अथ खरस्य युद्धोद्योगो द्वाविंशे एवमित्यादि । आधर्षितः अवमानितः । खरः दारुणः । खरतरं परुषतरम् ॥ 3.22.1 ॥&lt;/p&gt;&#xA;&lt;p&gt;तवावमानप्रभवः क्रोधो ऽयमतुलो मम ।&lt;/p&gt;&#xA;&lt;p&gt;न श्क्यते धारयितुं लवणाम्भ इवोत्थितम् ॥ 3.22.2 ॥&lt;/p&gt;&#xA;&lt;p&gt;लवाणाम्भः लवणसमुद्राम्मः उत्थितं पर्वण्युल्बणम् ॥ 3.22.2 ॥&lt;/p&gt;&#xA;&lt;p&gt;न रामं गणये वीर्यान्मानुषं क्षीणजीवितम् ।&lt;/p&gt;&#xA;&lt;p&gt;आत्मदुश्चरितैः प्राणान् हतो यो ऽद्य विमोक्ष्यति ॥ 3.22.3 ॥&lt;/p&gt;&#xA;&lt;p&gt;यः आत्मदुश्चरितैरेव हतः सन् अद्य प्राणान् विमोक्ष्यति तं रामं न गणये ॥ 3.22.3 ॥&lt;/p&gt;</description>
    </item>
    <item>
      <title>०२३ खरेणोत्पातदर्शनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/03-raxo-hatyA/023_khareNotpAtadarshanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/03-raxo-hatyA/023_khareNotpAtadarshanam/</guid>
      <description>&lt;p&gt;&lt;strong&gt;श्रीरामायणे वाल्मीकीये आदिकाव्ये श्रीमदारण्यकाण्डे त्रयोविंशः सर्गः&lt;/strong&gt;&lt;/p&gt;&#xA;&lt;p&gt;तस्मिन् याते जनस्थानादशिवं शोणितोदकम् ।&lt;/p&gt;&#xA;&lt;p&gt;अभ्यवर्षन्महामेघस्तुमुलो गर्दभारुणः ॥ 3.23.1 ॥&lt;/p&gt;&#xA;&lt;p&gt;अथ युद्धाय प्रयातस्य खरस्य उत्पातवर्णनं त्रयोविंशे तस्मिन् यात इत्यादि । अशिवम् अशुभावहम् । शोणितोदकम् रक्तवर्णजलम् । तुमुलः सङ्कुलः । गर्दभारुणः गर्दभवद्धूसरः । 3.23.1 ॥&lt;/p&gt;&#xA;&lt;p&gt;निपेतुस्तुरगास्तस्य रथयुक्ता महाजवाः ।&lt;/p&gt;&#xA;&lt;p&gt;समे पुष्पचिते देशे राजमार्गे यदृच्छया ॥ 3.23.2 ॥&lt;/p&gt;&#xA;&lt;p&gt;निपेतुः स्खलिताः । रथयुक्ताः रथे बद्धाः । पुष्पचिते पुष्पैः निबिडे । यदृच्छया दैवगत्या ॥ 3.23.2 ॥&lt;/p&gt;&#xA;&lt;p&gt;श्यामं रुधिरपर्यन्तं बभूव परिवेषणम् ।&lt;/p&gt;&#xA;&lt;p&gt;अलातचक्रप्रतिमं परिगृह्य दिवाकरम् ॥ 3.23.3 ॥&lt;/p&gt;</description>
    </item>
    <item>
      <title>०२४ रामस्य युद्धोद्योगः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/03-raxo-hatyA/024_rAmasya_yuddhodyogaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/03-raxo-hatyA/024_rAmasya_yuddhodyogaH/</guid>
      <description>&lt;p&gt;&lt;strong&gt;श्रीरामायणे वाल्मीकीये आदिकाव्ये श्रीमदारण्यकाण्डे चतुर्विंशः सर्गः&lt;/strong&gt;&lt;/p&gt;&#xA;&lt;p&gt;आश्रमं प्रतियाते तु खरे खरपराक्रमे ।&lt;/p&gt;&#xA;&lt;p&gt;तानेवोत्पातिकान् रामः सह भ्रात्रा ददर्श ह ॥ 3.24.1 ॥&lt;/p&gt;&#xA;&lt;p&gt;तानुत्पातान् महाघोरानुत्थितान् रोमहर्षणान् ।&lt;/p&gt;&#xA;&lt;p&gt;प्रजानामहितान् दृष्ट्वा वाक्यं लक्ष्मणमब्रवीत् ॥ 3.24.2 ॥&lt;/p&gt;&#xA;&lt;p&gt;अथ रामस्य युद्धसन्नाहश्चतुर्विंशे आश्रममित्यादि । औत्पातिकानिति स्वार्थे ठक् ॥ 3.24.1,2 ॥&lt;/p&gt;&#xA;&lt;p&gt;इमान् पश्य महाबाहो सर्वभूतापहारिणः ।&lt;/p&gt;&#xA;&lt;p&gt;समुत्थितान् महोत्पातान् संहर्तुं सर्वराक्षसान् ॥ 3.24.3 ॥&lt;/p&gt;&#xA;&lt;p&gt;इमानिति । सर्वभूतापहारिणः सर्वभूतापहारसूचकान् प्रकृते तु सर्वराक्षसान् संहर्तुमुद्यतानिति योजना ॥ 3.24.3 ॥&lt;/p&gt;&#xA;&lt;p&gt;अमी रुधिरधारास्तु विसृजन्तः खरस्वनान् ।&lt;/p&gt;&#xA;&lt;p&gt;व्योम्निमेघा विवर्तन्ते परुषा गर्दभारुणाः ॥ 3.24.4 ॥&lt;/p&gt;&#xA;&lt;p&gt;अमी इति । रुधिरमय्यो धाराः येषां ते रुधिरधाराः । खरस्वरान् घोरस्तनि तानि विवर्तन्ते सञ्चरन्ति ॥ 3.24.4 ॥&lt;/p&gt;</description>
    </item>
    <item>
      <title>०२५ रामेण खरसैन्यसंहारः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/03-raxo-hatyA/025_rAmeNa_kharasainyasaMhAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/03-raxo-hatyA/025_rAmeNa_kharasainyasaMhAraH/</guid>
      <description>&lt;p&gt;&lt;strong&gt;श्रीरामायणे वाल्मीकीये आदिकाव्ये श्रीमदारण्यकाण्डे पञ्चविंशः सर्गः&lt;/strong&gt;&lt;/p&gt;&#xA;&lt;p&gt;अवष्टब्धधनुं रामं क्रुद्धं च रिपुघातिनम् ।&lt;/p&gt;&#xA;&lt;p&gt;ददर्शाश्रममागम्य खरः सह पुरस्सरैः ॥ 3.25.1 ॥&lt;/p&gt;&#xA;&lt;p&gt;तुमुलयुद्धं पञ्चविंशे अवष्टब्धेत्यादि । धन्यत इति धनुः । “धन धान्ये” इत्यस्माद्धातोः “भृमृशीतृ़चरितत्सरितनिधनिमिमस्जिभ्य उः” इत्यौणादिकसूत्रेण उप्रत्ययः । “धनुषां च धनुं विदुः, धनुरिवाजनि वक्रः” इति कविकाव्यप्रयोगश्च ॥ 3.25.1 ॥&lt;/p&gt;&#xA;&lt;p&gt;तं दृष्ट्वा सशरं चापमुद्यम्य खरनिस्वनम् ।&lt;/p&gt;&#xA;&lt;p&gt;रामस्याभिमुखं सूतं चोद्यतामित्यचोदयत् ॥ 3.25.2 ॥&lt;/p&gt;&#xA;&lt;p&gt;स खरस्याज्ञया सूतस्तुरगान् समचोदयत् ।&lt;/p&gt;&#xA;&lt;p&gt;यत्र रामो महाबाहुरेको धून्वन् स्थितो धनुः ॥ 3.25.3 ॥&lt;/p&gt;&#xA;&lt;p&gt;तमिति । चोद्यतामिति रथ इति शेषः ॥ 3.25.2,3 ॥&lt;/p&gt;</description>
    </item>
    <item>
      <title>०२६ दूषणवधः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/03-raxo-hatyA/026_dUShaNavadhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/03-raxo-hatyA/026_dUShaNavadhaH/</guid>
      <description>&lt;p&gt;&lt;strong&gt;श्रीरामायणे वाल्मीकीये आदिकाव्ये श्रीमदारण्यकाण्डे षड्विंशः सर्गः&lt;/strong&gt;&lt;/p&gt;&#xA;&lt;p&gt;दूषणस्तु स्वकं सैन्यं हन्यमानं निरीक्ष्य सः ।&lt;/p&gt;&#xA;&lt;p&gt;सन्दिदेश महाबाहुर्भीमवेगान् दुरासदान् ।&lt;/p&gt;&#xA;&lt;p&gt;राक्षसान् पञ्च साहस्रान् समरेष्वनिवर्तिनः ॥ 3.26.1 ॥&lt;/p&gt;&#xA;&lt;p&gt;अथ दुषणप्रमुखसर्वसैन्यविनाशः षङ्विंशे दूषणस्त्वित्याद्यर्धत्रयमेकं वाक्यम् । निरीक्ष्य चेति खिन्नश्चेत्यर्थः । भीमवेगान् भयङ्करधावनान् अत एव दुरासदान् । पञ्चसहस्रानित्यनेन पञ्चसाहस्री पूर्वं हतेति व्यज्यते ॥ 3.26.1 ॥&lt;/p&gt;&#xA;&lt;p&gt;ते शूलैः पट्टिशै खङ्गैः शिलावर्षेर्द्रुमैरपि ।&lt;/p&gt;&#xA;&lt;p&gt;शरवर्षैरविच्छिन्नं ववृषुस्तं समन्ततः ॥ 3.26.2 ॥&lt;/p&gt;&#xA;&lt;p&gt;त इति । तं रामम् ॥ 3.26.2 ॥&lt;/p&gt;&#xA;&lt;p&gt;स द्रुमाणां शिलानां च वर्षं प्राणहरं महत् ।&lt;/p&gt;&#xA;&lt;p&gt;प्रतिजग्राह धर्मात्मा राघवस्तीक्ष्णसायकैः ॥ 3.26.3 ॥&lt;/p&gt;</description>
    </item>
    <item>
      <title>०२७ त्रिशिरो वधः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/03-raxo-hatyA/027_trishiro_vadhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/03-raxo-hatyA/027_trishiro_vadhaH/</guid>
      <description>&lt;p&gt;&lt;strong&gt;श्रीरामायणे वाल्मीकीये आदिकाव्ये श्रीमदारण्यकाण्डे सप्तविंशः सर्गः&lt;/strong&gt;&lt;/p&gt;&#xA;&lt;p&gt;खरं तु रामाभिमुखं प्रयान्तं वाहिनीपतिः ।&lt;/p&gt;&#xA;&lt;p&gt;राक्षसस्त्रिशिरा नाम सन्निपत्येदमब्रवीत् ॥ 3.27.1 ॥&lt;/p&gt;&#xA;&lt;p&gt;त्रिशिरःशिरसां छेददृष्टान्तेन स्वसेविनाम् । दुःखत्रयनिहन्तारं लक्ष्मणाग्रजमाश्रये ॥ खरं त्विति । वाहिनीपतिः सेनापतिः । सन्निपत्य समीपमागत्येत्यर्थः ॥ 3.27.1 ॥&lt;/p&gt;&#xA;&lt;p&gt;मां नियोजय विक्रान्त सन्निवर्तस्व साहसात् ।&lt;/p&gt;&#xA;&lt;p&gt;पश्य रामं महाबाहुं संयुगे विनिपातितम् ॥ 3.27.2 ॥&lt;/p&gt;&#xA;&lt;p&gt;साहसात् युद्धाभिमुख्यलक्षणात् । विनिपातितमिति मयेति शेषः ॥ 3.27.2 ॥&lt;/p&gt;&#xA;&lt;p&gt;प्रतिजानामि ते सत्यमायुधं चाहमालभे ।&lt;/p&gt;&#xA;&lt;p&gt;यथा रामं वधिष्यामि वधार्हं सर्वरक्षसाम् ॥ 3.27.3 ॥&lt;/p&gt;&#xA;&lt;p&gt;आलभे स्पृशामि । प्रतिज्ञाप्रकारमाह यथेति । सर्वरक्षसां सर्वरक्षोभिः ॥ 3.27.3 ॥&lt;/p&gt;</description>
    </item>
    <item>
      <title>०२८ राम-खरयुद्धम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/03-raxo-hatyA/028_rAma-kharayuddham/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/03-raxo-hatyA/028_rAma-kharayuddham/</guid>
      <description>&lt;p&gt;&lt;strong&gt;श्रीरामायणे वाल्मीकीये आदिकाव्ये श्रीमदारण्यकाण्डे अष्टाविंशः सर्गः&lt;/strong&gt;&lt;/p&gt;&#xA;&lt;p&gt;निहतं दूषणं दृष्ट्वा रणे त्रिशिरसा सह ।&lt;/p&gt;&#xA;&lt;p&gt;खरस्याप्यभवत् त्रासो दृष्ट्वा रामस्य विक्रमम् ॥ 3.28.1 ॥&lt;/p&gt;&#xA;&lt;p&gt;महामोहसहायस्य दर्पस्याश्रयनिग्रहम् । व्यङ्क्तुं खरोपकरणं हन्तारं राममाश्रये ॥ निहतमित्यादि । निहतं दूषणं दृष्ट्वा रामस्य विक्रमं च दृष्ट्वा । स्थितस्य खरस्य त्रासो ऽभवदिति योजना ॥ 3.28.1 ॥&lt;/p&gt;&#xA;&lt;p&gt;स दृष्ट्वा राक्षसं सैन्यमविषह्यं महाबलः ।&lt;/p&gt;&#xA;&lt;p&gt;हतमेकेन रामेण त्रिशिरोदूषणावपि ॥ 3.28.2 ॥&lt;/p&gt;&#xA;&lt;p&gt;तद्बलं हतभूयिष्ठं विमनाः प्रेक्ष्य राक्षसः ।&lt;/p&gt;&#xA;&lt;p&gt;आससाद खरो रामं नमुचिर्वासवं यथा ॥ 3.28.3 ॥&lt;/p&gt;&#xA;&lt;p&gt;रक्षसां सम्बन्धि राक्षसम् । त्रिशिरोदूषणौ हतावित्यनुषङ्गः । बलं सैन्यं हतभूयिष्ठं हतप्रवरराक्षसं चतुर्दशसहस्रसङ्ख्याकाः प्रधाना हताः अवशिष्टं सैन्यं प्रेक्ष्यत्यर्थः । विमनाः विगतगर्वावस्थं मनो यस्य स तथा ॥ 3.28.2,3 ॥&lt;/p&gt;</description>
    </item>
    <item>
      <title>०२९ खरनिर्भर्त्सनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/03-raxo-hatyA/029_kharanirbhartsanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/03-raxo-hatyA/029_kharanirbhartsanam/</guid>
      <description>&lt;p&gt;&lt;strong&gt;श्रीरामायणे वाल्मीकीये आदिकाव्ये श्रीमदारण्यकाण्डे एकोनत्रिंशः सर्गः&lt;/strong&gt;&lt;/p&gt;&#xA;&lt;p&gt;खरं तु विरथं रामो गदापाणिमवस्थितम् ।&lt;/p&gt;&#xA;&lt;p&gt;मृदुपूर्वं महातेजाः परुषं वाक्यमब्रवीत् ॥ 3.29.1 ॥&lt;/p&gt;&#xA;&lt;p&gt;अहङ्कारस्य हीनस्य व्यक्तां शक्तिमिव स्थिताम् । गदां खरस्य निर्भिद्य राजन्तं राममाश्रये ॥ सर्वसाधनवैकल्येन खरस्यानुकूल्यमपि भवेदिति तच्चित्तपरीक्षार्थमाह खरं त्वित्यादिना । मृदुपूर्वं न्यायावलम्बनेनोक्तम् । परुषं मर्मोद्घाटनरूपत्वात् ॥ 3.29.1 ॥&lt;/p&gt;&#xA;&lt;p&gt;गजाश्वरथसम्बाधे बले महति तिष्ठता ।&lt;/p&gt;&#xA;&lt;p&gt;कृतं सुदारुणं कर्म सर्वलोकजुगुप्सितम् ॥ 3.29.2 ॥&lt;/p&gt;&#xA;&lt;p&gt;तिष्ठता अधिपतित्वेन तिष्ठतेत्यर्थः ॥ 3.29.2 ॥&lt;/p&gt;&#xA;&lt;p&gt;उद्वेजनीयो भूतानां नृशंसः पापकर्मकृत् ।&lt;/p&gt;&#xA;&lt;p&gt;त्रयाणामपि लोकानामीश्वरो ऽपि न तिष्ठति ॥ 3.29.3 ॥&lt;/p&gt;&#xA;&lt;p&gt;मृदुपूर्वत्वसिद्धये लोकन्यायमाह उद्वेजनीय इति । उद्वेजनीयः उद्वेजकः । नृशंसो घातुकः एवंविधो लोकानामीश्वरोपि न तिष्ठति न जीवेत् किं पुनर्भवादृश इति भावः ॥ 3.29.3 ॥&lt;/p&gt;</description>
    </item>
    <item>
      <title>०३० खरवधः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/03-raxo-hatyA/030_kharavadhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/03-raxo-hatyA/030_kharavadhaH/</guid>
      <description>&lt;p&gt;&lt;strong&gt;श्रीरामायणे वाल्मीकीये आदिकाव्ये श्रीमदारण्यकाण्डे त्रिंशः सर्गः&lt;/strong&gt;&lt;/p&gt;&#xA;&lt;p&gt;भित्त्वा तु तां गदां बाणै राघवो धर्मवत्सलः ।&lt;/p&gt;&#xA;&lt;p&gt;स्मयमानः खरं वाक्यं संरब्धमिदमब्रवीत् ॥ 3.30.1 ॥&lt;/p&gt;&#xA;&lt;p&gt;एतत्ते बलसर्वस्वं दर्शितं राक्षसाधम ।&lt;/p&gt;&#xA;&lt;p&gt;शक्तिहीनतरो मत्तो वृथा त्वमवगर्जसि ॥ 3.30.2 ॥&lt;/p&gt;&#xA;&lt;p&gt;निरस्तनिखिलालम्बमहङ्कारमिव स्थितम् । खरं निहत्य साधूनां सुखावहमहं भजे ॥ भित्त्वा त्वित्यादि । धर्मवत्सल इत्यनेन निरायुधवधो ऽनुचित इति श्रीरामो ऽमन्यतेति गम्यते । स्मयमानः परिहसन्नित्यर्थः । संरब्धं भ्रान्तमिति खरविशेषणम् । “संरम्भः सम्भ्रमे कोपे” इत्यमरः ॥ 3.30.1,2 ॥&lt;/p&gt;&#xA;&lt;p&gt;एषा बाणविनिर्भिन्ना गदा भूमितलं गता ।&lt;/p&gt;&#xA;&lt;p&gt;अभिधानप्रगल्भस्य तव प्रत्यरिघातिनी ॥ 3.30.3 ॥&lt;/p&gt;</description>
    </item>
  </channel>
</rss>
