<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१-विराध-वधः on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/01-virAdha-vadhaH/</link>
    <description>Recent content in &#43;०१-विराध-वधः on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/01-virAdha-vadhaH/index.xml" rel="self" type="application/rss+xml" />
    <item>
      <title>००१ ऋषीणाम् अभयप्रार्थनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/01-virAdha-vadhaH/001_RShINAm_abhayaprArthanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/01-virAdha-vadhaH/001_RShINAm_abhayaprArthanam/</guid>
      <description>&lt;p&gt;&lt;strong&gt;॥ अरण्यकाण्डः ॥ श्लोकसहितव्याख्यानम् ॥&lt;br&gt;&#xA;(1सर्गतः 16सर्गपर्यन्तम्)&lt;br&gt;&#xA;श्रीरामायणे वाल्मीकीये आदिकाव्ये श्रीमदारण्यकाण्डे प्रथमः सर्गः&lt;/strong&gt;&lt;/p&gt;&#xA;&lt;p&gt;वात्स्यश्रीशठकोपदेशिकवरश्रीपादरेण्वञ्जनैः&lt;/p&gt;&#xA;&lt;p&gt;दृष्ट्या निर्मलया निरीक्ष्य बहुधा वल्मीकजन्माशयम् ।&lt;/p&gt;&#xA;&lt;p&gt;श्रीमत्कौशिकवंशसागरमणिर्गोविन्दराजाह्वयो&lt;/p&gt;&#xA;&lt;p&gt;व्याचक्षे ऽहमरण्यकाण्डमधुना पश्यन्तु निर्मत्सराः ॥&lt;/p&gt;&#xA;&lt;p&gt;श्रीरामायणराजस्य दत्त्वा पीताम्बरं महत् ।&lt;/p&gt;&#xA;&lt;p&gt;अर्पये परया लक्ष्म्या राजन्तीं रत्नमेखलाम् ॥&lt;/p&gt;&#xA;&lt;p&gt;प्रविश्य तु महारण्यं दण्डकारण्यमात्मवान् ।&lt;/p&gt;&#xA;&lt;p&gt;ददर्श रामो दुर्धर्षस्तापसाश्रममण्डलम् ॥ 3.1.1 ॥&lt;/p&gt;&#xA;&lt;p&gt;॥ श्रीरङ्गेशाय नमः ॥&lt;/p&gt;&#xA;&lt;p&gt;एवं पूर्वस्मिन् काण्डे जगज्जन्मादिकारणस्य वेदान्तवेद्यस्य ब्रह्मणो निरस्तसमस्ताविद्यत्वं नित्यानन्दपरिपूर्णत्वं निखिलान्तर्यामित्वं निरतिशयौज्जवल्यं निरुपमधर्मप्रवर्तकत्वमित्याद्यनन्तकल्याण गुणजातमुपवर्णितम् । सम्प्रति सज्जनसंरक्षणरूपं धर्मविशेषमभिधातुमारण्यकाण्ड आरम्भते । यद्वा पूर्वकाण्डे पितृवचनपरिपालनरूपो धर्मः सद्भिरनुष्ठातव्य इति प्राधान्येन दर्शितम् । अथ सज्जनसंरक्षणरूपं धर्मविशेषं प्रतिपादयितुमारण्यकाण्ड आरभ्यते प्रविश्येत्यादि । तुशब्दः पूर्वरण्यवैलक्षण्यं द्योतयति । महारण्यम् इतरदुरवगाहम् । दण्डकारण्यं दण्डकस्य राज्ञो ऽरण्यं शुक्रशापादरण्यभूतं जनपदम् । प्रविश्य आत्मवान् धैर्यवान्, दुरवगाहमहागहनप्रवेशे ऽप्यजनितभयलेश इत्यर्थः । तत्र हेतुमाह दुर्धर्ष इति । हिंस्रादिभिरप्रधृष्य इत्यर्थः । रामः तापसानां तपस्विनाम् । आश्रममण्डलम् आश्रमसमूहम् । “तपोवने मठे ब्रह्मचर्यादावाश्रमो ऽस्त्रियाम्” इति बाणः । ददर्श ॥ 3.1.1 ॥&lt;/p&gt;</description>
    </item>
    <item>
      <title>००२ विराधेन सीतापहरणम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/01-virAdha-vadhaH/002_virAdhena_sItApaharaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/01-virAdha-vadhaH/002_virAdhena_sItApaharaNam/</guid>
      <description>&lt;p&gt;&lt;strong&gt;श्रीरामायणे वाल्मीकीये आदिकाव्ये श्रीमदारण्यकाण्डे द्वितीयः सर्गः&lt;/strong&gt;&lt;/p&gt;&#xA;&lt;p&gt;कृतातिथ्यो ऽथ रामस्तु सूर्यस्योदयनं प्रति ।&lt;/p&gt;&#xA;&lt;p&gt;आमन्त्र्य स मुनीन् सर्वान् वनमेवान्वगाहत ॥ 3.2.1 ॥&lt;/p&gt;&#xA;&lt;p&gt;एवं प्रथमसर्गेण सिद्धसाधननिष्ठानां मुमुक्षूणां मुनीनां तदीयपर्यन्तं विशिष्टविषयकैङ्कर्यं प्रतिपाद्य खरवधार्थिंमुनिजनशरणागतिं वक्ष्यन् शरण्यत्वोपयोगिसामर्थ्यं विराधवधकथनमुखेन बोधयितुमुपक्रमते कृतातिथ्य इत्यादिना । अत एव सङ्क्षेपे “विराधं राक्षसं हत्वा शरभङ्गं ददर्श ह” इत्यत्र विराधवधोपहारमुखेन शरभङ्गं दृष्टवानिति व्याख्यातम् । तुशब्देन अत्र्यादिकृतातिथ्याद्वैलक्षण्यमुच्यते । अनन्यप्रयोजनदत्तं हि भगवतः परमभोग्यं पत्रं&lt;/p&gt;&#xA;&lt;p&gt;पुष्ममित्यादि । अथशब्दः कृत्स्नवाची, कार्त्स्न्येन कृतातिथ्य इत्यर्थः । भक्तैर्यत् यत्किञ्चिद्दत्तमपि तत् सर्वातिथ्यत्वेन हि भगवान् स्वीकरोति । सूर्यस्योदयनं प्रतीति कर्मप्रवचनीययोगे द्वितीया । “लक्षणेत्थम्भूताख्यान” इत्यादिना प्रतेः कर्मप्रवचनीयत्वम् । उदयनं प्रति उदयकाले, प्रातःस्नानादि कर्मावसान इत्यर्थः । वनमेवान्वगाहत न च तत्र स्थातुमैच्छदित्यर्थः ॥ 3.2.1 ॥&lt;/p&gt;</description>
    </item>
    <item>
      <title>००३ राम-विराधयुद्धम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/01-virAdha-vadhaH/003_rAma-virAdhayuddham/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/01-virAdha-vadhaH/003_rAma-virAdhayuddham/</guid>
      <description>&lt;p&gt;&lt;strong&gt;श्रीरामायणे वाल्मीकीये आदिकाव्ये श्रीमदारण्यकाण्डे तृतीयः सर्गः&lt;/strong&gt;&lt;/p&gt;&#xA;&lt;p&gt;अथोवाच पुनर्वाक्यं विराधः पूरयन् वनम् ।&lt;/p&gt;&#xA;&lt;p&gt;आत्मानं पृच्छते ब्रूतं कौ युवां क्व गमिष्यथः ॥ 3.3.1 ॥&lt;/p&gt;&#xA;&lt;p&gt;अथ विराधानुग्रहाय तदाक्रमणं तृतीये अथोवाचेत्यादि । पूरयन्, शब्देनेति शेषः । आत्मानं युष्मत्स्वरूपं पृच्छते मह्यमिति शेषः । ब्रूतमिति लोण्मध्यमपुरुषद्विचनम् । प्रश्नप्रकारमाह काविति ॥ 3.3.1 ॥&lt;/p&gt;&#xA;&lt;p&gt;तमुवाच ततो रामो राक्षसं ज्वलिताननम् ।&lt;/p&gt;&#xA;&lt;p&gt;पृच्छन्तं सुमहातेजा इक्ष्वाकुकुलमात्मनः ॥ 3.3.2 ॥&lt;/p&gt;&#xA;&lt;p&gt;राक्षसत्वेन प्रकृत्या ज्वलिताननमिति भयहेतूक्तिः । आत्मनः सम्बन्धि इक्ष्वाकुकुलमुवाचेत्यन्वः । इश्वाकुवंश्यदशरथपुत्रावावां पितृवचवनाद्वनं गमिष्याव इत्युवाचेत्यर्थः ॥ 3.3.2 ॥&lt;/p&gt;&#xA;&lt;p&gt;क्षत्ित्रयौ वृत्तसम्पन्नौ विद्धि नौ वनगोचरौ ।&lt;/p&gt;</description>
    </item>
    <item>
      <title>००४ विराधवधः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/01-virAdha-vadhaH/004_virAdhavadhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/3_araNyakANDam/01-virAdha-vadhaH/004_virAdhavadhaH/</guid>
      <description>&lt;p&gt;&lt;strong&gt;श्रीरामायणे वाल्मीकीये आदिकाव्ये श्रीमदारण्यकाण्डे चतुर्थः सर्गः&lt;/strong&gt;&lt;/p&gt;&#xA;&lt;p&gt;ह्रियमाणै तु तौ दृष्ट्वा वैदेही रामलक्ष्मणौ ।&lt;/p&gt;&#xA;&lt;p&gt;उच्चैस्स्वरेण चुक्रोश प्रगृह्य सुभुजा भुजौ ॥ 3.4.1 ॥&lt;/p&gt;&#xA;&lt;p&gt;अथ परमपुरुषवहनफलं वक्तुमुक्रमते ह्रियमाणावित्यादि । चुक्रोश रामस्यातिमानुषं चरित्रमवगच्छन्त्यपि स्नेहातिशयेन व्याकुला रुरोदेत्यर्थः ॥ 3.4.1 ॥&lt;/p&gt;&#xA;&lt;p&gt;एष दाशरथी रामस्सत्यवाञ्च्छीलवाञ्छुचिः ।&lt;/p&gt;&#xA;&lt;p&gt;रक्षसा रौद्ररूपेण ह्रियते सहलक्ष्मणः ॥ 3.4.2 ॥&lt;/p&gt;&#xA;&lt;p&gt;सत्यवान् सत्यवचनवान् । शीलवान् सदाचारसम्पन्नः । शुचिः ऋजबुद्धिः ॥ 3.4.2 ॥&lt;/p&gt;&#xA;&lt;p&gt;मां वृका भक्षयिष्यन्ति शार्दूला द्वीपिनस्तथा ।&lt;/p&gt;&#xA;&lt;p&gt;मां हरोत्सृज्य काकुत्स्थौ नमस्ते राक्षसोत्तम ॥ 3.4.3 ॥&lt;/p&gt;&#xA;&lt;p&gt;तस्यास्तद्वचनं श्रुत्वा वैदेह्या रामलक्ष्मणौ ।&lt;/p&gt;&#xA;&lt;p&gt;वेगं प्रचक्रतुर्वीरौ वधे तस्य दुरात्मनः ॥ 3.4.4 ॥&lt;/p&gt;</description>
    </item>
  </channel>
</rss>
