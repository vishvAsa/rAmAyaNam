<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१-कथामुखम् on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/1_bAlakANDam/01-kathAmukham/</link>
    <description>Recent content in &#43;०१-कथामुखम् on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/1_bAlakANDam/01-kathAmukham/index.xml" rel="self" type="application/rss+xml" />
    <item>
      <title>००१ सङ्क्षेपरामायणम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/1_bAlakANDam/01-kathAmukham/001_sanxeparAmAyaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/1_bAlakANDam/01-kathAmukham/001_sanxeparAmAyaNam/</guid>
      <description>&lt;p&gt;तत्र प्रथमसर्गेण विषयप्रयोजने दर्शयति। तत्र च&#xA;&amp;ldquo;तद्विद्धि प्रणिपातेन परिप्रश्नेन सेवया&amp;rdquo; इति वेदान्तरहस्यस्य&#xA;प्रश्नपूर्वकं ज्ञेयत्वविधानात् &amp;ldquo;नापृष्टः कस्यचिद्ब्रूयात्&amp;rdquo;&#xA;इत्यपृष्टोत्तरस्य प्रत्यादिष्टत्वाच्च प्रश्नमाविष्करोत्यादितः&#xA;पञ्चश्लोक्या  ॥&lt;/p&gt;&#xA;&lt;p&gt;तपःस्वाध्यायनिरतं तपस्वी वाग्विदां वरम् ।&lt;/p&gt;&#xA;&lt;p&gt;नारदं परिपप्रच्छ वाल्मीकिर्मुनिपुङ्गवम्  ॥  १।१।१  ॥&lt;/p&gt;&#xA;&lt;p&gt;अथ प्रारिप्सितस्य ग्रन्थस्य निष्प्रत्यूहपरिपूरणाय प्रचयगमनाय च&#xA;गुरुनमस्कारं देवतानमस्कारं च विदधाति तपस्स्वाध्यायेति । तत्र&#xA;&amp;ldquo;आचार्याद्ध्येव विद्या विदिता साधिष्ठं प्रापत्&amp;rdquo; &amp;ldquo;आचार्यवान् पुरुषो वेद&amp;rdquo;&#xA;इत्यादिश्रुत्या&#xA;सदाचार्योपदेशस्यैवातिशयावहत्वात्स्वगुरोराचार्यलक्षणपूर्तिं दर्शयति&#xA;द्वितीयान्तपदैः । तत्र वेदसम्पन्नत्वमाह तपःस्वाध्यायनिरतमिति । तपश्च&#xA;स्वाध्यायश्च तपःस्वाध्यायौ &amp;ldquo;अल्पाच्तरम्&amp;rdquo; इति तपःशब्दस्य पूर्वनिपातः ।&#xA;तपः चान्द्रायणादि, स्वाध्यायो वेदः । &amp;ldquo;स्वाध्यायो वेदतपसोः&amp;rdquo; इति वैजयन्ती&#xA;। तयोर्निरतं निरन्तरासक्तम् । आवश्यकत्वादेतदुभयमुक्तम् । तदाह मनुः &amp;ldquo;तपो&#xA;विद्या च विप्रस्य निःश्रेयसकरं परम् । तपसा कल्मषं हन्ति विद्यया&#xA;ज्ञानमश्नुते&amp;rdquo; इति । यद्वा तपो ज्ञानम् । &amp;ldquo;तप आलोचने&amp;rdquo;&#xA;इत्यस्माद्धातोरसुन्प्रत्ययः । श्रुतिश्चात्र भवति &amp;ldquo;यस्य ज्ञानमयं तपः&amp;rdquo; इति&#xA;। योग इति यावत् । स्वाध्यायो वेदः तयोर्निरतम् । &amp;ldquo;स्वाध्यायाद्योगमासीत&#xA;योगात्स्वाध्यायमावसेत् । स्वाध्याययोगसम्पत्त्या गमिष्यति परां गतिम्  ॥ &amp;quot;&#xA;इत्युक्तप्रकारेण सक्तमित्यर्थः। यद्वा तपो वेदः, &amp;ldquo;तपो हि स्वाध्यायः&amp;rdquo; इति&#xA;श्रुतेः। स्वाध्यायो जपः। &amp;ldquo;स्वाध्यायो वेदजपयोः&amp;rdquo; इत्युक्तेः। तत्र निरतम्।&#xA;&amp;ldquo;स्वाध्यायान्मा प्रमदः। वेदमेव जपेन्नित्यम्&amp;rdquo; इत्युक्तरीत्या&#xA;सक्तमित्यर्थः। यद्वा तपो ब्रह्म &amp;ldquo;ब्रह्मैतदुपास्वैतत्तपः&amp;rdquo; इति श्रुतेः।&#xA;तपःप्रधानः स्वाध्यायस्तपःस्वाध्यायः। शाकपार्थिवादित्वान्मध्यमपदलोपी&#xA;समासः। वेदान्त इति यावत्, तत्र निरतम्। &amp;ldquo;स्वाध्यायप्रवचनाभ्यां न&#xA;प्रमदितव्यम्&amp;rdquo; इत्युक्तरीत्याध्ययनादिपरमित्यर्थः। यद्वा तपो व्याकरणम्।&#xA;तथोक्तं वाक्यपदीये &amp;ldquo;आसन्नं ब्रह्मणस्तस्य तपसामुत्तमं तपः। प्रथमं&#xA;छन्दसामङ्गमाहुर्व्याकरणं बुधाः  ॥ &amp;quot; इति, तदितरेषामङ्गानामुपलक्षणम् ।&#xA;तत्सहितः स्वाध्यायः तपःस्वाध्यायः तत्र निरतम्, साङ्गवेदाध्यायिनमित्यर्थः&#xA;। यद्वा तपः स्वं यस्यासौ तपःस्वः, अध्यायो वेदः &amp;ldquo;इङ् अध्ययने&amp;rdquo;&#xA;इत्यस्माद्धातोः &amp;ldquo;अध्यायन्याय &amp;quot; इत्यादिना निपातनात् । अत एव &amp;ldquo;स्वाध्यायो&#xA;ऽध्येतव्यः&amp;rdquo; इत्यत्र स्वस्य&lt;/p&gt;</description>
    </item>
    <item>
      <title>००२ ब्रह्मागमनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/1_bAlakANDam/01-kathAmukham/002_brahmAgamanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/1_bAlakANDam/01-kathAmukham/002_brahmAgamanam/</guid>
      <description>&lt;p&gt;नारदस्य तु तद्वाक्यं श्रुत्वा वाक्यविशारदः ।&lt;/p&gt;&#xA;&lt;p&gt;पूजयामास धर्मात्मा सहशिष्यो महामुनिः  ॥  १।२।१  ॥&lt;/p&gt;&#xA;&lt;p&gt;श्रीमच्छठारिगुरुणा गुरुणोपदिष्टं रामायणस्य हृदयं सरसं गृहीत्वा ।&#xA;श्रीकौशिकान्वयकुलेन्दुरशेषबन्धुर्गोविन्दराजविबुधो विशदीकरोति  ॥  १  ॥&lt;/p&gt;&#xA;&lt;p&gt;अथ परमकारुणिको वाल्मीकिः &amp;ldquo;इष्टं हि विदुषां लोके समासव्यासधारणम्&amp;rdquo;&#xA;इत्युक्तरीत्या सङ्क्षेपेणोक्तं रामचरित्रं पुनर्विस्तरेण&#xA;प्रतिपिपादयिषुस्तत्र प्रेक्षावत्प्रवृत्त्यर्थं वक्तृवैलक्षण्यं&#xA;प्रबन्धवैलक्षण्यं प्रतिपाद्यवैलक्षण्यं चेति वैलक्षण्यत्रयं&#xA;निदिदर्शयिषुर्वक्तृवैलक्षण्यं तावदादौ दर्शयति नारदस्येत्यादिना&lt;/p&gt;&#xA;&lt;p&gt;द्वितीयसर्गेण । वक्तृवैलक्षण्यं तु परमाप्तत्वम् । आप्तत्वं च&#xA;यथार्थदर्शित्वे सति यथार्थवादित्वम्, तस्य परमत्वं तु&#xA;पितामहवरप्रसादलब्धत्वम्, तदेतदुपदर्शयितुमुपोद्घातत्वेनाह नारदस्येत्यादि&#xA;। तुशब्दो वैलक्षण्यपरः । &amp;ldquo;तु स्याद्भेदे ऽवधारणे&amp;rdquo; इत्यमरः । स च&#xA;काकाक्षिन्यायेनोभयत्रान्वेति । त्रिलोकज्ञतया इतरविलक्षणस्य नारदस्य&#xA;शब्दतो ऽर्थतश्चेतरवाक्यविलक्षणोत्कर्षम्, तत् पूर्वं सङ्क्षेपरूपेणोक्तम्&#xA;। वाक्यं सम्पूर्णार्थप्रतिपादकपदसमूहं प्रश्नानुरूपोत्तरं श्रुत्वा&#xA;निशम्य, वाक्ये विशारदो विद्वान् &amp;ldquo;विद्वत्सुप्रगल्भौ विशारदौ&amp;rdquo; इत्यमरः ।&#xA;वाक्यविशेषज्ञ इत्यर्थः । धर्मे आत्मा बुद्धिर्यस्यासौ धर्मात्मा&#xA;धर्मस्वभावो वा । अत्र प्रकरणात् गुर्वनुवर्तनधर्मज्ञ इत्यर्थः । महामुनिः&#xA;वेदान्तार्थनिर्णयसम्पत्त्या सर्वोत्कृष्टमुनिर्वाल्मीकिः सहशिष्यः&#xA;शिष्यसहितः सन् । &amp;ldquo;वोपसर्जनस्य&amp;rdquo; इति पक्षे सहशब्दस्य सभावाभावः । पूजयामास&#xA;अहो वाक्यवैखरीति तद्वाक्यं श्लाघयामासेति&#xA;वाक्यविशारदत्वोक्तिभङ्ग्यावगम्यते । महामुनिमिति पाठे वाल्मीकिपदाध्याहारः&#xA;। तमिति प्रयोक्तव्ये अन्यत्वप्रतीतिकरमहामुनिपदप्रयोगास्वारस्यम्  ॥  १।२।१&#xA;॥&lt;/p&gt;</description>
    </item>
    <item>
      <title>००३ सङ्क्षिप्तरामकथा</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/1_bAlakANDam/01-kathAmukham/003_sanxiptarAmakathA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/1_bAlakANDam/01-kathAmukham/003_sanxiptarAmakathA/</guid>
      <description>&lt;p&gt;श्रुत्वा वस्तु समग्रं तद्धर्मात्मा धर्मसंहितम् ।&lt;/p&gt;&#xA;&lt;p&gt;व्यक्तमन्वेषते भूयो यद्वृत्तं तस्य धीमतः  ॥  १।३।१  ॥&lt;/p&gt;&#xA;&lt;p&gt;पूर्वस्मिन्सर्गे स्वग्रन्थस्यात्यन्तादरणीयत्वद्योतनाय परमात्मतत्त्वरूपं&#xA;वक्तृवैलक्षण्यं प्राधान्येनोक्तम् । सम्प्रति तदर्थमेव विषयवैलक्षण्यं&#xA;दर्शयति । विषयस्य वैलक्षण्यं नाम सम्यग्ज्ञानावधृतत्वं&#xA;लोकोत्तरनायकगुणपरिष्कृतत्वं च । तत्र प्रथमं सम्यग्ज्ञानावधृतत्वं&#xA;विवक्षंस्तद्वस्त्वन्वेषणमाह श्रुत्वेति । धर्मे आत्मा स्वभावो यस्यासौ&#xA;धर्मात्मा, इत्यन्वेषणहेतूक्तिः । धर्मसंहितं धर्मसहितम् । &amp;ldquo;समोवाहितततयोः&amp;rdquo;&#xA;इति विकल्पितत्वान्मकारलोपाभावः । समग्रं कृत्स्रम् । तत् नारदोक्तं वस्तु&#xA;कथाशरीरं श्रुत्वा भूयस्ततो ऽधिकं धीमतो रामस्य यद्वृत्तं चरित्रमस्ति&#xA;तद्व्यक्तं यथा भवति तथा अन्वेषते पर्यालोचयति स्म । &amp;ldquo;वर्तमानसामीप्ये&#xA;वर्तमानवद्वा&amp;rdquo; इति लट्  ॥  १।३।१  ॥&lt;/p&gt;</description>
    </item>
    <item>
      <title>००४ रामायणगानम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/1_bAlakANDam/01-kathAmukham/004_rAmAyaNagAnam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/1_bAlakANDam/01-kathAmukham/004_rAmAyaNagAnam/</guid>
      <description>&lt;p&gt;प्राप्तराज्यस्य रामस्य वाल्मीकिर्भगवानृषिः ।&lt;/p&gt;&#xA;&lt;p&gt;चकार चरितं कृत्स्नं विचित्रपदमात्मवान्  ॥  १।४।१  ॥&lt;/p&gt;&#xA;&lt;p&gt;पूर्वस्मिन् सर्गे प्रतिपाद्यवैलक्षण्यमुक्तम्, सम्प्रति प्रबन्धवैलक्षण्यं&#xA;कथ्यते । प्रबन्धस्य वैलक्षण्यं नाम परमाप्तप्रणीतत्वं पुण्यश्लोकविषयत्वं&#xA;महाजनपरिगृहीतत्वं प्रबन्धनायकश्लाघितत्वमित्यादि । परमाप्तप्रणीतत्वं&#xA;पुण्यश्लोकविषयत्वं चानेनोच्यते । प्राप्तराज्यस्य स्वीकृतराजभावस्य ।&#xA;पुरोहितादित्वाद्यक्प्रत्ययः । लोकरक्षणाय रघुकुले ऽवतीर्णस्येत्यर्थः ।&#xA;रामस्य सकलगुणाभिरामस्य, अनेन प्रतिपाद्यमहिम्ना काव्यस्य आदरणीयतातिशय&#xA;उक्तः । तदुक्तं भामहेन &amp;ldquo;उपश्लोक्यस्य माहात्म्यादुज्ज्वलाः काव्यसम्पदः&amp;rdquo;&#xA;इति । विचित्रपदं आश्चर्यपदसन्निवेशम् । अनेन काव्यस्यात्मभूता रीतिरुक्ता&#xA;। तदुक्तं वामनेन &amp;ldquo;रीतिरात्मा काव्यस्य । विशिष्टपदरचना रीतिः ।&#xA;समग्रैरोजःप्रसादप्रभृतिभिर्गुणैरुदिता वैदर्भी नाम रीतिः&amp;rdquo; इत्यादिना ।&#xA;यद्वा विविधानां विचित्राणां शब्दार्थालङ्काराणां पदं स्थानं कृत्स्नं&#xA;चरितं प्रतिपादकग्रन्थसन्दर्भम्, अनेन&#xA;विज्ञानाद्यनेकफलसुपुरुषचरित्रत्वमुक्तम् । तथोक्तम् &amp;ldquo;परिवढ्ढइ विण्णाणं&#xA;सम्भाविज्जइ जसो विसप्पन्दि गुणा । सुव्वइ सुपुरिसचरिअं किंतज्जेण ण हरन्ति&#xA;कव्वालावा  ॥  छा० परिवर्द्धते विज्ञानं सम्भाव्यते यशो विसर्पन्ति गुणाः ।&#xA;श्रूयते सुपुरुषचरितं किं तद्येन न हरन्ति काव्यालापाः  ॥ &amp;quot; इति। भगवान्&#xA;ब्रह्मप्रसादलब्धदिव्यज्ञानवान्। आत्मवान् प्रबन्धरचनानुकूलयत्नवान्। ऋषिः&#xA;&amp;ldquo;नानृषिः कुरुते काव्यम्&amp;rdquo; इत्युक्तरीत्या काव्यनिर्माणपटुः वाल्मीकिः, चकार&#xA;परोपकाराय कृतवान्। उदारधीरिति पूर्वमुक्तम्। प्राप्तराज्यस्येत्यनेन&#xA;रामराज्यकरणकाले रामायणकरणमिति गम्यते। एतज्ज्ञापनायैव पुनरारम्भः  ॥  १।४।१&#xA;॥&lt;/p&gt;</description>
    </item>
  </channel>
</rss>
