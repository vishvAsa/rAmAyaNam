<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१-सुग्रीव-सख्यम् on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/4_kiShkindhAkANDam/01-sugrIva-sakhyam/</link>
    <description>Recent content in &#43;०१-सुग्रीव-सख्यम् on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/4_kiShkindhAkANDam/01-sugrIva-sakhyam/index.xml" rel="self" type="application/rss+xml" />
    <item>
      <title>००१ रामेण पम्पातीरे विलापः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/4_kiShkindhAkANDam/01-sugrIva-sakhyam/001_rAmeNa_pampAtIre_vilApaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/4_kiShkindhAkANDam/01-sugrIva-sakhyam/001_rAmeNa_pampAtIre_vilApaH/</guid>
      <description>&lt;p&gt;॥  किष्किन्धाकाण्डः  ॥  ॥  श्लोकसहितव्याख्यानम्  ॥&lt;/p&gt;&#xA;&lt;p&gt;स तां पुष्करिणीं गत्वा पद्मोत्पलझषाकुलाम् ।&lt;/p&gt;&#xA;&lt;p&gt;रामः सौमित्रिसहितो विललापाकुलेन्द्रियः  ॥  ४।१।१  ॥&lt;/p&gt;&#xA;&lt;p&gt;त्त्र त्ित्र&lt;/p&gt;&#xA;&lt;p&gt;श्रीरङ्गेशाय नमः ।&lt;/p&gt;&#xA;&lt;p&gt;क्वाहं मन्दमतिर्गभीरमधुरं रामायणं तत्क्कच&lt;/p&gt;&#xA;&lt;p&gt;व्याख्याने ऽस्य परिभ्रमन्नहमहो हासास्पदं धीमताम् ।&lt;/p&gt;&#xA;&lt;p&gt;को भारो ऽत्र मम स्वयं कुलगुरुः कोदण्डपाणिः कृपा&lt;/p&gt;&#xA;&lt;p&gt;कूपारो रचयत्यदः सपदि मज्जिह्वाग्रसिंहासनः  ॥  १  ॥&lt;/p&gt;&#xA;&lt;p&gt;श्रीरामायणराजस्य समर्प्य मणिमेखलाम् ।&lt;/p&gt;&#xA;&lt;p&gt;सारोद्धारमिमं हारमर्पयिष्यामि सम्प्रति  ॥  २  ॥&lt;/p&gt;&#xA;&lt;p&gt;एवं पूर्वस्मिन् काण्डे दीनजनसंरक्षणरूपो धर्मो ऽनुष्ठापितः । अथ&#xA;किष्किन्धाकाण्डे मित्रसंरक्षणरूपो धर्मो ऽनुष्ठाप्यते । तथा पूर्वस्मिन्&#xA;काण्डे मोक्षप्रदत्वरूपं परतत्त्वचिह्नमुपदर्शितम् ।&#xA;अत्रासङ्ख्येयकल्याणगुणाकरत्वं प्रतिपाद्यते । वस्तुतस्तु प्रथमे काण्डे&#xA;श्रीमत्त्वं श्रीमत्पदोदीरितमुक्तम् । द्वितीये&#xA;सर्वजनव्यामोहविषयत्वोक्त्या नारायणशब्दार्थः । तृतीये&#xA;प़ञ्चवटीवासपर्यन्तवृत्तान्तेन मुनिजनकृतकैङ्कर्योक्त्त्या चतुर्थ्यर्थ&#xA;उक्तः । खरादिवधवृत्तान्तेन नमःशब्दार्थ उक्तः । अथ&#xA;मारीचदर्शनवृत्तान्तमारभ्य चेतनोज्जीवनप्रकारः प्रदर्श्यते । तत्र&#xA;मारीचदर्शनवृत्तान्तेन भगवन्नित्यानुभवयोग्यस्य&#xA;चेतनस्याप्राप्तविषयप्रावण्यम्, तेन रावणरूपमहामोहाक्रमणम्, जटायुव्यापारेण&#xA;रावणनिवृत्तिकथनात् केवलकर्मणा संसारस्यानिवर्त्यत्वम्, लङ्काप्रवेशेन&#xA;सांसारिकशरीरप्रवेशः, एकाक्ष्येककर्णीप्रभृतिव्यापारैस्तापत्रयाभिहतिः,&#xA;रामान्वेषणेन भगवतश्चेतनोज्जीवनोपायचिन्तनं चोक्तमारण्यकाण्डे  ॥&#xA;अथाचार्यमुखेन चेतनस्य स्वविषयभक्त्युत्पादनकृते तदन्वेषणमुच्यते ।&#xA;किष्किन्धाकाण्डे । तत्र प्रथमे सर्गे नित्यकैङ्कर्यपरनित्यसूरिदर्शनेन&#xA;एतत्तुल्यभोगस्य प्राप्तो जीववर्गः किमिति न मां प्राप्त इति भगवतः&#xA;क्लेशातिशयं दर्शयति । &amp;ldquo;स एकाकी न रमेत&amp;rdquo; इति ह्युक्तम् । स तामित्यादि ।&#xA;पद्मोत्पलझषैः कमलेन्दीवरमत्स्यैः आकुलाम् । तां पम्पाख्याम् । पुष्करिणीं&#xA;सरसीम् । गत्वा मुखनयनकटाक्षवत्याः कान्तायाः स्मारकत्वेन व्याकुलेन्द्रियः&#xA;मोहं प्रसादं च प्राप्तः । सः रामः तादृशधैर्यविशिष्टो ऽपि सौमित्रिसहितः&#xA;आश्वासकान्तरङ्गपुरुषसहितो ऽपि विललाप  ॥  ४।१।१  ॥&lt;/p&gt;</description>
    </item>
    <item>
      <title>००२ भिक्षुरूपेण हनुमदागमनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/4_kiShkindhAkANDam/01-sugrIva-sakhyam/002_bhixurUpeNa_hanumadAgamanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/4_kiShkindhAkANDam/01-sugrIva-sakhyam/002_bhixurUpeNa_hanumadAgamanam/</guid>
      <description>&lt;p&gt;तौ तु दृष्ट्वा महात्मानौ भ्रातरौ रामलक्ष्मणौ ।&lt;/p&gt;&#xA;&lt;p&gt;वरायुधधरौ वीरौ सुग्रीवः शङ्कितो ऽभवत्  ॥  ४।२।१  ॥&lt;/p&gt;&#xA;&lt;p&gt;अथ सुग्रीवेण हनुमत्प्रेषणं द्वितीये तौ त्वित्यादि । महात्मानौ महाशरीरौ,&#xA;भद्राकृती इत्यर्थः । वरायुधधरौ अत एव वीरौ  ॥  ४।२।१  ॥&lt;/p&gt;&#xA;&lt;p&gt;उद्विग्नहृदयः सर्वा दिशः समवलोकयन् ।&lt;/p&gt;&#xA;&lt;p&gt;न व्यतिष्ठत कस्मिंश्चिद्देशे वानरपुङ्गवः  ॥  ४।२।२  ॥&lt;/p&gt;&#xA;&lt;p&gt;उद्विग्नहृदयः भीतमनस्कः  ॥  ४।२।२  ॥&lt;/p&gt;&#xA;&lt;p&gt;नैव चक्रे मनः स्थाने वीक्षमाणो महाबलौ ।&lt;/p&gt;&#xA;&lt;p&gt;कपेः परमभीतस्य चित्तं व्यवससाद ह  ॥  ४।२।३  ॥&lt;/p&gt;&#xA;&lt;p&gt;स्थाने स्वस्थाने निश्चिलत्व इति यावत् । व्यवससाद दुःखितमभूत्  ॥  ४।२।३&#xA;॥&lt;/p&gt;&#xA;&lt;p&gt;चिन्तयित्वा स धर्मात्मा विमृश्य गुरुलाघवम् ।&lt;/p&gt;</description>
    </item>
    <item>
      <title>००३ हनुमता सुग्रीववृत्तान्तकथनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/4_kiShkindhAkANDam/01-sugrIva-sakhyam/003_hanumatA_sugrIvavRttAntakathanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/4_kiShkindhAkANDam/01-sugrIva-sakhyam/003_hanumatA_sugrIvavRttAntakathanam/</guid>
      <description>&lt;p&gt;वचो विज्ञाय हनुमान् सुग्रीवस्य महात्मनः ।&lt;/p&gt;&#xA;&lt;p&gt;पर्वतादृश्यमूकात्तु पुप्लुवे यत्र राघवौ  ॥  ४।३।१  ॥&lt;/p&gt;&#xA;&lt;p&gt;प्रथमे सर्गे वैकुण्ठवासिनो भगवतः स्वीयेषु केषाञ्चित् स्वपरत्वे वर्तमाने&#xA;केषाञ्चिद्विषयान्तरप्रावण्यमवलोक्य दूयमानमानसस्य दयावृत्तिविशेषः&#xA;प्रतिपादितः । द्वितीये चेतनस्य भगवदपराधदण्डभीतस्य तस्मिन्नभिमुख्यमुक्तम्&#xA;। अथ तल्लाभहेत्वाचार्यकृत्यं दर्शयति तृतीये वच इत्यादि  ॥  ४।३।१  ॥&lt;/p&gt;&#xA;&lt;p&gt;कपिरूपं परित्यज्य हनुमान् मारुतात्मजः ।&lt;/p&gt;&#xA;&lt;p&gt;भिक्षुरूपं ततो भेजे शठबुद्धितया कपिः  ॥  ४।३।२  ॥&lt;/p&gt;&#xA;&lt;p&gt;कपीति । रूपान्तरपरिग्रहसामर्थ्यमुच्यते मारुतात्मज इति । शठबुद्धितया&#xA;वञ्चकबुद्धितया भिक्षुरूपं सन्न्यासिवेषम् । &amp;ldquo;भिक्षुः परिव्राट् कर्मन्दी&#xA;पाराशर्यपि मस्करी&amp;rdquo; इत्यमरः  ॥  ४।३।२  ॥&lt;/p&gt;&#xA;&lt;p&gt;ततः स हनुमान् वाचा श्लक्ष्णया सुमनोज्ञया ।&lt;/p&gt;</description>
    </item>
    <item>
      <title>००४ राम-लक्ष्मणयोः सुग्रीवान्तिके नयनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/4_kiShkindhAkANDam/01-sugrIva-sakhyam/004_rAma-laxmaNayoH_sugrIvAntike_nayanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/4_kiShkindhAkANDam/01-sugrIva-sakhyam/004_rAma-laxmaNayoH_sugrIvAntike_nayanam/</guid>
      <description>&lt;p&gt;ततः प्रहृष्टो हनुमान् कृत्यवानिति तद्वचः ।&lt;/p&gt;&#xA;&lt;p&gt;श्रुत्वा मधुरसम्भाषं सुग्रीवं मनसा गतः  ॥  ४।४।१  ॥&lt;/p&gt;&#xA;&lt;p&gt;अथाचार्यमुखेन चेतनालाभश्चतुर्थे तत इत्यादि । मधुरसम्भाषं मधुरभाषणं&#xA;तद्वचः श्रुत्वा&lt;/p&gt;&#xA;&lt;p&gt;कृत्यवान् कार्यवान् रामः इति हेतोः प्रहृष्टः सन् सुग्रीवं मनसा गतः ।&#xA;&amp;ldquo;तमेव चावां मार्गाव&amp;rdquo; इति वचनभावतया रामस्य कृत्यवत्त्वज्ञानम्  ॥  ४।४।१&#xA;॥&lt;/p&gt;&#xA;&lt;p&gt;भव्यो राज्यागमस्तस्य सुग्रीवस्य महात्मनः ।&lt;/p&gt;&#xA;&lt;p&gt;यदयं कृत्यवान् प्राप्तः कृत्यं चैतदुपागतम्  ॥  ४।४।२  ॥&lt;/p&gt;&#xA;&lt;p&gt;मनसा गत इत्येतद्दर्शयति भव्य इति । यद्यस्मादयं कृत्यवान् प्राप्तः&#xA;तस्मात् महात्मनः महाभाग्यस्य तस्य सुग्रीवस्य राज्यागमः भव्यः भावी । एतत्&#xA;कृत्यं राज्यागमनरूपकार्यम् उपागतं समीपे आगतं, निष्पन्नप्रायमित्यर्थः  ॥&#xA;४।४।२  ॥&lt;/p&gt;</description>
    </item>
    <item>
      <title>००५ राम-सुग्रीवसख्यम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/4_kiShkindhAkANDam/01-sugrIva-sakhyam/005_rAma-sugrIvasakhyam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/4_kiShkindhAkANDam/01-sugrIva-sakhyam/005_rAma-sugrIvasakhyam/</guid>
      <description>&lt;p&gt;ऋश्यमूकात्तु हनुमान् गत्वा तु मलयं गिरिम् ।&lt;/p&gt;&#xA;&lt;p&gt;आचचक्षे तदा वीरौ कपिराजाय राघवौ  ॥  ४।५।१  ॥&lt;/p&gt;&#xA;&lt;p&gt;अथ पापभीतस्य कर्मानुरूपं फलं दिशतो भगवतो ऽपि त्रस्तस्य आचार्यमुखात्&#xA;भगवद्गुणान् श्रुत्वा तदेकोपायनिष्ठा सूच्यते पञ्चमे ऋश्यमूकात्वित्यादि ।&#xA;रामलक्ष्मणदर्शनभीतः सुग्रीवः ऋश्यमूकादुत्प्लुत्य गहनं&#xA;मलयाख्यमृश्यमूकपर्यन्तपर्वतं गतः हनुमान् रामलक्ष्मणौ तत्र प्रतिष्ठाप्य&#xA;सुग्रीवं तत्रानीतवानिति बोध्यम्  ॥  ४।५।१  ॥&lt;/p&gt;&#xA;&lt;p&gt;अयं रामो महाप्राज्ञः सम्प्राप्तो दृढविक्रमः ।&lt;/p&gt;&#xA;&lt;p&gt;लक्ष्मणेन सह भ्रात्रा रामो ऽयं सत्यविक्रमः  ॥  ४।५।२  ॥&lt;/p&gt;&#xA;&lt;p&gt;अयं रामः सम्प्राप्तः । अयं रामः सत्यविक्रमः । त्वच्छत्रुनिबर्हणक्षम&#xA;इत्यर्थः  ॥  ४।५।२  ॥&lt;/p&gt;&#xA;&lt;p&gt;इक्ष्वाकूणां कुले जातो रामो दशरथात्मजः ।&lt;/p&gt;</description>
    </item>
    <item>
      <title>००६ रामेण सीता-आभरणदर्शनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/4_kiShkindhAkANDam/01-sugrIva-sakhyam/006_rAmeNa_sItA-AbharaNadarshanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/4_kiShkindhAkANDam/01-sugrIva-sakhyam/006_rAmeNa_sItA-AbharaNadarshanam/</guid>
      <description>&lt;p&gt;पुनरेवाब्रवीत् प्रीतो राघवं रघुनन्दनम्  ॥  ४।६।१  ॥&lt;/p&gt;&#xA;&lt;p&gt;एवं रामेण वालिवधे प्रतिज्ञाते सुग्रीवेणापि रामकार्यसिद्धिः प्रतिज्ञायते&#xA;षष्ठे पुनरेवेत्यादि । राघवमिति नाम । सुग्रीव इति शेषः  ॥  ४।६।१  ॥&lt;/p&gt;&#xA;&lt;p&gt;अयमाख्याति मे राम सचिवो मन्त्रिसत्तमः ।&lt;/p&gt;&#xA;&lt;p&gt;हनुमान् यन्निमित्तं त्वं निर्जनं वनमागतः  ॥  ४।६।२  ॥&lt;/p&gt;&#xA;&lt;p&gt;अयमिति । त्वं यन्निमित्तं वनमागतः तदाख्याति स्म  ॥  ४।६।२  ॥&lt;/p&gt;&#xA;&lt;p&gt;लक्ष्मणेन सह भ्रात्रा वसतश्च वने तव ।&lt;/p&gt;&#xA;&lt;p&gt;रक्षसा ऽपहृता भार्या मैथिली जनकात्मजा  ॥  ४।६।३  ॥&lt;/p&gt;&#xA;&lt;p&gt;त्वया वियुक्ता रुदती लक्ष्मणेन च धीमता ।&lt;/p&gt;&#xA;&lt;p&gt;अन्तरप्रेप्सुना तेन हत्वा गृध्रं जटायुषम्  ॥  ४।६।४  ॥&lt;/p&gt;</description>
    </item>
    <item>
      <title>००७ राम-सुग्रीवयोः परस्परं साहाय्यप्रतिज्ञा</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/4_kiShkindhAkANDam/01-sugrIva-sakhyam/007_rAma-sugrIvayoH_parasparaM_sAhAyyapratijnA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/4_kiShkindhAkANDam/01-sugrIva-sakhyam/007_rAma-sugrIvayoH_parasparaM_sAhAyyapratijnA/</guid>
      <description>&lt;p&gt;एवमुक्तस्तु सुग्रीवो रामेणार्तेन वानरः ।&lt;/p&gt;&#xA;&lt;p&gt;अब्रवीत् प्राञ्चलिर्वाक्यं सबाष्पं बाष्पगद्गदः  ॥  ४।७।१  ॥&lt;/p&gt;&#xA;&lt;p&gt;एवमाभरणदर्शनव्याजेन चेतनस्य यादृच्छिकप्रासङ्गिकसुकृतदर्शनेन तल्लाभत्वरा&#xA;भगवत उच्यते सप्तमे एवमुक्त इत्यादि । बाष्पगद्गदः रामबाष्पदर्शनेन स्वयमपि&#xA;बाष्पगद्गदः । &amp;ldquo;एकं दुःखं सुखं च नौ&amp;rdquo; इत्यस्य प्रथमोदाहरणमिदम्  ॥  ४।७।१&#xA;॥&lt;/p&gt;&#xA;&lt;p&gt;न जाने निलयं तस्य सर्वथा पापरक्षसः ।&lt;/p&gt;&#xA;&lt;p&gt;सामर्थ्यं विक्रमं वापि दौष्कुलेयस्य वा कुलम्  ॥  ४।७।२  ॥&lt;/p&gt;&#xA;&lt;p&gt;सत्यं ते प्रतिजानामि त्यज शोकमरिन्दम ।&lt;/p&gt;&#xA;&lt;p&gt;करिष्यामि तथा यत्नं यथा प्राप्यसि मैथिलीम्  ॥  ४।७।३  ॥&lt;/p&gt;&#xA;&lt;p&gt;दौष्कुलेयस्य दुष्कुले भवो दौष्कुलेयः । &amp;ldquo;दुष्कुलाङ्ढक&amp;rdquo; इति ढक् । तस्य&#xA;पापरक्षसः परदारापहरणरूपपापकृतो राक्षसस्य निलयं वासस्थानं सामर्थ्यं&#xA;शक्तिं विक्रमं वा सर्वथा न जाने किञ्चिदपि न जानामीत्यर्थः । नन्विदं&#xA;वक्ष्यमाणेन विरुद्ध्यते । वक्ष्यति वानरप्रेषणावसरे &amp;ldquo;द्वीपस्तस्यापरे पारे&#xA;शतयोजनमायतः । अगम्यो मानुषैर्देवैस्तं मार्गध्वं समन्ततः  ॥  स हि देशस्तु&#xA;वध्यस्य रावणस्य दुरात्मनः । राक्षसाधिपतेर्वासः सहस्राक्षसमद्युतेः  ॥ &amp;quot;&#xA;इति। तत्र हि रावणस्य निलयसामर्थ्यपराक्रमाः सुग्रीवेण स्पष्टमवगता इति&#xA;गम्यते। सत्यम्, तथापि स्वकार्ये प्रथमं प्रवर्तयितुमेवमुक्तवान् सुग्रीवः।&#xA;अत एव &amp;ldquo;ब्रूहि सुग्रीव कं देशं ह्रियन्ती लक्षिता त्वया&amp;rdquo; इत्यस्यापि&#xA;प्रतिवचनं नोक्तवान्। कथं गमनदेशमपि न जानीयात्? य एवमाह &amp;ldquo;ह्रियमाणा मया&#xA;दृष्टा&amp;rdquo; इति। न चैवमादावेव मित्रद्रोहः कृतः स्यादिति वाच्यम्, दूरदर्शिना&#xA;सुग्रीवेणैवं मनसि कृतम् यदि मया &amp;ldquo;रावणवृत्तान्तो मया ज्ञातः&amp;rdquo; इत्युक्तः&#xA;स्यात् तदाऽतिव्यसनी रामोऽयं सीतान्वेषणे प्रथमं मां प्रवर्तयेत्,&#xA;तच्चायुक्तम्, वानराणां वालिवशंवदत्वेनास्मदधीनत्वाभावात्। कथञ्चित्&#xA;केषाञ्चिद्वशीकरणेऽपि रावणेन कृतसख्यो वाली चास्मन्मनोरथानुरूपां&#xA;प्रवृत्तिं कथं सहेत। तथा चोभयकार्यभङ्गः इत्यज्ञानमभिनीतवान् सुमतिः&#xA;सुग्रीवः। न चैवं सति वानरप्रेषणकालिकसुग्रीववचनेन कथमिव रामो नाशङ्कतेति&#xA;वाच्यम्, तारोक्तलक्ष्मणवचनश्रवणेन रामस्य न शङ्कावकाशः। पूर्वमयं न जानाति&#xA;पश्चात्तारावचनैर्ज्ञातवानिति रामस्यापि प्रतिपत्तिर्भवेत्। एवं ह्याह&#xA;लक्ष्मणं प्रति तारा &amp;ldquo;शतकोटिसहस्त्राणि लङ्कायां किल राक्षसाः। अयुतानि च&#xA;षट्त्रिंशत्सहस्त्राणि शतानि च  ॥  अहत्वा तांश्च दुर्धर्षान् राक्षसान्&#xA;कामरूपिणः । न शक्यो रावणो हन्तुं येन सा मैथिली हृता  ॥ &amp;quot; इत्यादि। किञ्चि&#xA;कथं वा लोकालोकपर्यन्तं पर्यटतस्तदपरिज्ञानम्? अत एव हि रामबलपरीक्षासमये&#xA;दुन्दुभ्यादिधर्षणकथनप्रसङ्गे वक्तव्यमपि रावणजयवृत्तान्तं नोक्तवान्।&#xA;नन्वेवमिदानीं परमार्थतो न विजानाति सुग्रीवः पश्चात्तारया ज्ञातवानिति&#xA;किन्न विकल्प्यत इति चेन्न तारादर्शनात् प्रभृति कामपरवशेन सुग्रीवेण तारया&#xA;सह रामकार्यपर्यालोचनाऽप्रसक्तेः। यदि च सुग्रीवः सर्वथा न जानीयात् तदा&#xA;सीताक्रोशादिना स्फुटमवगतां दिशं वदेदेव। यच्च कैश्चिदुक्तम् निलयं न&#xA;जानामीत्यस्य इदानीं तदवस्थानदेशं न जानामीत्यर्थ इति। तन्न सर्वात्मना&#xA;रावणवृत्तान्तमपरिज्ञाय कियदपि तत्स्वरूपज्ञानं भवत्विति तात्पर्येण &amp;ldquo;क्व&#xA;वा वसति तद्रक्षः&amp;rdquo; इति पृष्टवन्तं प्रतिज्ञातांशमात्रमप्यनुक्त्वा इदानीं&#xA;तदवस्थानभूमिं न जानामीत्युत्तरस्य छलत्वापत्तेः। तद्वासमात्रज्ञाने&#xA;तद्भञ्जने स स्वयमेवेहागमिष्यतीति हि रामाभिप्रायः। किञ्च इदानीं&#xA;निलयापरिज्ञानेऽपि सामर्थ्यपराक्रमौ वा वक्तव्यौ स्याताम्। इतरदिशः प्रति&#xA;वानराणां प्रेषणम्, तान् प्रति &amp;ldquo;रावणः सह वैदेह्या मार्गितव्यस्ततस्ततः।&amp;rdquo;&#xA;इति वचनं च बहुकालविलम्बेन यत्र कुत्रापि सीतां स्थापयेत्तिष्ठेद्वेति&#xA;सङ्गच्छते। एतेनेदमपि निरस्तम्। सर्वथा सर्वप्रकारेणापि तन्निलयं न&#xA;जानामीति विशिष्टाभावोऽर्थः। तथा चाग्रे केनचित्प्रकारेण&#xA;तन्निलयज्ञानाविरोध इति। वानरान् प्रति यावन्मात्रमुच्यते तावदादावपि&#xA;वक्तव्यत्वात्। यदपि केनचिदुन्नीतम् संवत्सरपर्यन्तं सीतादुःखकरणाभावे&#xA;रावणकृतशिवपूजाफलं न भवेदिति दैवप्रतिबन्धवशात्तदानीं&#xA;सुग्रीवस्याज्ञानमिति। तत्तुच्छम् दृष्टे सम्भवत्यदृष्टकल्पनाया&#xA;अन्याय्यत्वात्। सम्यक्च परदारधर्षणं शिवपूजाफलमिति। तस्माद्यथोक्त एवार्थो&#xA;ग्राह्यः  ॥  ४।७।२,३  ॥&lt;/p&gt;</description>
    </item>
  </channel>
</rss>
