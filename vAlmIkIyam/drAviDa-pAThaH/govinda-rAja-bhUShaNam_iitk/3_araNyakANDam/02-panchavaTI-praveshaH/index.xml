<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२-पञ्चवटी-प्रवेशः on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/3_araNyakANDam/02-panchavaTI-praveshaH/</link>
    <description>Recent content in &#43;०२-पञ्चवटी-प्रवेशः on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/3_araNyakANDam/02-panchavaTI-praveshaH/index.xml" rel="self" type="application/rss+xml" />
    <item>
      <title>००५ शरभङ्गस्य अग्निप्रवेशः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/3_araNyakANDam/02-panchavaTI-praveshaH/005_sharabhangasya_agnipraveshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/3_araNyakANDam/02-panchavaTI-praveshaH/005_sharabhangasya_agnipraveshaH/</guid>
      <description>&lt;p&gt;हत्वा तु तं भीमबलं विराधं राक्षसं वने ।&lt;/p&gt;&#xA;&lt;p&gt;ततः सीतां परिष्वज्य समाश्वास्य च वीर्यवान् ।&lt;/p&gt;&#xA;&lt;p&gt;अब्रवील्लक्ष्मणं रामो भ्रातरं दीप्ततेजसम्  ॥  ३।५।१  ॥&lt;/p&gt;&#xA;&lt;p&gt;एवं विराधवनवासिमुमुक्षुमुनिजनशरणागतेरानुषङ्गिकफलभूतं विराधवधमभिधाय&#xA;खरादिवधफलशरभङ्गाश्रमवासिमुनिजनशरणागतिं दर्शयिष्यन् तदुचितसौलभ्यदर्शनाय&#xA;शरभङ्गाश्रमवनगमनं दर्शयति पञ्चमे हत्वेत्यादि । परिष्वज्य समाश्वास्य चेति&#xA;विराधाङ्कस्पर्शजभयदुःखव्रीडाशान्त्यर्थमिति भावः  ॥  ३।५।१  ॥&lt;/p&gt;&#xA;&lt;p&gt;कष्टं वनमिदं दुर्गं न च स्म वनगोचराः ।&lt;/p&gt;&#xA;&lt;p&gt;अभिगच्छामहे शीघ्रं शरभङ्गं तपोधनम्  ॥  ३।५।२  ॥&lt;/p&gt;&#xA;&lt;p&gt;कष्टं कृच्छ्रं गहनं वा । &amp;ldquo;कृच्छ्रगहनयोः कषः&amp;rdquo; इत्यनिण्निष्ठा । अत एव&#xA;दुर्गं विषमं विश्रमायोग्यमित्यर्थः  ॥  ३।५।२  ॥&lt;/p&gt;&#xA;&lt;p&gt;आश्रमं शरभङ्गस्य राघवो ऽभिजगाम ह ।&lt;/p&gt;</description>
    </item>
    <item>
      <title>००६ रामस्य रक्षोवधप्रतिज्ञा</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/3_araNyakANDam/02-panchavaTI-praveshaH/006_rAmasya_raxovadhapratijnA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/3_araNyakANDam/02-panchavaTI-praveshaH/006_rAmasya_raxovadhapratijnA/</guid>
      <description>&lt;p&gt;शरभङ्गे दिवं याते मिनिसङ्घाः समागताः ।&lt;/p&gt;&#xA;&lt;p&gt;अभ्यगच्छन्त काकुत्स्थं रामं ज्वलिततेजसम्  ॥  ३।६।१  ॥&lt;/p&gt;&#xA;&lt;p&gt;एवं खरवधार्थिमुनिजनशरणागतिं वक्तुं तदुपयोगितया रामस्य&#xA;समर्थकारुणिकत्वमुक्त्वा अथ तच्छरणागतिं वक्तुमुपक्रमते शरभङ्ग इत्यादि ।&#xA;शरभङ्गे दिवं यात इति कालप्रदर्शनं सुतीक्ष्णादीनां विद्यमानत्वात् ।&#xA;समागताः सम्मलिताः  ॥  ३।६।१  ॥&lt;/p&gt;&#xA;&lt;p&gt;वैखानसा वालखिल्यास्सम्प्रक्षाला मरीचिपाः ।&lt;/p&gt;&#xA;&lt;p&gt;अश्मकुट्टाश्च बहवः पत्त्राहाराश्च धार्मिकाः  ॥  ३।६।२  ॥&lt;/p&gt;&#xA;&lt;p&gt;वैखानसा इत्यादि । &amp;ldquo;ये नखास्ते वैखानसाः ये वालास्ते वालखिल्याः&amp;rdquo;&#xA;इत्युक्तरीत्या भगवन्नखरोमजाता ऋषयः । सदा शरीरं सम्प्रक्षालयन्तीति&#xA;सम्प्रक्षालाः । मरीचींश्चन्द्रसूर्यादिकिरणान् सदा पिबन्तीति मरीचिपाः ।&#xA;सदान्तः किरणान् प्रवेशयन्तो विवृतास्या इत्यर्थः । अश्मभिरात्मशरीराणि&#xA;कुट्टन्तीत्यश्मकुट्टाः । पत्त्राहाराः पर्णाशनाः  ॥  ३।६।२  ॥&lt;/p&gt;</description>
    </item>
    <item>
      <title>००७ राम-सुतीक्ष्णसंवादः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/3_araNyakANDam/02-panchavaTI-praveshaH/007_rAma-sutIxNasaMvAdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/3_araNyakANDam/02-panchavaTI-praveshaH/007_rAma-sutIxNasaMvAdaH/</guid>
      <description>&lt;p&gt;रामस्तु सहितो भ्रात्रा सीतया च परन्तपः ।&lt;/p&gt;&#xA;&lt;p&gt;सुतीक्ष्णस्याश्रमपदं जगाम सह तैर्द्विजैः  ॥  ३।७।१  ॥&lt;/p&gt;&#xA;&lt;p&gt;अथ सुतीक्ष्णाभ्यर्थनया मृगरूपमारीचादि दुष्टराक्षसनिरासः सप्तमे&#xA;रामस्त्वित्यादि । आश्रमपदम् उद्दिश्येति शेषः । तौर्द्विजैः वैखनसादिभिः&#xA;॥  ३।७।१  ॥&lt;/p&gt;&#xA;&lt;p&gt;स गत्वा ऽदूरमध्वानं नदीस्तीर्त्वा बहूदकाः ।&lt;/p&gt;&#xA;&lt;p&gt;ददर्श विपुलं शैलं महामेघमिवोन्नतम्  ॥  ३।७।२  ॥&lt;/p&gt;&#xA;&lt;p&gt;स इति । अदूरमिति छेदः । पूर्वं शरभङ्गेण ऽइह राम महातेजाःऽ इति&#xA;सुतीक्ष्णाश्रमस्यादूरत्वोक्तेः । नदीरिति बहुवचनमेकस्या एव मन्दाकिन्याः&#xA;बहुप्रदेशेष्वावृत्त्या । बहूदकाः विपुलोदकाः । नौतार्यत्वानुक्तेः । शैलं&#xA;शैलसम्बन्धिवनं काननमित्यानुवादात् । तस्येदमित्यण् । महामेघमिवेति&#xA;श्यामिकायामुपमा  ॥  ३।७।२  ॥&lt;/p&gt;</description>
    </item>
    <item>
      <title>००८ दण्डकवननिष्क्रमणम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/3_araNyakANDam/02-panchavaTI-praveshaH/008_daNDakavananiShkramaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/3_araNyakANDam/02-panchavaTI-praveshaH/008_daNDakavananiShkramaNam/</guid>
      <description>&lt;p&gt;रामस्तु सहसौमित्रिस्सुतीक्ष्णेनाभिपूजितः ।&lt;/p&gt;&#xA;&lt;p&gt;परिणाम्य निशां तत्र प्रभाते प्रत्यबुद्ध्यत  ॥  ३।८।१  ॥&lt;/p&gt;&#xA;&lt;p&gt;अथ सुतीक्ष्णानुज्ञया रामस्याश्रममण्डलं प्रति प्रस्थानमष्टमे&#xA;रामस्त्वित्यादि । परिणाम्य अतिवाह्य । प्रभाते उषःकाले  ॥  ३।८।१  ॥&lt;/p&gt;&#xA;&lt;p&gt;उत्थाय तु यथाकालं राघवः सह सीतया ।&lt;/p&gt;&#xA;&lt;p&gt;उपास्पृशत्सुशीतेन जलेनोत्पलगन्धिना  ॥  ३।८।२  ॥&lt;/p&gt;&#xA;&lt;p&gt;सहसीतयेत्यनेन पूर्वमेव सौमित्रिः स्नात इति व्यज्यते । उपास्पृशत्&#xA;स्नातवान् । &amp;ldquo;स्नानाचान्त्योरूपस्पर्शः&amp;rdquo; इति बाणः ।&#xA;सुशीतेनेत्युष्णोदकव्यावृत्तिः । उत्पलगन्धिनेत्यनेन तटाकस्नानं सूच्यते  ॥&#xA;३।८।२  ॥&lt;/p&gt;&#xA;&lt;p&gt;अथ ते ऽग्निं सुरांश्चैव वैदेही रामलक्ष्मणौ ।&lt;/p&gt;&#xA;&lt;p&gt;काल्यं विधिवदभ्यर्च्य तपस्विशरणे वने  ॥  ३।८।३  ॥&lt;/p&gt;&#xA;&lt;p&gt;उदयन्तं दिनकरं दृष्ट्वा विगतकल्मषाः ।&lt;/p&gt;</description>
    </item>
    <item>
      <title>००९ सीतया आयुधन्यासप्रदानम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/3_araNyakANDam/02-panchavaTI-praveshaH/009_sItayA_AyudhanyAsapradAnam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/3_araNyakANDam/02-panchavaTI-praveshaH/009_sItayA_AyudhanyAsapradAnam/</guid>
      <description>&lt;p&gt;सुतीक्ष्णेनाभ्यनुज्ञातं प्रस्थितं रघुनन्दनम् ।&lt;/p&gt;&#xA;&lt;p&gt;हृद्यया स्निग्धया वाचा भर्तारमिदमब्रवीत्  ॥  ३।९।१  ॥&lt;/p&gt;&#xA;&lt;p&gt;अथ सीता वीरपत्नीत्वेन धनुर्मुष्टिग्रहणविशेषेण सायुधतया सन्नद्धं&#xA;पतिमालोक्य यदि त्वं सायुधो राक्षसभूयिष्ठे देशे प्रविष्टः स्याः तर्हि तैः&#xA;साकं विरोधः स्यात्, तेनावयोर्विश्लेषः स्यात्, तेन भवतो महान् क्लेशः&#xA;स्यात् अतो निधायायुधं वने ऽस्माभिर्गन्तव्यमित्याह नवमे&#xA;सुतीक्ष्णेनेत्यादि । अभ्यनुज्ञातम् अरिष्टं गच्छ पन्थानमिति&#xA;रावणवधाभिप्रायेणानुज्ञातम् । हृद्यया युक्तियुक्तत्वेन हृदयङ्गमया ।&#xA;स्निग्धया स्त्रिहप्रवृत्तया । अनेन वक्ष्यमाणवचने स्नेह एव मूलमित्युक्तम्&#xA;। रामेण ऋषिभ्यः प्रतिज्ञाकरणं रामप्रतिज्ञायाः दुरावरत्वं च बहुशो&#xA;दृष्टवत्यपि राक्षसैर्वैरे भर्तुः स्वविरहद्वारा महान् क्लेशो भवेदिति&#xA;प्रेमान्धतया तथोक्तवतीति भावः  ॥  ३।९।१  ॥&lt;/p&gt;</description>
    </item>
    <item>
      <title>०१० रामेण क्षात्रधर्मनिरूपणम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/3_araNyakANDam/02-panchavaTI-praveshaH/010_rAmeNa_xAtradharmanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/3_araNyakANDam/02-panchavaTI-praveshaH/010_rAmeNa_xAtradharmanirUpaNam/</guid>
      <description>&lt;p&gt;वाक्यमेतत्तु वैदेह्या व्याहृतं भर्तृभक्तया ।&lt;/p&gt;&#xA;&lt;p&gt;श्रुत्वा धर्मे स्थितो रामः प्रत्युवाचाथ मैथिलीम्  ॥  ३।१०।१  ॥&lt;/p&gt;&#xA;&lt;p&gt;एवं रामः सत्यप्रतिज्ञः निर्वैरं च रक्षोवधं न करिष्यति तथा च मद्वियोगेन&#xA;रक्षोवधेन भवितव्यं मद्विरहं च न सहिष्यते,&#xA;सङ्कटमिदमुपस्थितमित्याकुलचित्ता वैदेही पतिप्रेमान्धा&#xA;रक्षोवधान्निवर्तयितुमुपक्रान्ता । रामस्तु सीताविरहं सोढ्वापि तन्मूलवैरेण&#xA;रक्षांसि निहत्य प्रतिज्ञा निर्वोढव्येति समाधत्ते दशमे&#xA;वाक्यमेतत्त्वित्यादि । भर्तृभक्तयेत्यनेन भर्तृप्रेमपारवश्येन&#xA;पूर्वमुक्तमिति ज्ञायते । धर्मे स्थित इत्यनेन सीताविरहक्लेशमङ्गीकृत्यापि&#xA;प्रतिश्रुतनिर्वहणपरता द्योत्यते । यद्यपि खरवध एव दण्डकारण्यवासिभिरर्थितो&#xA;रामेण प्रतिज्ञातश्च तथापि खरवधो रावणवधमूलमिति खरवधद्वारा रावणवधो&#xA;ऽप्यर्थित एवेति सीतयोक्तमुपपन्नम्  ॥  ३।१०।१  ॥&lt;/p&gt;</description>
    </item>
    <item>
      <title>०११ अगस्त्यमाहात्म्यम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/3_araNyakANDam/02-panchavaTI-praveshaH/011_agastyamAhAtmyam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/3_araNyakANDam/02-panchavaTI-praveshaH/011_agastyamAhAtmyam/</guid>
      <description>&lt;p&gt;अग्रतः प्रययौ रामः सीता मध्ये सुमध्यमा ।&lt;/p&gt;&#xA;&lt;p&gt;पृष्ठतस्तु धनुष्पाणिर्लक्ष्मणो ऽनुजगाम ह  ॥  ३।११।१  ॥&lt;/p&gt;&#xA;&lt;p&gt;अथ कर्माणि सापायानि, रामसेवैका निरपायेति दर्शयितुं&#xA;माण्डकर्णिवृत्तान्तप्रकटनपूर्वकं सकलमुनिजनाश्रममण्डलसञ्चरणमेकादशे अग्रत&#xA;इत्यादि । अनेन श्लोकेन प्रणवार्थ उक्तः । तौ पश्यमानावित्यादिना&#xA;नाराणपदार्थः । माण्डकर्णिवृत्तान्ते नम इत्यस्यार्थः । ततः परं&#xA;विरोधिनिवृत्तिः सूच्यते । एवं मूलमन्त्रार्थानुसन्धानमेव परमा&#xA;गतिरित्युच्यते  ॥  ३।११।१  ॥&lt;/p&gt;&#xA;&lt;p&gt;तौ पश्यमानौ विविधान् शैलप्रस्थान् वनानि च ।&lt;/p&gt;&#xA;&lt;p&gt;नदीश्च विविधा रम्या जग्मतुः सीतया सह  ॥  ३।११।२  ॥&lt;/p&gt;&#xA;&lt;p&gt;सारसांश्चक्रवाकांश्च नदीपुलिनचारिणः ।&lt;/p&gt;&#xA;&lt;p&gt;सरांसि च सपद्मानि युक्तानि जलजैः खगैः  ॥  ३।११।३  ॥&lt;/p&gt;</description>
    </item>
    <item>
      <title>०१२ अगस्त्यदर्शनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/3_araNyakANDam/02-panchavaTI-praveshaH/012_agastyadarshanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/3_araNyakANDam/02-panchavaTI-praveshaH/012_agastyadarshanam/</guid>
      <description>&lt;p&gt;स प्रविश्याश्रमपदं लक्ष्मणो राघवानुजः ।&lt;/p&gt;&#xA;&lt;p&gt;अगस्त्यशिष्यमासाद्य वाक्यमेतदुवाच ह  ॥  ३।१२।१  ॥&lt;/p&gt;&#xA;&lt;p&gt;राजा दशरथो नाम ज्येष्ठस्तस्य सुतो बली ।&lt;/p&gt;&#xA;&lt;p&gt;रामः प्राप्तो मुनिं द्रष्टुं भार्यया सह सीतया  ॥  ३।१२।२  ॥&lt;/p&gt;&#xA;&lt;p&gt;रुद्रस्यापूज्यत्वमाह स प्रविश्येत्यादि  ॥  ३।१२।१,२  ॥&lt;/p&gt;&#xA;&lt;p&gt;लक्ष्मणो नाम तस्याहं भ्राता त्ववरजो हितः ।&lt;/p&gt;&#xA;&lt;p&gt;अनुकूलश्च भक्तश्च यदि ते श्रोत्रमागतः  ॥  ३।१२।३  ॥&lt;/p&gt;&#xA;&lt;p&gt;हितः हितकारी । अनुकूलः प्रियकरः । प्रियहितकरत्वे हेतुः भक्त इति । भक्तः&#xA;प्रीतिमान् । यदीति सम्भावनायाम् । अहं रामश्च ते श्रुतौ भवेवेत्यर्थः ।&#xA;अग्रजत्वादिविशेषणानि रामेण तुल्यप्रतिपत्तिवारणाय  ॥  ३।१२।३  ॥&lt;/p&gt;</description>
    </item>
    <item>
      <title>०१३ अगस्त्य-रामसंवादः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/3_araNyakANDam/02-panchavaTI-praveshaH/013_agastya-rAmasaMvAdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/3_araNyakANDam/02-panchavaTI-praveshaH/013_agastya-rAmasaMvAdaH/</guid>
      <description>&lt;p&gt;राम प्रीतो ऽस्मि भद्रं ते परितुष्टो ऽस्मि लक्ष्मण ।&lt;/p&gt;&#xA;&lt;p&gt;अभिवादयितुं यन्मां प्राप्तौ स्थः सह सीतया  ॥  ३।१३।१  ॥&lt;/p&gt;&#xA;&lt;p&gt;एतादृशस्थले सर्गविच्छित्तिर्नास्तीति प्रतीयते, कथाया अपर्यवसानात् । अथ&#xA;खरवधायागस्त्येनानुज्ञातस्य रामस्य पञ्चवटीं प्रति प्रयाणं त्रयोदशे&#xA;रामेत्यादि । ते इत्यस्य लक्ष्मणेत्यत्राप्यन्वयः  ॥  ३।१३।१  ॥&lt;/p&gt;&#xA;&lt;p&gt;अध्वश्रमेण वां खेदो बाधते प्रचुरश्रमः ।&lt;/p&gt;&#xA;&lt;p&gt;व्यक्तमुत्कण्ठते चापि मैथिली जनकात्मजा  ॥  ३।१३।२  ॥&lt;/p&gt;&#xA;&lt;p&gt;अध्वश्रमेण मार्गायासेन । प्रचुरः श्रमः श्रमजलं येन सः प्रचुरश्रमः । खेदः&#xA;वां बाधते । उत्कण्ठते विश्रान्तिमभिलषति । अनेनास्याः श्रमातिशय उच्यते ।&#xA;जनकात्मजेति सौकुमार्यातिशयोक्तिः  ॥  ३।१३।२  ॥&lt;/p&gt;</description>
    </item>
    <item>
      <title>०१४ जटायुषः वृत्तान्तः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/3_araNyakANDam/02-panchavaTI-praveshaH/014_jaTAyuShaH_vRttAntaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/3_araNyakANDam/02-panchavaTI-praveshaH/014_jaTAyuShaH_vRttAntaH/</guid>
      <description>&lt;p&gt;अथ पञ्चवटीं गच्छन्नन्तरा रघुनन्दनः ।&lt;/p&gt;&#xA;&lt;p&gt;आससाद महाकायं गृध्रं भीमपराक्रमम्  ॥  ३।१४।१  ॥&lt;/p&gt;&#xA;&lt;p&gt;अथ गृध्रराजसमागमश्चतुर्दशे अथ पञ्चवटीमित्यादि  ॥  ३।१४।१  ॥&lt;/p&gt;&#xA;&lt;p&gt;तं दृष्ट्वा तौ महाभागौ वटस्थं रामलक्ष्मणौ ।&lt;/p&gt;&#xA;&lt;p&gt;मेनाते राक्षसं पक्षिं ब्रुवाणौ को भवानिति  ॥  ३।१४।२  ॥&lt;/p&gt;&#xA;&lt;p&gt;वटस्थम् अगस्त्योपदिष्टवटस्थम् । पक्षिमिति छान्दसं रूपम् । को भवानिति&#xA;ब्रुवाणौ सन्तौ राक्षसं मेनाते, राक्षसं मत्वा को भवानित्यब्रूतामित्यर्थः&#xA;॥  ३।१४।२  ॥&lt;/p&gt;&#xA;&lt;p&gt;स तौ मधुरया वाचा सौम्यया प्रीणयन्निव ।&lt;/p&gt;&#xA;&lt;p&gt;उवाच वत्स मां विद्धि वयस्यं पितुरात्मनः  ॥  ३।१४।३  ॥&lt;/p&gt;&#xA;&lt;p&gt;स तं पितृसखं बुद्ध्वा पूजयामास राघवः ।&lt;/p&gt;&#xA;&lt;p&gt;स तस्य कुलमव्यग्रमथ पप्रच्छ नाम च  ॥  ३।१४।४  ॥&lt;/p&gt;</description>
    </item>
    <item>
      <title>०१५ पञ्चवट्यां पर्णशालानिर्माणम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/3_araNyakANDam/02-panchavaTI-praveshaH/015_panchavaTyAM_parNashAlAnirmANam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/3_araNyakANDam/02-panchavaTI-praveshaH/015_panchavaTyAM_parNashAlAnirmANam/</guid>
      <description>&lt;p&gt;ततः पञ्चवटीं गत्वा नानाव्यालमृगायुताम् ।&lt;/p&gt;&#xA;&lt;p&gt;उवाच भ्रातरं रामः सौमित्रिं दीप्ततेजसम्  ॥  ३।१५।१  ॥&lt;/p&gt;&#xA;&lt;p&gt;अथ शेषभूतस्य शेष्यभिमतकैङ्कर्यमेव कर्तव्यमिति दर्शयति पञ्चदशे तत इत्यादि&#xA;। सौमित्रिं &amp;ldquo;रामं दशरथं विद्धि&amp;rdquo; इत्यादि सुमित्रानियोगेन&#xA;रामकैङ्कर्योद्युक्तं दीप्ततेजसं कैङ्कर्योचितदेशलाभेन सन्तुष्टमित्यर्थः ।&#xA;व्यालाः दुष्टसर्पाः  ॥  ३।१५।१  ॥&lt;/p&gt;&#xA;&lt;p&gt;आगताः स्म यथोद्दिष्टममुं देशं महर्षिणा ।&lt;/p&gt;&#xA;&lt;p&gt;अयं पञ्चवटीदेशः सौम्य पुष्पितपादपः  ॥  ३।१५।२  ॥&lt;/p&gt;&#xA;&lt;p&gt;आगता इति यथोद्दिष्टम् अगस्त्योक्तक्रमेण आगताः स्म । यं देशं मुनिरब्रवीत्&#xA;सो ऽयं पञ्चवटीदेश इत्यर्थः  ॥  ३।१५।२  ॥&lt;/p&gt;&#xA;&lt;p&gt;सर्वतश्चार्यतां दृष्टिः कानने निपुणो ह्यसि ।&lt;/p&gt;&#xA;&lt;p&gt;आश्रमः कतरस्मिन्नो देशे भवति सम्मतः  ॥  ३।१५।३  ॥&lt;/p&gt;</description>
    </item>
    <item>
      <title>०१६ हेमन्तर्तुवर्णनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/3_araNyakANDam/02-panchavaTI-praveshaH/016_hemantartuvarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govinda-rAja-bhUShaNam_iitk/3_araNyakANDam/02-panchavaTI-praveshaH/016_hemantartuvarNanam/</guid>
      <description>&lt;p&gt;वसतस्तस्य तु सुखं राघवस्य महात्मनः ।&lt;/p&gt;&#xA;&lt;p&gt;शरद्व्यपाये हेमन्त ऋतुरिष्टः प्रवर्तते  ॥  ३।१६।१  ॥&lt;/p&gt;&#xA;&lt;p&gt;अथ भाविशूर्पणखादर्शनाद्यनर्थसूचकतया हेमन्तवर्णनं प्रस्तौति वसत इत्यादि ।&#xA;इष्टः तपस्विनां तपः साधनायेष्टः । रामस्य तु&#xA;खारादिराक्षसविजयमूलशूर्पणखागमनहेतुतयेष्टः  ॥  ३।१६।१  ॥&lt;/p&gt;&#xA;&lt;p&gt;स कदाचित्प्रभातायां शर्वर्यां रघुनन्दनः ।&lt;/p&gt;&#xA;&lt;p&gt;प्रययावभिषेकार्थं रम्यां गोदावरीं नदीम्  ॥  ३।१६।२  ॥&lt;/p&gt;&#xA;&lt;p&gt;प्रह्वः कलशहस्तस्तं सीतया सह वीर्यवान् ।&lt;/p&gt;&#xA;&lt;p&gt;पृष्ठतो ऽनुव्रजन् भ्राता सौमित्रिरिदमब्रवीत्  ॥  ३।१६।३  ॥&lt;/p&gt;&#xA;&lt;p&gt;स इति । प्रभातायां विरामोन्मुखायाम्  ॥  ३।१६।२,३  ॥&lt;/p&gt;&#xA;&lt;p&gt;अयं स कालः सम्प्राप्तः प्रियो यस्ते प्रियंवद ।&lt;/p&gt;&#xA;&lt;p&gt;अलङ्कृत इवाभाति येन संवत्सरः शुभः  ॥  ३।१६।४  ॥&lt;/p&gt;</description>
    </item>
  </channel>
</rss>
