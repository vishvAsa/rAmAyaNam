<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१-कथामुखम् on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/01-kathAmukham/</link>
    <description>Recent content in &#43;०१-कथामुखम् on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/01-kathAmukham/index.xml" rel="self" type="application/rss+xml" />
    <item>
      <title>००१ सङ्क्षेपरामायणम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/01-kathAmukham/001_sanxeparAmAyaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/01-kathAmukham/001_sanxeparAmAyaNam/</guid>
      <description>&lt;p&gt;तपःस्वाध्यायनिरतं तपस्वी वाग्विदां वरम् ।&lt;br&gt;&#xA;नारदं परिपप्रच्छ वाल्मीकिर्मुनिपुङ्गवम् ॥1.1.1॥&lt;br&gt;&#xA;को न्वस्मिन् साम्प्रतं लोके गुणवान् कश्च वीर्यवान् ।&lt;br&gt;&#xA;धर्मज्ञश्च कृतज्ञश्च सत्यवाक्यो दृढव्रतः ॥1.1.2॥&lt;br&gt;&#xA;चारित्रेण च को युक्तः सर्वभूतेषु को हितः ।&lt;br&gt;&#xA;विद्वान् कः कः समर्थश्च कश्चैकप्रियदर्शनः ॥1.1.3॥&lt;br&gt;&#xA;आत्मवान् को जितक्रोधो द्युतिमान् कोऽनसूयकः ।&lt;br&gt;&#xA;कस्य बिभ्यति देवाश्च जातरोषस्य संयुगे ॥1.1.4॥&lt;br&gt;&#xA;एतदिच्छाम्यहं श्रोतुं परं कौतूहलं हि मे ।&lt;br&gt;&#xA;महर्षे त्वं समर्थोऽसि ज्ञातुमेवंविधं नरम् ॥1.1.5॥&lt;br&gt;&#xA;श्रुत्वा चैतत् त्रिलोकज्ञो वाल्मीकेर्नारदो वचः ।&lt;br&gt;&#xA;श्रूयतामिति चामन्त्र्य प्रहृष्टो वाक्यमब्रवीत् ॥1.1.6॥&lt;br&gt;&#xA;बहवो दुर्ल्लभाश्चैव ये त्वया कीर्त्तिता गुणाः ।&lt;br&gt;&#xA;मुने वक्ष्याम्यहं बुद्ध्वा तैर्युक्तः श्रूयतां नरः ॥1.1.7॥&lt;br&gt;&#xA;इक्ष्वाकुवंशप्रभवो रामो नाम जनैः श्रुतः।&lt;br&gt;&#xA;नियतात्मा महावीर्यो द्युतिमान् धृतिमान् वशी ॥ 1.1.8 ॥&lt;br&gt;&#xA;बुद्धिमान्नीतिमान् वाग्ग्मी श्रीमान् शत्रुनिबर्हणः।&lt;br&gt;&#xA;विपुलांसो महाबाहुः कम्बुग्रीवो महाहनुः ॥ 1.1.9 ॥&lt;br&gt;&#xA;महोरस्को महेष्वासो गूढजत्रुररिन्दमः।&lt;br&gt;&#xA;आजानुबाहुः सुशिराः सुललाटः सुविक्रमः ॥ 1.1.10 ॥&lt;br&gt;&#xA;समः समविभक्ताङ्गः स्निग्धवर्णः प्रतापवान्।&lt;br&gt;&#xA;पीनवक्षा विशालाक्षो लक्ष्मीवान् शुभलक्षणः ॥ 1.1.11 ॥&lt;br&gt;&#xA;धर्मज्ञः सत्ययसन्धश्च प्रजानां च हिते रतः ।&lt;br&gt;&#xA;यशस्वी ज्ञानसम्पन्नः शुचिर्वश्यः समाधिमान् ।&lt;br&gt;&#xA;प्रजापतिसमः श्रीमान् धाता रिपुनिषूदनः  ॥ 1.1.12 ॥&lt;br&gt;&#xA;रक्षिता जीवलोकस्य धर्मस्य परिरक्षिता।&lt;br&gt;&#xA;रक्षिता स्वस्य धर्मस्य स्वजनस्य च रक्षिता ॥ 1.1.13 ॥&lt;br&gt;&#xA;वेदवेदाङ्गतत्त्वज्ञो धनुर्वेदे च निष्ठितः।&lt;br&gt;&#xA;सर्वशास्त्रार्थतत्त्वज्ञः स्मृतिमान् प्रतिभानवान् ॥ 1.1.14 ॥&lt;br&gt;&#xA;सर्वलोकप्रियः साधुरदीनात्मा विचक्षणः।&lt;br&gt;&#xA;सर्वदाभिगतः सद्भिः समुद्र इव सिन्धुभिः ॥ 1.1.15 ॥&lt;br&gt;&#xA;आर्यः सर्वसमश्चैव सदैकप्रियदर्शनः।&lt;br&gt;&#xA;स च सर्वगुणोपेतः कौसल्यानन्दवर्द्धनः ॥ 1.1.16 ॥&lt;br&gt;&#xA;समुद्र इव गाम्भीर्य्ये धैर्येण हिमवानिव।&lt;br&gt;&#xA;विष्णुना सदृशो वीर्ये सोमवत्प्रियदर्शनः ॥ 1.1.17 ॥&lt;br&gt;&#xA;कालाग्निसदृशः क्रोधे क्षमया पृथिवीसमः।&lt;br&gt;&#xA;धनदेन समस्त्यागे सत्ये धर्म इवापरः ॥ 1.1.18 ॥&lt;br&gt;&#xA;तमेवङ्गुणसम्पन्नं रामं सत्यपराक्रमम्।&lt;br&gt;&#xA;ज्येष्ठं श्रेष्ठगुणैर्युक्तं प्रियं दशरथः सुतम् ॥ 1.1.19 ॥&lt;br&gt;&#xA;प्रकृतीनां हितैर्युक्तं प्रकृतिप्रियकाम्यया।&lt;br&gt;&#xA;यौवराज्येन संयोक्तुमैच्छत्प्रीत्या महीपतिः ॥ 1.1.20 ॥&lt;br&gt;&#xA;तस्याभिषेकसम्भारान् दृष्ट्वा भार्याऽथ कैकयी ।&lt;br&gt;&#xA;पूर्वं दत्तवरा देवी वरमेनमयाचत।&lt;br&gt;&#xA;विवासनं च रामस्य भरतस्याभिषेचनम् ॥ 1.1.21 ॥&lt;br&gt;&#xA;स सत्यवचनाद्राजा धर्मपाशेन संयतः।&lt;br&gt;&#xA;विवासयामास सुतं रामं दशरथः प्रियम् ॥ 1.1.22 ॥&lt;br&gt;&#xA;स जगाम वनं वीरः प्रतिज्ञामनुपालयन्।&lt;br&gt;&#xA;पितुर्वचननिर्देशात् कैकेय्याः प्रियकारणात् ॥ 1.1.23 ॥&lt;br&gt;&#xA;तं व्रजन्तं प्रिये भ्राता लक्ष्मणोऽनुजगाम ह ।&lt;br&gt;&#xA;स्नेहाद्विनयसम्पन्नः सुमित्रानन्दवर्द्धनः ।&lt;br&gt;&#xA;भ्रातरं दयितो भ्रातुः सौभ्रात्रमनुदर्शयन् ॥1.1.24॥&lt;br&gt;&#xA;रामस्य दयिता भार्या नित्यं प्राणसमा हिता।&lt;br&gt;&#xA;जनकस्य कुले जाता देवमायेव निर्मिता ॥ 1.1.25 ॥&lt;br&gt;&#xA;सर्वलक्षणसम्पन्ना नारीणामुत्तमा वधूः।&lt;br&gt;&#xA;सीताप्यनुगता रामं शशिनं रोहिणी यथा ॥ 1.1.26 ॥&lt;br&gt;&#xA;पौरैरनुगतो दूरं पित्रा दशरथेन च ।&lt;br&gt;&#xA;शृङ्गिबेरपुरे सूतं गङ्गाकूले व्यसर्ज्जयत्।&lt;br&gt;&#xA;गुहमासाद्य धर्मात्मा निषादाधिपतिं प्रियम् ॥ 1.1.27 ॥&lt;br&gt;&#xA;गुहेन सहितो रामो लक्ष्मणेन च सीतया ॥ 1.1.28 ॥&lt;br&gt;&#xA;ते वनेन वनं गत्वा नदीस्तीर्त्वा बहूदकाः।&lt;br&gt;&#xA;चित्रकूटमनुप्राप्य भरद्वाजस्य शासनात् ॥ 1.1.29 ॥&lt;br&gt;&#xA;रम्यमावसथं कृत्वा रममाणा वने त्रयः।&lt;br&gt;&#xA;देवगन्धर्वसङ्काशास्तत्र ते न्यवसन् सुखम् ॥ 1.1.30 ॥&lt;br&gt;&#xA;चित्रकूटं गते रामे पुत्रशोकातुरस्तथा।&lt;br&gt;&#xA;राजा दशरथः स्वर्गं जगाम विलपन् सुतम् ॥ 1.1.31 ॥&lt;br&gt;&#xA;मृते तु तस्मिन् भरतो वसिष्ठप्रमुखैर्द्विजैः।&lt;br&gt;&#xA;नियुज्यमानो राज्याय नैच्छद्राज्यं महाबलः ॥ 1.1.32 ॥&lt;br&gt;&#xA;स जगाम वनं वीरो रामपादप्रसादकः ॥ 1.1.33 ॥&lt;br&gt;&#xA;गत्वा तु सुमहात्मानं रामं सत्यपराक्रमम् ।&lt;br&gt;&#xA;अयाचद्भ्रातरं राममार्यभावपुरस्कृतः ॥ 1.1.34 ॥&lt;br&gt;&#xA;रामोऽपि परमोदारः सुमुखः सुमहायशाः।&lt;br&gt;&#xA;न चैच्छत्पितुरादेशाद्राज्यं रामो महाबलः ॥ 1.1.35 ॥&lt;br&gt;&#xA;पादुके चास्य राज्याय न्यासं दत्त्वा पुनः पुनः।&lt;br&gt;&#xA;निवर्त्तयामास ततो भरतं भरताग्रजः ॥ 1.1.36 ॥&lt;br&gt;&#xA;स काममनवाप्यैव रामपादावुपस्पृशन्।&lt;br&gt;&#xA;नन्दिग्रामेऽकरोद्राज्यं रामागमनकाङ्क्षया ॥ 1.1.37 ॥&lt;br&gt;&#xA;गते तु भरते श्रीमान् सत्यसन्धो जितेन्द्रियः ।&lt;br&gt;&#xA;रामस्तु पुनरालक्ष्य नागरस्य जनस्य च।&lt;br&gt;&#xA;तत्रागमनमेकाग्रो दण्डकान् प्रविवेश ह ॥ 1.1.38 ॥&lt;br&gt;&#xA;प्रविश्य तु महारण्यं रामो राजीवलोचनः ।&lt;br&gt;&#xA;विराधं राक्षसं हत्वा शरभङ्गं ददर्श ह।&lt;br&gt;&#xA;सुतीक्ष्णं चाप्यगस्त्यं च अगस्त्यभ्रातरं तथा ॥ 1.1.39 ॥&lt;br&gt;&#xA;अगस्त्यवचनाच्चैव जग्राहैन्द्रं शरासनम्।&lt;br&gt;&#xA;खड्गं च परमप्रीतस्तूणी चाक्षयसायकौ ॥ 1.1.40 ॥&lt;br&gt;&#xA;वसतस्तस्य रामस्य वने वनचरैः सह।&lt;br&gt;&#xA;ऋषयोऽभ्यागमन् सर्वे वधायासुररक्षसाम् ॥ 1.1.41 ॥&lt;br&gt;&#xA;स तेषां प्रतिशुश्राव राक्षसानां तथा वने ॥ 1.1.42 ॥&lt;br&gt;&#xA;प्रतिज्ञातश्च रामेण वधः संयति रक्षसाम्।&lt;br&gt;&#xA;ऋषीणामग्निकल्पानां दण्डकारण्यवासिनाम् ॥ 1.1.43 ॥&lt;br&gt;&#xA;तेन तत्रैव वसता जनस्थाननिवासिनी।&lt;br&gt;&#xA;विरूपिता शूर्पणखा राक्षसी कामरूपिणी ॥ 1.1.44 ॥&lt;br&gt;&#xA;ततः शूर्पणखावाक्यादुद्युक्तान् सर्लराक्षसान् ।&lt;br&gt;&#xA;खरं त्रिशिरसं चैव दूषणं चैव राक्षसम्।&lt;br&gt;&#xA;निजघान रणे रामस्तेषां चैव पदानुगान् ॥1.1.45 ॥&lt;br&gt;&#xA;वने तस्मिन्निवसता जनस्थाननिवासिनाम्।&lt;br&gt;&#xA;रक्षसां निहतान्यासन् सहस्राणि चतुर्दश ॥ 1.1.46 ॥&lt;br&gt;&#xA;ततो ज्ञातिवधं श्रुत्वा रावणः क्रोधमूर्च्छितः।&lt;br&gt;&#xA;सहायं वरयामास मारीचं नाम राक्षसम् ॥ 1.1.47 ॥&lt;br&gt;&#xA;वार्यमाणः सुबहुशो मारीचेन स रावणः।&lt;br&gt;&#xA;न विरोधो बलवता क्षमो रावण तेन ते ॥ 1.1.48 ॥&lt;br&gt;&#xA;अनादृत्य तु तद्वाक्यं रावणः कालचोदितः।&lt;br&gt;&#xA;जगाम सहमारीचस्तस्याश्रमपदं तदा ॥ 1.1.49 ॥&lt;br&gt;&#xA;तेन मायाविना दूरमपवाह्य नृपात्मजौ।&lt;br&gt;&#xA;जहार भार्यां रामस्य गृध्रं हत्वा जटायुषम् ॥ 1.1.50 ॥&lt;br&gt;&#xA;गृध्रं च निहतं दृष्ट्वा हृतां श्रुत्वा च मैथिलीम्।&lt;br&gt;&#xA;राघवः शोकसन्तप्तो विललापाकुलेन्द्रियः ॥ 1.1.51 ॥&lt;br&gt;&#xA;ततस्तेनैव शोकेन गृध्रं दग्ध्वा जटायुषम् ।&lt;br&gt;&#xA;मार्गमाणो वने सीतां राक्षसं सन्ददर्श ह ।&lt;br&gt;&#xA;कबन्धं नाम रूपेण विकृतं घोरदर्शनम् ॥1.1.52॥&lt;br&gt;&#xA;तं निहत्य महाबाहुर्ददाह स्वर्गतश्च सः ॥ 1.1.53 ॥&lt;br&gt;&#xA;स चास्य कथयामास शबरीं धर्मचारिणीम्।&lt;br&gt;&#xA;श्रमणीं धर्मनिपुणामभिगच्छेति राघवम् ॥ 1.1.54 ॥&lt;br&gt;&#xA;सोभ्यगच्छन्महातेजाः शबरीं शत्रुसूदनः।&lt;br&gt;&#xA;शबर्या पूजितः सम्यग्रामो दशरथात्मजः ॥ 1.1.55 ॥&lt;br&gt;&#xA;पम्पातीरे हनुमता सङ्गतो वानरेण ह ।&lt;br&gt;&#xA;हनुमद्वचनाच्चैव सुग्रीवेण समागतः ॥1.1.56॥&lt;br&gt;&#xA;सुग्रीवाय च तत्सर्वं शंसद्रामो महाबलः।&lt;br&gt;&#xA;आदितस्तद्यथावृत्तं सीतायाश्च विशेषतः ॥ 1.1.57 ॥&lt;br&gt;&#xA;सुग्रीवश्चापि तत्सर्वं श्रुत्वा रामस्य वानरः।&lt;br&gt;&#xA;चकार सख्यं रामेण प्रीतश्चैवाग्निसाक्षिकम् ॥ 1.1.58 ॥&lt;br&gt;&#xA;ततो वानरराजेन वैरानुकथनं प्रति।&lt;br&gt;&#xA;रामायावेदितं सर्वं प्रणयाद्दुःखितेन च ॥ 1.1.59 ॥&lt;br&gt;&#xA;प्रतिज्ञातं च रामेण तदा वालिवधं प्रति।&lt;br&gt;&#xA;वालिनश्च बलं तत्र कथयामास वानरः ॥ 1.1.60 ॥&lt;br&gt;&#xA;सुग्रीवः शङ्कितश्चासीन्नित्यं वीर्येण राघवे ॥ 1.1.61 ॥&lt;br&gt;&#xA;राघवप्रत्ययार्थं तु दुन्दुभेः कायमुत्तमम्।&lt;br&gt;&#xA;दर्शयामास सुग्रीवो महापर्वतसन्निभम् ॥ 1.1.62 ॥&lt;br&gt;&#xA;उत्स्मयित्वा महाबाहुः प्रेक्ष्य चास्थि महाबलः।&lt;br&gt;&#xA;पादाङ्गुष्ठेन चिक्षेप सम्पूर्णं दशयोजनम् ॥ 1.1.63 ॥&lt;br&gt;&#xA;बिभेद च पुनस्सालान् सप्तैकेन महेषुणा ।&lt;br&gt;&#xA;गिरिं रसातलं चैवं जनयन् प्रत्ययं तदा ॥ 1.1.64 ॥&lt;br&gt;&#xA;ततः प्रीतमनास्तेन विश्वस्तः स महाकपिः।&lt;br&gt;&#xA;किष्किन्धां रामसहितो जगाम च गुहां तदा ॥ 1.1.65 ॥&lt;br&gt;&#xA;ततोऽगर्जद्धरिवरः सुग्रीवो हेमपिङ्गलः।&lt;br&gt;&#xA;तेन नादेन महता निर्जगाम हरीश्वरः ॥ 1.1.66 ॥&lt;br&gt;&#xA;अनुमान्य तदा तारां सुग्रीवेण समागतः।&lt;br&gt;&#xA;निजघान च तत्रैनं शरेणैकेन राघवः ॥ 1.1.67 ॥&lt;br&gt;&#xA;ततः सुग्रीववचनाद्धत्वा वालिनमाहवे।&lt;br&gt;&#xA;सुग्रीवमेव तद्राज्ये राघवः प्रत्यपादयत् ॥ 1.1.68 ॥&lt;br&gt;&#xA;स च सर्वान् समानीय वानरान् वानरर्षभः।&lt;br&gt;&#xA;दिशः प्रस्थापयामास दिदृक्षुर्जनकात्मजाम् ॥ 1.1.69 ॥&lt;br&gt;&#xA;ततो गृध्रस्य वचनात्सम्पातेर्हनुमान् बली।&lt;br&gt;&#xA;शतयोजनविस्तीर्णं पुप्लुवे लवणार्णवम् ॥ 1.1.70 ॥&lt;br&gt;&#xA;तत्र लङ्कां समासाद्य पुरीं रावणपालिताम्।&lt;br&gt;&#xA;ददर्श सीतां ध्यायन्तीमशोकवनिकां गताम् ॥ 1.1.71 ॥&lt;br&gt;&#xA;निवेदयित्वाभिज्ञानं प्रवृत्तिं च निवेद्य च।&lt;br&gt;&#xA;समाश्वास्य च वैदेहीं मर्दयामास तोरणम् ॥ 1.1.72 ॥&lt;br&gt;&#xA;पञ्च सेनाग्रगान् हत्वा सप्त मन्त्रिसुतानपि।&lt;br&gt;&#xA;शूरमक्षं च निष्पिष्य ग्रहणं समुपागमत् ॥ 1.1.73 ॥&lt;br&gt;&#xA;अस्त्रेणोन्मुक्तमात्मानं ज्ञात्वा पैतामहाद्वरात्।&lt;br&gt;&#xA;मर्षयन् राक्षसान् वीरो यन्त्रिणस्तान् यदृच्छया ॥ 1.1.74 ॥&lt;br&gt;&#xA;ततो दग्ध्वा पुरीं लङ्कामृते सीतां च मैथिलीम्।&lt;br&gt;&#xA;रामाय प्रियमाख्यातुं पुनरायान्महाकपिः ॥ 1.1.75 ॥&lt;br&gt;&#xA;सोऽभिगम्य महात्मानं कृत्वा रामं प्रदक्षिणम्।&lt;br&gt;&#xA;न्यवेदयदमेयात्मा दृष्टा सीतेति तत्त्वतः ॥ 1.1.76 ॥&lt;br&gt;&#xA;ततः सुग्रीवसहितो गत्वा तीरं महोदधेः।&lt;br&gt;&#xA;समुद्रं क्षोभयामास शरैरादित्यसन्निभैः ॥ 1.1.77 ॥&lt;br&gt;&#xA;दर्शयामास चात्मानं समुद्रः सरितां पतिः।&lt;br&gt;&#xA;समुद्रवचनाच्चैव नलं सेतुमकारयत् ॥ 1.1.78 ॥&lt;br&gt;&#xA;तेन गत्वा पुरीं लङ्कां हत्वा रावणमाहवे।&lt;br&gt;&#xA;रामः सीतामनुप्राप्य परां व्रीडामुपागमत् ॥ 1.1.79 ॥&lt;br&gt;&#xA;तामुवाच ततो रामः परुषं जनसंसदि।&lt;br&gt;&#xA;अमृष्यमाणा सा सीता विवेश ज्वलनं सती ॥ 1.1.80 ॥&lt;br&gt;&#xA;ततोऽग्निवचनात्सीतां ज्ञात्वा विगतकल्मषाम्।&lt;br&gt;&#xA;बभौ रामः सम्प्रहृष्टः पूजितः सर्वदैवतैः ॥ 1.1.81 ॥&lt;br&gt;&#xA;कर्मणा तेन महता त्रैलोक्यं सचराचरम्।&lt;br&gt;&#xA;सदेवर्षिगणं तुष्टं राघवस्य महात्मनः ॥ 1.1.82 ॥&lt;br&gt;&#xA;अभिषिच्य च लङ्कायां राक्षसेन्द्रं विभीषणम्।&lt;br&gt;&#xA;कृतकृत्यस्तदा रामो विज्वरः प्रमुमोद ह ॥ 1.1.83 ॥&lt;br&gt;&#xA;देवताभ्यो वरं प्राप्य समुत्थाप्य च वानरान्।&lt;br&gt;&#xA;अयोध्यां प्रस्थितो रामः पुष्पकेण सुहृद्वृतः ॥ 1.1.84 ॥&lt;br&gt;&#xA;भरद्वाजाश्रमं गत्वा रामः सत्यपराक्रमः।&lt;br&gt;&#xA;भरतस्यान्तिकं रामो हनूमन्तं व्यसर्जयत् ॥ 1.1.85 ॥&lt;br&gt;&#xA;पुनराख्यायिकां जल्पन् सुग्रीवसहितस्तदा।&lt;br&gt;&#xA;पुष्पकं तत्समारुह्य नन्दिग्रामं ययौ तदा ॥ 1.1.86 ॥&lt;br&gt;&#xA;नन्दिग्रामे जटां हित्वा भ्रातृभिस्सहितोऽनघः।&lt;br&gt;&#xA;रामः सीतामनुप्राप्य राज्यं पुनरवाप्तवान् ॥ 1.1.87 ॥&lt;br&gt;&#xA;प्रहृष्टमुदितो लोकस्तुष्टः पुष्टः सुधार्मिकः।&lt;br&gt;&#xA;निरामयो ह्यरोगश्च दुर्भिक्षभयवर्जितः ॥ 1.1.88 ॥&lt;br&gt;&#xA;न पुत्रमरणं किञ्चिद्द्रक्ष्यन्ति पुरुषाः क्वचित्।&lt;br&gt;&#xA;नार्यश्चाविधवा नित्यं भविष्यन्ति पतिव्रताः ॥ 1.1.89 ॥&lt;br&gt;&#xA;न चाग्निजं भयं किञ्चिन्नाप्सु मज्जन्ति जन्तवः ।&lt;br&gt;&#xA;न वातजं भयं किञ्चिन्नापि ज्वरकृतं तथा ।&lt;br&gt;&#xA;न चापि क्षुद्भयं तत्र न तस्करभयं तथा ॥1.1.90॥&lt;br&gt;&#xA;नगराणि च राष्ट्राणि धनधान्ययुतानि च।&lt;br&gt;&#xA;नित्यं प्रमुदिताः सर्वे यथा कृतयुगे तथा ॥ 1.1.91 ॥&lt;br&gt;&#xA;अश्वमेधशतैरिष्ट्वा तथा बहुसुवर्णकैः ।&lt;br&gt;&#xA;गवां कोट्ययुतं दत्त्वा विद्वद्भ्यो विधिपूर्वकम् ।&lt;br&gt;&#xA;असङ्ख्येयं धनं दत्त्वा ब्राह्मणेभ्यो महायशाः ॥1.1.92॥&lt;br&gt;&#xA;राजवंशाञ्छतगुणान् स्थापयिष्यति राघवः।&lt;br&gt;&#xA;चातुर्वर्ण्यं च लोकेऽस्मिन् स्वेस्वे धर्मे नियोक्ष्यति ॥ 1.1.93 ॥&lt;br&gt;&#xA;दशवर्षसहस्राणि दशवर्षशतानि च।&lt;br&gt;&#xA;रामो राज्यमुपासित्वा ब्रह्मलोकं गमिष्यति ॥ 1.1.94 ॥&lt;br&gt;&#xA;इदं पवित्रं पापघ्नं पुण्यं वेदैश्च सम्मितम्।&lt;br&gt;&#xA;यः पठेद्रामचरितं सर्वपापैः प्रमुच्यते ॥ 1.1.95 ॥&lt;br&gt;&#xA;एतदाख्यानमायुष्यं पठन् रामायणं नरः।&lt;br&gt;&#xA;सपुत्रपौत्रः सगणः प्रेत्य स्वर्गे महीयते ॥ 1.1.96 ॥&lt;br&gt;&#xA;पठन् द्विजो वागृषभत्वमीयात्स्यात् क्षत्रियो भूमिपतित्वमीयात्।&lt;br&gt;&#xA;वणिग्जनः पण्यफलत्वमीयाज्जनश्च शूद्रोपि महत्त्वमीयात् ॥ 1.1.97 ॥&lt;/p&gt;</description>
    </item>
    <item>
      <title>००२ ब्रह्मागमनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/01-kathAmukham/002_brahmAgamanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/01-kathAmukham/002_brahmAgamanam/</guid>
      <description>&lt;p&gt;नारदस्य तु तद्वाक्यं श्रुत्वा वाक्यविशारदः।&lt;br&gt;&#xA;पूजयामास धर्मात्मा सहशिष्यो महामुनिः ॥ 1.2.1 ॥&lt;br&gt;&#xA;यथावत्पूजितस्तेन देवर्षिर्नारदस्तदा।&lt;br&gt;&#xA;आपृष्ट्वैवाभ्यनुज्ञातः स जगाम विहायसम् ॥ 1.2.2 ॥&lt;br&gt;&#xA;स मुहूर्तं गते तस्मिन् देवलोकं मुनिस्तदा।&lt;br&gt;&#xA;जगाम तमसातीरं जाह्नव्यास्त्वविदूरतः ॥ 1.2.3 ॥&lt;br&gt;&#xA;स तु तीरं समासाद्य तमसाया मुनिस्तदा।&lt;br&gt;&#xA;शिष्यमाह स्थितं पार्श्वे दृष्ट्वा तीर्थमकर्दमम् ॥ 1.2.4 ॥&lt;br&gt;&#xA;अकर्दममिदं तीर्थं भरद्वाज निशामय।&lt;br&gt;&#xA;रमणीयं प्रसन्नाम्बु सन्मनुष्यमनो यथा ॥ 1.2.5 ॥&lt;br&gt;&#xA;न्यस्यतां कलशस्तात दीयतां वल्कलं मम।&lt;br&gt;&#xA;इदमेवावगाहिष्ये तमसातीर्थमुत्तमम् ॥ 1.2.6 ॥&lt;br&gt;&#xA;एवमुक्ते भरद्वाजो वाल्मीकेन महात्मना।&lt;br&gt;&#xA;प्रायच्छत मुनेस्तस्य वल्कलं नियतो गुरोः ॥ 1.2.7 ॥&lt;br&gt;&#xA;स शिष्यहस्तादादाय वल्कलं नियतेन्द्रियः।&lt;br&gt;&#xA;विचचार ह पश्यंस्तत्सर्वतो विपुलं वनम् ॥ 1.2.8 ॥&lt;br&gt;&#xA;तस्याभ्याशे तु मिथुनं चरन्तमनपायिनम्।&lt;br&gt;&#xA;ददर्श भगवांस्तत्र क्रौञ्चयोश्चारुनिःस्वनम् ॥ 1.2.9 ॥&lt;br&gt;&#xA;तस्मात्तु मिथुनादेकं पुमांसं पापनिश्चयः।&lt;br&gt;&#xA;जघान वैरनिलयो निषादस्तस्य पश्यतः ॥ 1.2.10 ॥&lt;br&gt;&#xA;तं शोणितपरीताङ्गं वेष्टमानं महीतले।&lt;br&gt;&#xA;भार्या तु निहतं दृष्ट्वा रुराव करुणां गिरम् ॥ 1.2.11 ॥&lt;br&gt;&#xA;वियुक्ता पतिना तेन द्विजेन सहचारिणा।&lt;br&gt;&#xA;ताम्रशीर्षेण मत्तेन पत्रिणा सहितेन वै ॥ 1.2.12 ॥&lt;br&gt;&#xA;तथा तु तं द्विजं दृष्ट्वां निषादेन निपातितम्।&lt;br&gt;&#xA;ऋषेर्धर्मात्मनस्तस्य कारुण्यं समपद्यत ॥ 1.2.13 ॥&lt;br&gt;&#xA;ततः करुणवेदित्वादधर्मोऽयमिति द्विजः।&lt;br&gt;&#xA;निशाम्य रुदतीं क्रौञ्चीमिदं वचनमब्रवीत् ॥ 1.2.14 ॥&lt;br&gt;&#xA;मा निषाद प्रतिष्ठां त्वमगमः शाश्वतीः समाः।&lt;br&gt;&#xA;यत्क्रौञ्चमिथुनादेकमवधीः काममोहितम् ॥ 1.2.15 ॥&lt;br&gt;&#xA;तस्यैवं ब्रुवतश्चिन्ता बभूव हृदि वीक्षतः।&lt;br&gt;&#xA;शोकार्तेनास्य शकुनेः किमिदं व्याहृतं मया ॥ 1.2.16 ॥&lt;br&gt;&#xA;चिन्तयन् स महाप्राज्ञश्चकार मतिमान् मतिम्।&lt;br&gt;&#xA;शिष्यं चैवाब्रवीद्वाक्यमिदं स मुनिपुङ्गवः ॥ 1.2.17 ॥&lt;br&gt;&#xA;पादबद्धोऽक्षरसमस्तन्त्रीलयसमन्वितः।&lt;br&gt;&#xA;शोकार्त्तस्य प्रवृत्तो मे श्लोको भवतु नान्यथा ॥ 1.2.18 ॥&lt;br&gt;&#xA;शिष्यस्तु तस्य ब्रुवतो मुनेर्वाक्यमनुत्तमम्।&lt;br&gt;&#xA;प्रतिजग्राह संहृष्टस्तस्य तुष्टोऽभवद्गुरुः ॥ 1.2.19 ॥&lt;br&gt;&#xA;सोऽभिषेकं ततः कृत्वा तीर्थे तस्मिन् यथाविधि।&lt;br&gt;&#xA;तमेव चिन्तयन्नर्थमुपावर्तत वै मुनिः ॥ 1.2.20 ॥&lt;br&gt;&#xA;भरद्वाजस्ततः शिष्यो विनीतः श्रुतवान् मुनेः।&lt;br&gt;&#xA;कलशं पूर्णमादाय पृष्ठतोऽनुजगाम ह ॥ 1.2.21 ॥&lt;br&gt;&#xA;स प्रविश्याश्रमपदं शिष्येण सह धर्मवित्।&lt;br&gt;&#xA;उपविष्टः कथाश्चान्याश्चकार ध्यानमास्थितः ॥ 1.2.22 ॥&lt;br&gt;&#xA;आजगाम ततो ब्रह्मा लोककर्त्ता स्वयं प्रभुः।&lt;br&gt;&#xA;चतुर्मुखो महातेजा द्रष्टुं तं मुनिपुङ्गवम् ॥ 1.2.23 ॥&lt;br&gt;&#xA;वाल्मीकिरथ तं दृष्ट्वा सहसोत्थाय वाग्यतः।&lt;br&gt;&#xA;प्राञ्जलिः प्रयतो भूत्वा तस्थौ परमविस्मितः ॥ 1.2.24 ॥&lt;br&gt;&#xA;पूजयामास तं देवं पाद्यार्घ्यासनवन्दनैः।&lt;br&gt;&#xA;प्रणम्य विधिवच्चैनं पृष्ट्वानामयमव्ययम् ॥ 1.2.25 ॥&lt;br&gt;&#xA;वाल्मीकये महर्षये सन्दिदेशासनं ततः।&lt;br&gt;&#xA;ब्रह्मणा समनुज्ञातः सोऽप्युपाविशदासने ॥ 1.2.26 ॥&lt;br&gt;&#xA;उपविष्टे तदा तस्मिन् साक्षाल्लोकपितामहे।&lt;br&gt;&#xA;तद्गतेनैव मनसा वाल्मीकिर्ध्यानमास्थितः ॥ 1.2.27 ॥&lt;br&gt;&#xA;पापात्मना कृतं कष्टं वैरग्रहणबुद्धिना।&lt;br&gt;&#xA;यस्तादृशं चारुरवं क्रौञ्चं हन्यादकारणात् ॥ 1.2.28 ॥&lt;br&gt;&#xA;शोचन्नेव मुहुः क्रौञ्चीमुपश्लोकमिमं पुनः।&lt;br&gt;&#xA;जगावन्तर्गतमना भूत्वा शोकपरायणः ॥ 1.2.29 ॥&lt;br&gt;&#xA;तमुवाच ततो ब्रह्मा प्रहसन् मुनिपुङ्गवम्।&lt;br&gt;&#xA;श्लोक एव त्वया बद्धो नात्र कार्या विचारणा ॥ 1.2.30 ॥&lt;br&gt;&#xA;मच्छन्दादेव ते ब्रह्मन् प्रवृत्तेयं सरस्वती।&lt;br&gt;&#xA;रामस्य चरितं कृत्स्नं कुरु त्वमृषिसत्तम ॥ 1.2.31 ॥&lt;br&gt;&#xA;धर्मात्मनो गुणवतो लोके रामस्य धीमतः।&lt;br&gt;&#xA;वृत्तं कथय धीरस्य यथा ते नारदाच्छ्रुतम् ॥ 1.2.32 ॥&lt;br&gt;&#xA;रहस्यं च प्रकाशं च यद्वृत्तं तस्य धीमतः।&lt;br&gt;&#xA;रामस्य सहसौमित्रे राक्षसानां च सर्वशः ॥ 1.2.33 ॥&lt;br&gt;&#xA;वैदेह्याश्चैव यद्वृत्तं प्रकाशं यदि वा रहः।&lt;br&gt;&#xA;तच्चाप्यविदितं सर्वं विदितं ते भविष्यति ॥ 1.2.34 ॥&lt;br&gt;&#xA;न ते वागनृता काव्ये काचिदत्र भविष्यति।&lt;br&gt;&#xA;कुरु रामकथां पुण्यां श्लोकबद्धां मनोरमाम् ॥ 1.2.35 ॥&lt;br&gt;&#xA;यावत्स्थास्यन्ति गिरयः सरितश्च महीतले।&lt;br&gt;&#xA;तावद्रामायणकथा लोकेषु प्रचरिष्यति ॥ 1.2.36 ॥&lt;br&gt;&#xA;यावद्रामायणकथा त्वत्कृता प्रचरिष्यति।&lt;br&gt;&#xA;तावदूर्ध्वमधश्च त्वं मल्लोकेषु निवत्स्यसि ॥ 1.2.37 ॥&lt;br&gt;&#xA;इत्युक्त्वा भगवान् ब्रह्मा तत्रैवान्तरधीयत।&lt;br&gt;&#xA;ततः सशिष्यो वाल्मीकिर्मुनिर्विस्मयमाययौ ॥ 1.2.38 ॥&lt;br&gt;&#xA;तस्य शिष्यास्ततः सर्वे जगुः श्लोकमिमं पुनः।&lt;br&gt;&#xA;मुहुर्मुहुः प्रीयमाणाः प्राहुश्च भृशविस्मिताः ॥ 1.2.39 ॥&lt;br&gt;&#xA;समाक्षरैश्चतुर्भिर्यः पादैर्गीतो महर्षिणा।&lt;br&gt;&#xA;सोऽनुव्याहरणाद्भूयः श्लोकः श्लोकत्वमागतः ॥ 1.2.40 ॥&lt;br&gt;&#xA;तस्य बुद्धिरियं जाता वाल्मीकेर्भावितात्मनः।&lt;br&gt;&#xA;कृत्स्नं रामायणं काव्यमीदृशैः करवाण्यहम् ॥ 1.2.41 ॥&lt;br&gt;&#xA;उदारवृत्तार्थपदैर्मनोरमैस्ततः स रामस्य चकार कीर्तिमान्।&lt;br&gt;&#xA;समाक्षरैः श्लोकशतैर्यशस्विनो यशस्करं काव्यमुदारधीर्मुनिः ॥ 1.2.42 ॥&lt;br&gt;&#xA;तदुपगतसमाससन्धियोगं सममधुरोपनतार्थवाक्यबद्धम्।&lt;br&gt;&#xA;रघुवरचरितं मुनिप्रणीतं दशशिरसश्च वधं निशामयध्वम् ॥ 1.2.43 ॥&lt;/p&gt;</description>
    </item>
    <item>
      <title>००३ सङ्क्षिप्तरामकथा</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/01-kathAmukham/003_sanxiptarAmakathA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/01-kathAmukham/003_sanxiptarAmakathA/</guid>
      <description>&lt;p&gt;श्रुत्वा वस्तु समग्रं तद्धर्मात्मा धर्मसंहितम्।&lt;br&gt;&#xA;व्यक्तमन्वेषते भूयो यद्वृत्तं तस्य धीमतः ॥ 1.3.1 ॥&lt;br&gt;&#xA;उपस्पृश्योदकं सम्यङ्मुनिः स्थित्वा कृताञ्जलिः।&lt;br&gt;&#xA;प्राचीनाग्रेषु दर्भेषु धर्मेणान्वेषत गतिम् ॥ 1.3.2 ॥&lt;br&gt;&#xA;रामलक्ष्मणसीताभी राज्ञा दशरथेन च।&lt;br&gt;&#xA;सभार्येण सराष्ट्रेण यत् प्राप्तं तत्र तत्त्वतः ॥ 1.3.3 ॥&lt;br&gt;&#xA;हसितं भाषितं चैवं गतिर्या यच्च चेष्टितम्।&lt;br&gt;&#xA;तत्सर्वं धर्मवीर्येण यथावत् सम्प्रपश्यति ॥ 1.3.4 ॥&lt;br&gt;&#xA;स्त्रीतृतीयेन च तथा यत्प्राप्तं चरता वने।&lt;br&gt;&#xA;सत्यसन्धेन रामेण तत्सर्वं चान्ववेक्षितम् ॥ 1.3.5 ॥&lt;br&gt;&#xA;ततः पश्यति धर्मात्मा तत्सर्वं योगमास्थितः।&lt;br&gt;&#xA;पुरा यत्तत्र निर्वृत्तं पाणावामलकं यथा ॥ 1.3.6 ॥&lt;br&gt;&#xA;तत्सर्वं तत्त्वतो दृष्ट्वा धर्मेण स महाद्युतिः।&lt;br&gt;&#xA;अभिरामस्य रामस्य चरितं कर्त्तुमुद्यतः ॥ 1.3.7 ॥&lt;br&gt;&#xA;कामार्थगुणसंयुक्तं धर्मार्थगुणविस्तरम्।&lt;br&gt;&#xA;समुद्रमिव रत्नाढ्यं सर्वश्रुतिमनोहरम् ॥ 1.3.8 ॥&lt;br&gt;&#xA;स यथा कथितं पूर्वं नारदेन महर्षिणा।&lt;br&gt;&#xA;रघुवंशस्य चरितं चकार भगवानृषिः ॥ 1.3.9 ॥&lt;br&gt;&#xA;जन्म रामस्य सुमहद्वीर्यं सर्वानुकूलताम्।&lt;br&gt;&#xA;लोकस्य प्रियतां क्षान्तिं सौम्यतां सत्यशीलताम् ॥ 1.3.10 ॥&lt;br&gt;&#xA;नानाचित्रकथाश्चान्या विश्वामित्रसमागमे।&lt;br&gt;&#xA;जानक्याश्च विवाहं च धनुषश्च विभेदनम् ॥ 1.3.11 ॥&lt;br&gt;&#xA;रामरामविवादं च गुणान् दाशरथेस्तथा।&lt;br&gt;&#xA;तथाभिषेकं रामस्य कैकेय्या दुष्टभावताम् ॥ 1.3.12 ॥&lt;br&gt;&#xA;विघातं चाभिषेकस्य रामस्य च विवासनम्।&lt;br&gt;&#xA;राज्ञः शोकविलापं च परलोकस्य चाश्रयम् ॥ 1.3.13 ॥&lt;br&gt;&#xA;प्रकृतीनां विषादं च प्रकृतीनां विसर्जनम्।&lt;br&gt;&#xA;निषादाधिपसंवादं सूतोपावर्तनं तथा ॥ 1.3.14 ॥&lt;br&gt;&#xA;गङ्गायाश्चापि सन्तारं भरद्वाजस्य दर्शनम्।&lt;br&gt;&#xA;भरद्वाजाभ्यनुज्ञानाच्चित्रकूटस्य दर्शनम् ॥ 1.3.15 ॥&lt;br&gt;&#xA;वास्तुकर्म विवेशं च भरतागमनं तथा।&lt;br&gt;&#xA;प्रसादनं च रामस्य पितुश्च सलिलक्रियाम् ॥ 1.3.16 ॥&lt;br&gt;&#xA;पादुकाग्र्याभिषेकं च नन्दिग्रामनिवासनम्।&lt;br&gt;&#xA;दण्डकारण्यगमनं विराधस्य वधं तथा ॥ 1.3.17 ॥&lt;br&gt;&#xA;दर्शनं शरभङ्गस्य सुतीक्ष्णेनाभिसङ्गमम्।&lt;br&gt;&#xA;अनसूयासहास्यामप्यङ्गरागस्य चार्पणम् ॥ 1.3.18 ॥&lt;br&gt;&#xA;अगस्त्यदर्शनं चैव शूर्पणख्याश्च दर्शनम्।&lt;br&gt;&#xA;शूर्पणख्याश्च संवादं विरूपकरणं तथा ॥ 1.3.19 ॥&lt;br&gt;&#xA;वधं खरत्रिशिरसोरुत्थानं रावणस्य च ॥ 1.3.20 ॥&lt;br&gt;&#xA;मारीचस्य वधं चैव वैदेह्या हरणं तथा।&lt;br&gt;&#xA;राघवस्य विलापं च गृध्रराजनिबर्हणम् ॥ 1.3.21 ॥&lt;br&gt;&#xA;शबर्या दर्शनं चैव हनूमद्दर्शनं तथा।&lt;br&gt;&#xA;विलापं चैव पम्पायां राघवस्य महात्मनः ॥ 1.3.22 ॥&lt;br&gt;&#xA;ऋश्यमूकस्य गमनं सुग्रीवेण समागमम्।&lt;br&gt;&#xA;प्रत्ययोत्पादनं सख्यं वालिसुग्रीवविग्रहम् ॥ 1.3.23 ॥&lt;br&gt;&#xA;वालिप्रमथनं चैव सुग्रीवप्रतिपादनम्।&lt;br&gt;&#xA;ताराविलापं समयं वर्षरात्रनिवासनम् ॥ 1.3.24 ॥&lt;br&gt;&#xA;कोपं राघवसिंहस्य बलानामुपसङ्ग्रहम्।&lt;br&gt;&#xA;दिशः प्रस्थापनं चैव पृथिव्याश्च निवेदनम् ॥ 1.3.25 ॥&lt;br&gt;&#xA;अङ्गुलीयकदानं च ऋक्षस्य बिलदर्शनम्।&lt;br&gt;&#xA;प्रायोपवेशनं चैव सम्पातेश्चैव दर्शनम् ॥ 1.3.26 ॥&lt;br&gt;&#xA;पर्वतारोहणं चैव सागरस्य च लङ्घनम्।&lt;br&gt;&#xA;समुद्रवचनाच्चैव मैनाकस्य च दर्शनम् ॥ 1.3.27 ॥&lt;br&gt;&#xA;सिंहिकायाश्च निधनं लङ्कामलयदर्शनम्।&lt;br&gt;&#xA;रात्रौ लङ्काप्रवेशं च एकस्य च विचिन्तनम् ॥ 1.3.28 ॥&lt;br&gt;&#xA;आपानभूमिगमनमवरोधस्य दर्शनम्।&lt;br&gt;&#xA;दर्शनं रावणस्यापि पुष्पकस्य च दर्शनम् ॥ 1.3.29 ॥&lt;br&gt;&#xA;अशोकवनिकायानं सीतायाश्चैव दर्शनम्।&lt;br&gt;&#xA;अभिज्ञानप्रदानं च सीतायाश्चाभिभाषणम् ॥ 1.3.30 ॥&lt;br&gt;&#xA;राक्षसीतर्जनं चैव त्रिजटास्वप्नदर्शनम्।&lt;br&gt;&#xA;मणिप्रदानं सीताया वृक्षभङ्गं तथैव च ॥ 1.3.31 ॥&lt;br&gt;&#xA;राक्षसीविद्रवं चैव किङ्कराणां निबर्हणम्।&lt;br&gt;&#xA;ग्रहणं वायुसूनोश्च लङ्कादाहाभिगर्जनम् ॥ 1.3.32 ॥&lt;br&gt;&#xA;प्रतिप्लवनमेवाथ मधूनां हरणं तथा।&lt;br&gt;&#xA;राघवाश्वासनं चैव मणिनिर्यातनं तथा ॥ 1.3.33 ॥&lt;br&gt;&#xA;सङ्गमं च समुद्रेण नलसेतोश्च बन्धनम्।&lt;br&gt;&#xA;प्रतारं च समुद्रस्य रात्रौ लङ्कावरोधनम् ॥ 1.3.34 ॥&lt;br&gt;&#xA;विभीषणेन संसर्गं वधोपायनिवेदनम्।&lt;br&gt;&#xA;कुम्भकर्णस्य निधनं मेघनादनिबर्हणम् ॥ 1.3.35 ॥&lt;br&gt;&#xA;रावणस्य विनाशं च सीतावाप्तिमरेः पुरे।&lt;br&gt;&#xA;विभीषणाभिषेकं च पुष्पकस्य च दर्शनम् ॥ 1.3.36 ॥&lt;br&gt;&#xA;रामाभिषेकाभ्युदयं सर्वसैन्यविसर्जनम्।&lt;br&gt;&#xA;स्वराष्ट्ररञ्जनं चैव वैदेह्याश्च विसर्जनम् ॥ 1.3.37 ॥&lt;br&gt;&#xA;अनागतं च यत्किञ्चिद्रामस्य वसुधातले।&lt;br&gt;&#xA;तच्चकारोत्तरे काव्ये वाल्मीकिर्भगवानृषिः ॥ 1.3.38 ॥&lt;/p&gt;</description>
    </item>
    <item>
      <title>००४ रामायणगानम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/01-kathAmukham/004_rAmAyaNagAnam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/01-kathAmukham/004_rAmAyaNagAnam/</guid>
      <description>&lt;p&gt;प्राप्तराज्यस्य रामस्य वाल्मीकिर्भगवानृषिः।&lt;br&gt;&#xA;चकार चरितं कृत्स्नं विचित्रपदमात्मवान् ॥ 1.4.1 ॥&lt;br&gt;&#xA;चतुर्विंशत्सहस्राणि श्लोकानामुक्तवानृषिः।&lt;br&gt;&#xA;तथा सर्गशतान् पञ्च षट्काण्डानि तथोत्तरम् ॥ 1.4.2 ॥&lt;br&gt;&#xA;कृत्वापि तन्महाप्राज्ञः सभविष्यं सहोत्तरम्।&lt;br&gt;&#xA;चिन्तयामास को न्वेतत्प्रयुञ्जीयादिति प्रभुः ॥ 1.4.3 ॥&lt;br&gt;&#xA;तस्य चिन्तयमानस्य महर्षेर्भावितात्मनः।&lt;br&gt;&#xA;अगृह्णीतां ततः पादौ मुनिवेषौ कुशीलवौ ॥ 1.4.4 ॥&lt;br&gt;&#xA;कुशीलवौ तु धर्मज्ञौ राजपुत्रौ यशस्विनौ।&lt;br&gt;&#xA;भ्रातरौ स्वरसम्पन्नौ ददर्शाश्रमवासिनौ ॥ 1.4.5 ॥&lt;br&gt;&#xA;स तु मेधाविनौ दृष्ट्वा वेदेषु परिनिष्ठितौ।&lt;br&gt;&#xA;वेदोपबृंहणार्थाय तावग्राहयत प्रभुः ॥ 1.4.6 ॥&lt;br&gt;&#xA;काव्यं रामायणं कृत्स्नं सीतायाश्चरितं महत्।&lt;br&gt;&#xA;पौलस्त्यवधमित्येव चकार चरितव्रतः ॥ 1.4.7 ॥&lt;br&gt;&#xA;पाठ्ये गेये च मधुरं प्रमाणैस्त्रिभिरन्वितम्।&lt;br&gt;&#xA;जातिभिः सप्तभिर्बद्धं तन्त्रीलयसमन्वितम् ॥ 1.4.8 ॥&lt;br&gt;&#xA;रसैः शृङ्गारकारुण्यहास्यवीरभयानकैः।&lt;br&gt;&#xA;रौद्रादिभिश्च संयुक्तं काव्यमेतदगायताम् ॥ 1.4.9 ॥&lt;br&gt;&#xA;तौ तु गान्धर्वतत्त्वज्ञौ मूर्च्छनास्थानकोविदौ।&lt;br&gt;&#xA;भ्रातरौ स्वरसम्पन्नौ गन्धर्वाविव रूपिणौ ॥ 1.4.10 ॥&lt;br&gt;&#xA;रूपलक्षणसम्पन्नौ मधुरस्वरभाषिणौ।&lt;br&gt;&#xA;बिम्बादिवोत्थितौ बिम्बौ रामदेहात्तथापरौ ॥ 1.4.11 ॥&lt;br&gt;&#xA;तौ राजपुत्रौ कार्त्स्न्येन धर्म्यमाख्यानमुत्तमम्।&lt;br&gt;&#xA;वाचोविधेयं तत्सर्वं कृत्वा काव्यमनिन्दितौ ॥ 1.4.12 ॥&lt;br&gt;&#xA;यथोपदेशं तत्त्वज्ञौ जगतुस्तौ समाहितौ।&lt;br&gt;&#xA;महात्मानौ महाभागौ सर्वलक्षणलक्षितौ ॥ 1.4.13 ॥&lt;br&gt;&#xA;तौ कदाचित्समेतानामृषीणां भावितात्मनाम्।&lt;br&gt;&#xA;आसीनानां समीपस्थाविदं काव्यमगायताम् ॥ 1.4.14 ॥&lt;br&gt;&#xA;तच्छ्रुत्वा मुनयः सर्वे बाष्पपर्याकुलेक्षणाः।&lt;br&gt;&#xA;साधु साध्विति तावूचुः परं विस्मयमागताः ॥ 1.4.15 ॥&lt;br&gt;&#xA;ते प्रीतमनसः सर्वे मुनयो धर्मवत्सलाः।&lt;br&gt;&#xA;प्रशशंसुः प्रशस्तव्यौ गायमानौ कुशीलवौ ॥ 1.4.16 ॥&lt;br&gt;&#xA;अहो गीतस्य माधुर्यं श्लोकानां च विशेषतः।&lt;br&gt;&#xA;चिरनिर्वृत्तमप्येतत्प्रत्यक्षमिव दर्शितम् ॥ 1.4.17 ॥&lt;br&gt;&#xA;प्रविश्य तावुभौ सुष्ठु तदा भावमगायताम्।&lt;br&gt;&#xA;सहितौ मधुरं रक्तं सम्पन्नं स्वरसम्पदा ॥ 1.4.18 ॥&lt;br&gt;&#xA;एवं प्रशस्यमानौ तौ तपःश्लाघ्यैर्महात्मभिः।&lt;br&gt;&#xA;संरक्ततरमत्यर्थं मधुरं तावगायताम् ॥ 1.4.19 ॥&lt;br&gt;&#xA;प्रीतः कश्चिन्मुनिस्ताभ्यां संस्थितः कलशं ददौ।&lt;br&gt;&#xA;प्रसन्नो वल्कले कश्चिद्ददौ ताभ्यां महायशाः ॥ 1.4.20 ॥&lt;br&gt;&#xA;आश्चर्यमिदमाख्यानं मुनिना सम्प्रकीर्तितम्।&lt;br&gt;&#xA;परं कवीनामाधारं समाप्तं च यथाक्रमम् ॥ 1.4.21 ॥&lt;br&gt;&#xA;अभिगीतमिदं गीतं सर्वगीतेषु कोविदौ।&lt;br&gt;&#xA;आयुष्यं पुष्टिजनकं सर्वश्रुतिमनोहरम् ॥ 1.4.22 ॥&lt;br&gt;&#xA;प्रशस्यमानौ सर्वत्र कदाचित्तत्र गायकौ।&lt;br&gt;&#xA;रथ्यासु राजमार्गेषु ददर्श भरताग्रजः ॥ 1.4.23 ॥&lt;br&gt;&#xA;स्ववेश्म चानीय ततो भ्रातरौ च कुशीलवौ।&lt;br&gt;&#xA;पूजयामास पूजार्हौ रामः शत्रुनिबर्हणः ॥ 1.4.24 ॥&lt;br&gt;&#xA;आसीनः काञ्चने दिव्ये स च सिंहासने प्रभुः।&lt;br&gt;&#xA;उपोपविष्टः सचिवैर्भ्रातृभिश्च परन्तपः ॥ 1.4.25 ॥&lt;br&gt;&#xA;दृष्ट्वा तु रूपसम्पन्नौ तावुभौ नियतस्तदा।&lt;br&gt;&#xA;उवाच लक्ष्मणं रामः शत्रुघ्नं भरतं तथा ॥ 1.4.26 ॥&lt;br&gt;&#xA;श्रूयतामिदमाख्यानमनयोर्देववर्चसोः।&lt;br&gt;&#xA;विचित्रार्थपदं सम्यग्गायिनौ तावचोदयत् ॥ 1.4.27 ॥&lt;br&gt;&#xA;तौ चापि मधुरं रक्तं स्वञ्चितायतनिःस्वनम्।&lt;br&gt;&#xA;तन्त्रीलयवदत्यर्थं विश्रुतार्थमगायताम् ॥ 1.4.28 ॥&lt;br&gt;&#xA;ह्लादयत् सर्वगात्राणि मनांसि हृदयानि च।&lt;br&gt;&#xA;श्रोत्राश्रयसुखं गेयं तद्बभौ जनसंसदि ॥ 1.4.29 ॥&lt;br&gt;&#xA;इमौ मुनी पार्थिवलक्षणान्वितौ कुशीलवौ चैव महातपस्विनौ।&lt;br&gt;&#xA;ममापि तद् भूतिकरं प्रवक्ष्यते महानुभावं चरितं निबोधत ॥ 1.4.30 ॥&lt;br&gt;&#xA;ततस्तु तौ रामवचः प्रचोदितावगायतां मार्गविधानसम्पदा।&lt;br&gt;&#xA;स चापि रामः परिषद्गतः शनैर्बुभूषयासक्तमना बभूव ह ॥ 1.4.31 ॥&lt;/p&gt;</description>
    </item>
  </channel>
</rss>
