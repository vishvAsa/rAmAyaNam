<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/01/</link>
    <description>Recent content in &#43;०१ on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/01/index.xml" rel="self" type="application/rss+xml" />
    <item>
      <title>०३१ मिथिला-प्रस्थानम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/01/031_mithilA-prasthAnam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/01/031_mithilA-prasthAnam/</guid>
      <description>&lt;p&gt;अथ तां रजनीं तत्र कृतार्थौ रामलक्ष्मणौ।&lt;br&gt;&#xA;ऊषतुर्मुदितौ वीरौ प्रहृष्टेनान्तरात्मना ॥ 1.31.1 ॥&lt;br&gt;&#xA;प्रभातायां तु शर्वर्यां कृतपौर्वाह्णिकक्रियौ।&lt;br&gt;&#xA;विश्वामित्रं मुनींश्चान्यान् सहितावभिजग्मतुः ॥ 1.31.2 ॥&lt;br&gt;&#xA;अभिवाद्य मुनिश्रेष्ठं ज्वलन्तमिव पावकम्।&lt;br&gt;&#xA;ऊचतुर्मधुरोदारं वाक्यं मधुरभाषिणौ ॥ 1.31.3 ॥&lt;br&gt;&#xA;इमौ स्म मुनिशार्दूल किङ्करौ समुपस्थितौ।&lt;br&gt;&#xA;आज्ञापय यथेष्टं वै शासनं करवाव किम् ॥ 1.31.4 ॥&lt;br&gt;&#xA;एवमुक्तास्ततस्ताभ्यां सर्व एव महर्षयः।&lt;br&gt;&#xA;विश्वामित्रं पुरस्कृत्य रामं वचनमब्रुवन् ॥ 1.31.5 ॥&lt;br&gt;&#xA;मैथिलस्य नरश्रेष्ठ जनकस्य भविष्यति।&lt;br&gt;&#xA;यज्ञः परमधर्मिष्ठस्तस्य यास्यामहे वयम् ॥ 1.31.6 ॥&lt;br&gt;&#xA;त्वं चैव नरशार्दूल सहास्माभिर्गमिष्यसि।&lt;br&gt;&#xA;अद्भुतं धनुरत्नं च तत्र तद्द्रष्टुमर्हसि ॥ 1.31.7 ॥&lt;br&gt;&#xA;तद्धि पूर्वं नरश्रेष्ठ दत्तं सदसि दैवतैः।&lt;br&gt;&#xA;अप्रमेयबलं घोरं मखे परमभास्वरम् ॥ 1.31.8 ॥&lt;br&gt;&#xA;नास्य देवा न गन्धर्वा नासुरा न च राक्षसाः।&lt;br&gt;&#xA;कर्तुमारोपणं शक्ता न कथञ्चन मानुषाः ॥ 1.31.9 ॥&lt;br&gt;&#xA;धनुषस्तस्य वीर्यं तु जिज्ञासन्तो महीक्षितः।&lt;br&gt;&#xA;न शेकुरारोपयितुं राजपुत्रा महाबलाः ॥ 1.31.10 ॥&lt;br&gt;&#xA;तद्धनुर्नरशार्दूल मैथिलस्य महात्मनः।&lt;br&gt;&#xA;तत्र द्रक्ष्यसि काकुत्स्थ यज्ञं चाद्भुतदर्शनम् ॥ 1.31.11 ॥&lt;br&gt;&#xA;तद्धि यज्ञफलं तेन मैथिलेनोत्तमं धनुः।&lt;br&gt;&#xA;याचितं नरशार्दूल सुनाभं सर्वदैवतैः ॥ 1.31.12 ॥&lt;br&gt;&#xA;आयागभूतं नृपतेस्तस्य वेश्मनि राघव।&lt;br&gt;&#xA;अर्चितं विविधैर्गन्धैर्माल्यैश्चागरुगन्धिभिः ॥ 1.31.13 ॥&lt;br&gt;&#xA;एवमुक्त्वा मुनिवरः प्रस्थानमकरोत्तदा।&lt;br&gt;&#xA;सर्षिसङ्घः सकाकुत्स्थ आमन्त्र्य वनदेवताः ॥ 1.31.14 ॥&lt;br&gt;&#xA;स्वस्ति वोऽस्तु गमिष्यामि सिद्धः सिद्धाश्रमादहम्।&lt;br&gt;&#xA;उत्तरे जाह्नवीतीरे हिमवन्तं शिलोच्चयम् ॥ 1.31.15 ॥&lt;br&gt;&#xA;प्रदक्षिणं ततः कृत्वा सिद्धाश्रममनुत्तमम्।&lt;br&gt;&#xA;उत्तरां दिशमुद्दिश्य प्रस्थातुमुपचक्रमे ॥ 1.31.16 ॥&lt;br&gt;&#xA;तं प्रयान्तं मुनिवरमन्वयादनुसारिणम्।&lt;br&gt;&#xA;शकटीशतमात्रं च प्रायेण ब्रह्मवादिनाम् ॥ 1.31.17 ॥&lt;br&gt;&#xA;मृगपक्षिगणाश्चैव सिद्धाश्रमनिवासिनः।&lt;br&gt;&#xA;अनुजग्मुर्महात्मानं विश्वामित्रं महामुनिम् ॥ 1.31.18 ॥&lt;br&gt;&#xA;निवर्तयामास ततः पक्षिसङ्घान् मृगानपि ॥ 1.31.19 ॥&lt;br&gt;&#xA;ते गत्वा दूरमध्वानं लम्बमाने दिवाकरे।&lt;br&gt;&#xA;वासं चक्रुर्मुनिवराः शोणाकूले समागताः ॥ 1.31.20 ॥&lt;br&gt;&#xA;तेऽस्तङ्गते दिनकरे स्नात्वा हुतहुताशनाः।&lt;br&gt;&#xA;विश्वामित्रं पुरस्कृत्य निषेदुरमितौजसः ॥ 1.31.21 ॥&lt;br&gt;&#xA;रामोऽपि सह सौमित्रिर्मुनींस्तानभिपूज्य च।&lt;br&gt;&#xA;अग्रतो निषसादाथ विश्वामित्रस्य धीमतः ॥ 1.31.22 ॥&lt;br&gt;&#xA;अथ रामो महातेजा विश्वामित्रं महामुनिम्।&lt;br&gt;&#xA;पप्रच्छ नरशार्दूलः कौतूहलसमन्वितः ॥ 1.31.23 ॥&lt;br&gt;&#xA;भगवन् कस्य देशोऽयं समृद्धवनशोभितः।&lt;br&gt;&#xA;श्रोतुमिच्छामि भद्रं ते वक्तुमर्हसि तत्त्वतः ॥ 1.31.24 ॥&lt;br&gt;&#xA;चोदितो रामवाक्येन कथयामास सुव्रतः।&lt;br&gt;&#xA;तस्य देशस्य निखिलमृषिमध्ये महातपाः ॥ 1.31.25 ॥&lt;/p&gt;</description>
    </item>
    <item>
      <title>०३२ कैशिकवंशकथा</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/01/032_kaishikavaMshakathA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/01/032_kaishikavaMshakathA/</guid>
      <description>&lt;p&gt;ब्रह्मयोनिर्महानासीत् कुशो नाम महातपाः।&lt;br&gt;&#xA;अक्लिष्टव्रतधर्मज्ञः सज्जनप्रतिपूजकः ॥ 1.32.1 ॥&lt;br&gt;&#xA;वैदर्भ्यां जनयामास सदृशांश्चतुरः सुतान्।&lt;br&gt;&#xA;कुशाम्बं कुशनाभं च आधूर्तरजसं वसुम् ॥ 1.32.2 ॥&lt;br&gt;&#xA;दीप्तियुक्तान् महोत्साहान् क्षत्रधर्मचिकीर्षया।&lt;br&gt;&#xA;तानुवाच कुशः पुत्रान् धर्मिष्ठान् सत्यवादिनः ॥ 1.32.3 ॥&lt;br&gt;&#xA;ऋषेस्तु वचनं श्रुत्वा चत्वारो लोकसम्मताः।&lt;br&gt;&#xA;निवेशं चक्रिरे सर्वे पुराणां नृवरास्तदा ॥ 1.32.4 ॥&lt;br&gt;&#xA;कुशाम्बस्तु महातेजाः कौशाम्बीमकरोत्पुरीम्।&lt;br&gt;&#xA;कुशनाभस्तु धर्मात्मा पुरं चक्रे महोदयम् ॥ 1.32.5 ॥&lt;br&gt;&#xA;आधूर्तरजसो राम धर्मारण्यं महीपतिः।&lt;br&gt;&#xA;चक्रे पुरवरं राजा वसुश्चक्रे गिरिव्रजम् ॥ 1.32.6 ॥&lt;br&gt;&#xA;एषा वसुमती राम वसोस्तस्य महात्मनः।&lt;br&gt;&#xA;एते शैलवराः पञ्च प्रकाशन्ते समन्ततः ॥ 1.32.7 ॥&lt;br&gt;&#xA;सुमागधी नदी रम्या मगधान् विश्रुता ययौ।&lt;br&gt;&#xA;पञ्चानां शैलमुख्यानां मध्ये मालेव शोभते ॥ 1.32.8 ॥&lt;br&gt;&#xA;सैषा हि मागधी राम वसोस्तस्य महात्मनः।&lt;br&gt;&#xA;पूर्वाभिचरिता राम सुक्षेत्रा सस्यमालिनी ॥ 1.32.9 ॥&lt;br&gt;&#xA;कुशनाभस्तु राजर्षिः कन्याशतमनुत्तमम्।&lt;br&gt;&#xA;जनयामास धर्मात्मा घृताच्यां रघुनन्दन ॥ 1.32.10 ॥&lt;br&gt;&#xA;तास्तु यौवनशालिन्यो रूपवत्यः स्वलङ्कृताः।&lt;br&gt;&#xA;उद्यानभूमिमागम्य प्रावृषीव शतह्रदाः ॥ 1.32.11 ॥&lt;br&gt;&#xA;गायन्त्यो नृत्यमानाश्च वादयन्त्यश्च सर्वशः।&lt;br&gt;&#xA;आमोदं परमं जग्मुर्वराभरणभूषिताः ॥ 1.32.12 ॥&lt;br&gt;&#xA;अथ ताश्चारुसर्वाङ्ग्यो रूपेणाप्रतिमा भुवि।&lt;br&gt;&#xA;उद्यानभूमिमागम्य तारा इव घनान्तरे ॥ 1.32.13 ॥&lt;br&gt;&#xA;ताः सर्वगुणसम्पन्ना रूपयौवनसंयुताः।&lt;br&gt;&#xA;दृष्ट्वा सर्वात्मको वायुरिदं वचनमब्रवीत् ॥ 1.32.14 ॥&lt;br&gt;&#xA;अहं वः कामये सर्वा भार्या मम भविष्यथ।&lt;br&gt;&#xA;मानुषस्त्यज्यतां भावो दीर्घमायुरवाप्स्यथ ॥ 1.32.15 ॥&lt;br&gt;&#xA;चलं हि यौवनं नित्यं मानुषेषु विशेषतः।&lt;br&gt;&#xA;अक्षयं यौवनं प्राप्ता अमर्यश्च भविष्यथ ॥ 1.32.16 ॥&lt;br&gt;&#xA;तस्य तद्वचनं श्रुत्वा वायोरक्लिष्टकर्मणः।&lt;br&gt;&#xA;अपहास्य ततो वाक्यं कन्याशतमथाब्रवीत् ॥ 1.32.17 ॥&lt;br&gt;&#xA;अन्तश्चरसि भूतानां सर्वेषां त्वं सुरोत्तम।&lt;br&gt;&#xA;प्रभावज्ञाः स्म ते सर्वाः किमस्मानवमन्यसे ॥ 1.32.18 ॥&lt;br&gt;&#xA;कुशनाभसुताः सर्वाः समर्थास्त्वां सुरोत्तम।&lt;br&gt;&#xA;स्थानाच्च्यावयितुं देवं रक्षामस्तु तपो वयम् ॥ 1.32.19 ॥&lt;br&gt;&#xA;माभूत्स कालो दुर्मेधः पितरं सत्यवादिनम्।&lt;br&gt;&#xA;नावमन्यस्व धर्मेण स्वयं वरमुपास्महे ॥ 1.32.20 ॥&lt;br&gt;&#xA;पिता हि प्रभुरस्माकं दैवतं परमं हि नः।&lt;br&gt;&#xA;यस्य नो दास्यति पिता स नो भर्ता भविष्यति ॥ 1.32.21 ॥&lt;br&gt;&#xA;तासां तद्वचनं श्रुत्वा वायुः परमकोपनः।&lt;br&gt;&#xA;प्रविश्य सर्वगात्राणि बभञ्ज भगवान् प्रभुः ॥ 1.32.22 ॥&lt;br&gt;&#xA;ताः कन्याः वायुना भग्ना विविशुर्नृपतेर्गृहम्।&lt;br&gt;&#xA;प्रापतन् भुवि सम्भ्रान्ताः सलज्जाः साश्रुलोचनाः ॥ 1.32.23 ॥&lt;br&gt;&#xA;स च ता दयिता दीनाः कन्याः परमशोभनाः।&lt;br&gt;&#xA;दृष्ट्वा भग्नास्तदा राजा सम्भ्रान्त इदमब्रवीत् ॥ 1.32.24 ॥&lt;br&gt;&#xA;किमिदं कथ्यतां पुत्र्यः को धर्ममवमन्यते।&lt;br&gt;&#xA;कुब्जाः केन कृताः सर्वा वेष्टन्त्यो नाभिभाषथ ॥ 1.32.25 ॥&lt;br&gt;&#xA;एवं राजा विनिश्वस्य समाधिं सन्दधे ततः ॥ 1.32.26 ॥&lt;/p&gt;</description>
    </item>
    <item>
      <title>०३३ कुशनाभकन्योद्वाहः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/01/033_kushanAbhakanyodvAhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/01/033_kushanAbhakanyodvAhaH/</guid>
      <description>&lt;p&gt;तस्य तद्वचनं श्रुत्वा कुशनाभस्य धीमतः।&lt;br&gt;&#xA;शिरोमिश्चरणौ स्पृष्ट्वा कन्याशतमभाषत ॥ 1.33.1 ॥&lt;br&gt;&#xA;वायुः सर्वात्मको राजन् प्रधर्षयितुमिच्छति।&lt;br&gt;&#xA;अशुभं मार्गमास्थाय न धर्मं प्रत्यवेक्षते ॥ 1.33.2 ॥&lt;br&gt;&#xA;पितृमत्यः स्म भद्रं ते स्वच्छन्दे न वयं स्थिताः।&lt;br&gt;&#xA;पितरं नो वृणीष्व त्वं यदि नो दास्यते तव ॥ 1.33.3 ॥&lt;br&gt;&#xA;तेन पापानुबन्धेन वचनं न प्रतीच्छता।&lt;br&gt;&#xA;एवं ब्रुवन्त्यः सर्वाः स्म वायुना निहता भृशम् ॥ 1.33.4 ॥&lt;br&gt;&#xA;तासां तद्वचनं श्रुत्वा राजा परमधार्मिकः।&lt;br&gt;&#xA;प्रत्युवाच महातेजाः कन्याशतमनुत्तमम् ॥ 1.33.5 ॥&lt;br&gt;&#xA;क्षान्तं क्षमावतां पुत्र्यः कर्तव्यं सुमहत्कृतम्।&lt;br&gt;&#xA;ऐकमत्यमुपागम्य कुलं चावेक्षितं मम ॥ 1.33.6 ॥&lt;br&gt;&#xA;अलङ्कारो हि नारीणां क्षमा तु पुरुषस्य वा ॥ 1.33.7 ॥&lt;br&gt;&#xA;दुष्करं तद्धि वः क्षान्तं त्रिदशेषु विशेषतः।&lt;br&gt;&#xA;यादृशी वः क्षमा पुत्र्यः सर्वासामविशेषतः ॥ 1.33.8 ॥&lt;br&gt;&#xA;क्षमा दानं क्षमा सत्यं क्षमा यज्ञश्च पुत्रिकाः।&lt;br&gt;&#xA;क्षमा यशः क्षमा धर्मः क्षमया विष्ठितं जगत् ॥ 1.33.9 ॥&lt;br&gt;&#xA;मन्त्रज्ञो मन्त्रयामास प्रदानं सह मन्त्रिभिः।&lt;br&gt;&#xA;देशकालौ प्रदानस्य सदृशे प्रतिपादनम् ॥ 1.33.10 ॥&lt;br&gt;&#xA;एतस्मिन्नेव काले तु चूली नाम महामुनिः।&lt;br&gt;&#xA;ऊर्ध्वरेताः शुभाचारो ब्राह्मं तप उपागमत् ॥ 1.33.11 ॥&lt;br&gt;&#xA;तप्यन्तं तमृषिं तत्र गन्धर्वी पर्युपासते।&lt;br&gt;&#xA;सोमदा नाम भद्रं ते ऊर्मिलातनया तदा ॥ 1.33.12 ॥&lt;br&gt;&#xA;सा च तं प्रणता भूत्वा शुश्रूषणपरायणा।&lt;br&gt;&#xA;उवास काले धर्मिष्ठा तस्यास्तुष्टोऽभवद्गुरुः ॥ 1.33.13 ॥&lt;br&gt;&#xA;स च तां काल योगेन प्रोवाच रघुनन्दन।&lt;br&gt;&#xA;परितुष्टोऽस्मि भद्रं ते किं करोमि तव प्रियम् ॥ 1.33.14 ॥&lt;br&gt;&#xA;परितुष्टं मुनिं ज्ञात्वा गन्धर्वी मधुरस्वरा।&lt;br&gt;&#xA;उवाच परमप्रीता वाक्यज्ञा वाक्यकोविदम् ॥ 1.33.15 ॥&lt;br&gt;&#xA;लक्ष्म्या समुदितो ब्राह्म्या ब्रह्मभूतो महातपाः।&lt;br&gt;&#xA;ब्राह्मेण तपसा युक्तं पुत्रमिच्छामि धार्मिक ॥ 1.33.16 ॥&lt;br&gt;&#xA;अपतिश्चास्मि भद्रं ते भार्या चास्मि न कस्यचित्।&lt;br&gt;&#xA;ब्राह्मेणोपगतायाश्च दातुमर्हसि मे सुतम् ॥ 1.33.17 ॥&lt;br&gt;&#xA;तस्याः प्रसन्नो ब्रह्मर्षिर्ददौ पुत्रमनुत्तमम्।&lt;br&gt;&#xA;ब्रह्मदत्त इति ख्यातं मानसं चूलिनः सुतम् ॥ 1.33.18 ॥&lt;br&gt;&#xA;स राजा सौमदेयस्तु पुरीमध्यावसत्तदा।&lt;br&gt;&#xA;काम्पिल्यां परया लक्ष्म्या देवराजो यथा दिवम् ॥ 1.33.19 ॥&lt;br&gt;&#xA;स बुद्धिं कृतवान् राजा कुशनाभः सुधार्मिकः।&lt;br&gt;&#xA;ब्रह्मदत्ताय काकुत्स्थ दातुं कन्याशतं तदा ॥ 1.33.20 ॥&lt;br&gt;&#xA;तमाहूय महातेजा ब्रह्मदत्तं महीपतिः।&lt;br&gt;&#xA;ददौ कन्याशतं राजा सुप्रीतेनान्तरात्मना ॥ 1.33.21 ॥&lt;br&gt;&#xA;यथाक्रमं ततः पाणीञ्जग्राह रघुनन्दन।&lt;br&gt;&#xA;ब्रह्मदत्तो महीपालस्तासां देवपतिर्यथा ॥ 1.33.22 ॥&lt;br&gt;&#xA;स्पृष्टमात्रे ततः पाणौ विकुब्जा विगतज्वराः।&lt;br&gt;&#xA;युक्ताः परमया लक्ष्म्या बभुः कन्याशतं तदा ॥ 1.33.23 ॥&lt;br&gt;&#xA;स दृष्ट्वा वायुना मुक्ताः कुशनाभो महीपतिः।&lt;br&gt;&#xA;बभूव परमप्रीतो हर्षं लेभे पुनःपुनः ॥ 1.33.24 ॥&lt;br&gt;&#xA;कृतोद्वाहं तु राजानं ब्रह्मदत्तं महीपतिः।&lt;br&gt;&#xA;सदारं प्रेषयामास सोपाध्यायगणं तदा ॥ 1.33.25 ॥&lt;br&gt;&#xA;यथान्यायं च गन्धर्वी स्नुषास्ताः प्रत्यनन्दत।&lt;br&gt;&#xA;स्पृष्ट्वास्पृष्ट्वा च ताः कन्याः कुशनाभं प्रशस्य च ॥ 1.33.26 ॥&lt;/p&gt;</description>
    </item>
    <item>
      <title>०३४ विश्वामित्रवंशकथा</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/01/034_vishvAmitravaMshakathA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/01/034_vishvAmitravaMshakathA/</guid>
      <description>&lt;p&gt;कृतोद्वाहे गते तस्मिन् ब्रह्मदत्ते च राघव।&lt;br&gt;&#xA;अपुत्रः पुत्रलाभाय पौत्रीमिष्टिमकल्पयत् ॥ 1.34.1 ॥&lt;br&gt;&#xA;इष्ट्यां च वर्तमानायां कुशनाभं महीपतिम्।&lt;br&gt;&#xA;उवाच परमोदारः कुशो ब्रह्मसुतस्तदा ॥ 1.34.2 ॥&lt;br&gt;&#xA;पुत्र ते सदृशः पुत्रो भविष्यति सुधार्मिकः।&lt;br&gt;&#xA;गाधिं प्राप्स्यसि तेन त्वं कीर्तिं लोके च शाश्वतीम् ॥ 1.34.3 ॥&lt;br&gt;&#xA;एवमुक्त्वा कुशो राम कुशनाभं महीपतिम्।&lt;br&gt;&#xA;जगामाकाशमाविश्य ब्रह्मलोकं सनातनम् ॥ 1.34.4 ॥&lt;br&gt;&#xA;कस्यचित्त्वथ कालस्य कुशनाभस्य धीमतः।&lt;br&gt;&#xA;यज्ञे परमधर्मिष्ठो गाधिरित्येव नामतः ॥ 1.34.5 ॥&lt;br&gt;&#xA;स पिता मम काकुत्स्थ गाधिः परमधार्मिकः।&lt;br&gt;&#xA;कुशवंशप्रसूतोऽस्मि कौशिको रघुनन्दन ॥ 1.34.6 ॥&lt;br&gt;&#xA;पूर्वजा भगिनी चापि मम राघव सुव्रता।&lt;br&gt;&#xA;नाम्ना सत्यवती नाम ऋचीके प्रतिपादिता ॥ 1.34.7 ॥&lt;br&gt;&#xA;सशरीरा गता स्वर्गं भर्तारमनुवर्तिनी।&lt;br&gt;&#xA;कौशिकी परमोदारा प्रवृत्ता च महानदी ॥ 1.34.8 ॥&lt;br&gt;&#xA;दिव्या पुण्योदका रम्या हिमवन्तमुपाश्रिता।&lt;br&gt;&#xA;लोकस्य हितकामार्थं प्रवृत्ता भगिनी मम ॥ 1.34.9 ॥&lt;br&gt;&#xA;ततोऽहं हिमवत्पार्श्वे वसामि निरतः सुखम्।&lt;br&gt;&#xA;भगिन्यां स्नेहसंयुक्तः कौशिक्यां रघुनन्दन ॥ 1.34.10 ॥&lt;br&gt;&#xA;सा तु सत्यवती पुण्या सत्ये धर्मे प्रतिष्ठिता।&lt;br&gt;&#xA;पतिव्रता महाभागा कौशिकी सरितां वरा ॥ 1.34.11 ॥&lt;br&gt;&#xA;अहं हि नियमाद्राम हित्वा तां समुपागतः।&lt;br&gt;&#xA;सिद्धाश्रममनुप्राप्य सिद्धोऽस्मि तव तेजसा ॥ 1.34.12 ॥&lt;br&gt;&#xA;एषा राम ममोत्पत्तिः स्वस्य वंशस्य कीर्तिता।&lt;br&gt;&#xA;देशस्य च महाबाहो यन्मां त्वं परिपृच्छसि ॥ 1.34.13 ॥&lt;br&gt;&#xA;गतोऽर्द्धरात्रः काकुत्स्थ कथाः कथयतो मम।&lt;br&gt;&#xA;निद्रामभ्येहि भद्रं ते मा भूद्विघ्नोऽध्वनीह नः ॥ 1.34.14 ॥&lt;br&gt;&#xA;निष्पन्दास्तरवः सर्वे निलीना मृगपक्षिणः।&lt;br&gt;&#xA;नैशेन तमसा व्याप्ता दिशश्च रघुनन्दन ॥ 1.34.15 ॥&lt;br&gt;&#xA;शनैर्वियुज्यते सन्ध्या नभो नेत्रैरिवावृतम्।&lt;br&gt;&#xA;नक्षत्रतारागहनं ज्योतिर्भिरवभासते ॥ 1.34.16 ॥&lt;br&gt;&#xA;उत्तिष्ठति च शीतांशुः शशी लोकतमोनुदः।&lt;br&gt;&#xA;ह्लादयन् प्राणिनां लोके मनांसि प्रभया विभो ॥ 1.34.17 ॥&lt;br&gt;&#xA;नैशानि सर्वभूतानि प्रचरन्ति ततस्ततः।&lt;br&gt;&#xA;यक्षराक्षससङ्घाश्च रौद्राश्च पिशिताशनाः ॥ 1.34.18 ॥&lt;br&gt;&#xA;एवमुक्त्वा महातेजा विरराम महामुनिः।&lt;br&gt;&#xA;साधु साध्विति तं सर्वे ऋषयो ह्यभ्यपूजयन् ॥ 1.34.19 ॥&lt;br&gt;&#xA;कुशिकानामयं वंशो महान् धर्मपरः सदा।&lt;br&gt;&#xA;ब्रह्मोपमा महात्मानः कुशवंश्या नरोत्तमाः ॥ 1.34.20 ॥&lt;br&gt;&#xA;विशेषेण भवानेव विश्वामित्रो महायशाः।&lt;br&gt;&#xA;कौशिकी च सरिच्छ्रेष्ठा कुलोद्योतकरी तव ॥ 1.34.21 ॥&lt;br&gt;&#xA;इति तैर्मुनिशार्दूलैः प्रशस्तः कुशिकात्मजः।&lt;br&gt;&#xA;निद्रामुपागमच्छ्रीमानस्तङ्गत इवांशुमान् ॥ 1.34.22 ॥&lt;br&gt;&#xA;रामोऽपि सहसौमित्रिः किञ्चिदागतविस्मयः।&lt;br&gt;&#xA;प्रशस्य मुनिशार्दूलं निद्रां समुपसेवते ॥ 1.34.23 ॥&lt;/p&gt;</description>
    </item>
    <item>
      <title>०३५ गङ्गोत्पत्तिः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/01/035_gangotpattiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/01/035_gangotpattiH/</guid>
      <description>&lt;p&gt;उपास्य रात्रिशेषं तु शोणाकूले महर्षिभिः।&lt;br&gt;&#xA;निशायां सुप्रभातायां विश्वामित्रोऽभ्यभाषत ॥ 1.35.1 ॥&lt;br&gt;&#xA;सुप्रभाता निशा राम पूर्वा सन्ध्या प्रवर्तते।&lt;br&gt;&#xA;उत्तिष्ठोत्तिष्ठ भद्रं ते गमनायाभिरोचय ॥ 1.35.2 ॥&lt;br&gt;&#xA;तच्छ्रुत्वा वचनं तस्य कृत्वा पौर्वाह्णिकीं क्रियाम्।&lt;br&gt;&#xA;गमनं रोचयामास वाक्यं चेदमुवाच ह ॥ 1.35.3 ॥&lt;br&gt;&#xA;अयं शोणः शुभजलो गाधः पुलिनमण्डितः।&lt;br&gt;&#xA;कतरेण पथा ब्रह्मन् सन्तरिष्यामहे वयम् ॥ 1.35.4 ॥&lt;br&gt;&#xA;एवमुक्तस्तु रामेण विश्वामित्रोऽब्रवीदिदम्।&lt;br&gt;&#xA;एष पन्था मयोद्दिष्टो येन यान्ति महर्षयः ॥ 1.35.5 ॥&lt;br&gt;&#xA;एवमुक्ता महर्षयो विश्वामित्रेण धीमता।&lt;br&gt;&#xA;पश्यन्तस्ते प्रयाता वै वनानि विविधानि च ॥ 1.35.6 ॥&lt;br&gt;&#xA;ते गत्वा दूरमध्वानं गतेऽर्द्धदिवसे तदा।&lt;br&gt;&#xA;जाह्नवीं सरितां श्रेष्ठां ददृशुर्मुनिसेविताम् ॥ 1.35.7 ॥&lt;br&gt;&#xA;तां दृष्ट्वा पुण्यसलिलां हंससारससेविताम्।&lt;br&gt;&#xA;बभूवुर्मुनयः सर्वे मुदिताः सहराघवाः ॥ 1.35.8 ॥&lt;br&gt;&#xA;तस्यास्तीरे ततश्चक्रुस्त आवासपरिग्रहम् ॥ 1.35.9 ॥&lt;br&gt;&#xA;ततः स्नात्वा यथान्यायं सन्तर्प्य पितृदेवताः।&lt;br&gt;&#xA;हुत्वा चैवाग्निहोत्राणि प्राश्य चामृतवद्धविः ॥ 1.35.10 ॥&lt;br&gt;&#xA;विविशुर्जाह्नवीतीरे शुचौ मुदितमानसाः।&lt;br&gt;&#xA;विश्वामित्रं महात्मानं परिवार्य समन्ततः ॥ 1.35.11 ॥&lt;br&gt;&#xA;अथ तत्र तदा रामो विश्वामित्रमथाब्रवीत्।&lt;br&gt;&#xA;भगवन् श्रोतुमिच्छामि गङ्गां त्रिपथगां नदीम् ॥ 1.35.12 ॥&lt;br&gt;&#xA;त्रैलोक्यं कथमाक्रम्य गता नदनदीपतिम् ॥ 1.35.13 ॥&lt;br&gt;&#xA;चोदितो रामवाक्येन विश्वामित्रो महामुनिः।&lt;br&gt;&#xA;वृद्धिं जन्म च गङ्गाया वक्तुमेवोपचक्रमे ॥ 1.35.14 ॥&lt;br&gt;&#xA;शैलेन्द्रो हिमवान्नाम धातूनामाकरो महान्।&lt;br&gt;&#xA;तस्य कन्याद्वयं राम रूपेणाप्रतिमं भुवि ॥ 1.35.15 ॥&lt;br&gt;&#xA;या मेरुदुहिता राम तयोर्माता सुमध्यमा।&lt;br&gt;&#xA;नाम्ना मनोरमा नाम पत्नी हिमवतः प्रिया ॥ 1.35.16 ॥&lt;br&gt;&#xA;तस्यां गङ्गेयमभवज्ज्येष्ठा हिमवतः सुता।&lt;br&gt;&#xA;उमा नाम द्वितीयाभून्नाम्ना तस्यैव राघव ॥ 1.35.17 ॥&lt;br&gt;&#xA;अथ ज्येष्ठां सुराः सर्वे देवतार्थचिकीर्षया।&lt;br&gt;&#xA;शैलेन्द्रं वरयामासुर्गङ्गां त्रिपथगां नदीम् ॥ 1.35.18 ॥&lt;br&gt;&#xA;ददौ धर्मेण हिमवांस्तनयां लोकपावनीम्।&lt;br&gt;&#xA;स्वच्छन्दपथगां गङ्गां त्रैलोक्यहितकाम्यया ॥ 1.35.19 ॥&lt;br&gt;&#xA;प्रतिगृह्य त्रिलोकार्थं त्रिलोकहितकारिणः।&lt;br&gt;&#xA;गङ्गामादाय तेऽगच्छन् कृतार्थेनान्तरात्मना ॥ 1.35.20 ॥&lt;br&gt;&#xA;या चान्या शैलदुहिता कन्याऽऽसीद्रघुनन्दन।&lt;br&gt;&#xA;उग्रं सा व्रतमास्थाय तपस्तेपे तपोधना ॥ 1.35.21 ॥&lt;br&gt;&#xA;उग्रेण तपसा युक्तां ददौ शैलवरः सुताम्।&lt;br&gt;&#xA;रुद्रायाप्रतिरूपाय उमां लोकनमस्कृताम् ॥ 1.35.22 ॥&lt;br&gt;&#xA;एते ते शैलराजस्य सुते लोकनमस्कृते।&lt;br&gt;&#xA;गङ्गा च सरितां श्रेष्ठा उमा देवी च राघव ॥ 1.35.23 ॥&lt;br&gt;&#xA;एतत्ते सर्वमाख्यातं यथा त्रिपथगा नदी।&lt;br&gt;&#xA;खं गता प्रथमं तात गतिं गतिमतां वर ॥ 1.35.24 ॥&lt;br&gt;&#xA;सैषा सुरनदी रम्या शैलेन्द्रस्य सुता तदा।&lt;br&gt;&#xA;सुरलोकं समारूढा विपापा जलवाहिनी ॥ 1.35.25 ॥&lt;/p&gt;</description>
    </item>
    <item>
      <title>०३६ उमामाहत्म्यम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/01/036_umAmAhAtmyam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/01/036_umAmAhAtmyam/</guid>
      <description>&lt;p&gt;उक्तवाक्ये मुनौ तस्मिन्नुभौ राघवलक्ष्मणौ।&lt;br&gt;&#xA;अभिनन्द्य कथां वीरावूचतुर्मुनिपुङ्गवम् ॥ 1.36.1 ॥&lt;br&gt;&#xA;दुहितुः शैलराजस्य ज्येष्ठाया वक्तुमर्हसि।&lt;br&gt;&#xA;विस्तरं विस्तरज्ञोऽसि दिव्यमानुषसम्भवम् ॥ 1.36.2 ॥&lt;br&gt;&#xA;त्रीन् पथो हेतुना केन प्लावयेल्लोकपावनी ॥ 1.36.3 ॥&lt;br&gt;&#xA;कथं गङ्गा त्रिपथगा विश्रुता सरिदुत्तमा।&lt;br&gt;&#xA;त्रिषु लोकेषु धर्मज्ञ कर्मभिः कैः समन्विता ॥ 1.36.4 ॥&lt;br&gt;&#xA;तथा ब्रुवति काकुत्स्थे विश्वामित्रस्तपोधनः।&lt;br&gt;&#xA;निखिलेन कथां सर्वामृषिमध्ये न्यवेदयत् ॥ 1.36.5 ॥&lt;br&gt;&#xA;पुरा राम कृतोद्वाहो नीलकण्ठो महातपाः।&lt;br&gt;&#xA;दृष्ट्वा च स्पृहया देवीं मैथुनायोपचक्रमे ॥ 1.36.6 ॥&lt;br&gt;&#xA;एवं मन्मथयुद्धे तु तयोर्नासीत्पराजयः ॥ ] न चापि तनयो राम तस्यामासीत्परन्तप ॥ 1.36.7 ॥&lt;br&gt;&#xA;ततो देवाः समुद्विग्नाः पितामहपुरोगमाः।&lt;br&gt;&#xA;यदिहोत्पद्यते भूतं कस्तत्प्रतिसहिष्यते ॥ 1.36.8 ॥&lt;br&gt;&#xA;अभिगम्य सुराः सर्वे प्रणिपत्येदमब्रुवन् ॥ 1.36.9 ॥&lt;br&gt;&#xA;देवदेव महादेव लोकस्यास्य हिते रत।&lt;br&gt;&#xA;सुराणां प्रणिपातेन प्रसादं कर्तुमर्हसि ॥ 1.36.10 ॥&lt;br&gt;&#xA;न लोका धारयिष्यन्ति तव तेजः सुरोत्तम।&lt;br&gt;&#xA;ब्राह्मेण तपसा युक्तो देव्या सह तपश्चर ॥ 1.36.11 ॥&lt;br&gt;&#xA;त्रैलोक्यहितकामार्थं तेजस्तेजसि धारय ॥ 1.36.12 ॥&lt;br&gt;&#xA;देवतानां वचः श्रुत्वा सर्वलोकमहेश्वरः।&lt;br&gt;&#xA;बाढमित्यब्रवीत् सर्वान् पुनश्चेदमुवाच ह ॥ 1.36.13 ॥&lt;br&gt;&#xA;धारयिष्याम्यहं तेजस्तेजस्येव सहोमया।&lt;br&gt;&#xA;त्रिदशाः पृथिवी चैव निर्वाणमधिगच्छतु ॥ 1.36.14 ॥&lt;br&gt;&#xA;यदिदं क्षुभितं स्थानान्मम तेजो ह्यनुत्तमम्।&lt;br&gt;&#xA;धारयिष्यति कस्तन्मे ब्रुवन्तु सुरसत्तमाः ॥ 1.36.15 ॥&lt;br&gt;&#xA;एवमुक्तास्ततो देवाः प्रत्यूचुर्वृषभध्वजम्।&lt;br&gt;&#xA;यत्तेजः क्षुभितं ह्येतत्तद्धरा धारयिष्यति ॥ 1.36.16 ॥&lt;br&gt;&#xA;एवमुक्तः सुरपतिः प्रमुमोच महीतले।&lt;br&gt;&#xA;तेजसा पृथिवी येन व्याप्ता सगिरिकानना ॥ 1.36.17 ॥&lt;br&gt;&#xA;ततो देवाः पुनरिदमूचुश्चाथ हुताशनम्।&lt;br&gt;&#xA;प्रविश त्वं महातेजो रौद्रं वायुसमन्वितः ॥ 1.36.18 ॥&lt;br&gt;&#xA;दिव्यं शरवणं चैव पावकादित्यसन्निभम्।&lt;br&gt;&#xA;यत्र जातो महातेजाः कार्तिकेयोऽग्निसम्भवः ॥ 1.36.19 ॥&lt;br&gt;&#xA;अथोमां च शिवं चैव देवाः सर्पिगणास्तदा।&lt;br&gt;&#xA;पूजयामासुरत्यर्थं सुप्रीतमनसस्ततः ॥ 1.36.20 ॥&lt;br&gt;&#xA;अथ शैलसुता राम त्रिदशानिदमब्रवीत्।&lt;br&gt;&#xA;समन्युरशपत्सर्वान् क्रोधसंरक्तलोचना ॥ 1.36.21 ॥&lt;br&gt;&#xA;यस्मान्निवारिता चैव सङ्गतिः पुत्रकाम्यया।&lt;br&gt;&#xA;अपत्यं स्वेषु दारेषु तस्मान्नोत्पादयिष्यथ ॥ 1.36.22 ॥&lt;br&gt;&#xA;अद्यप्रभृति युष्माकमप्रजाः सन्तु पत्नयः।&lt;br&gt;&#xA;एवमुक्त्वा सुरान् सर्वान् शशाप पृथिवीमपि ॥ 1.36.23 ॥&lt;br&gt;&#xA;न च पुत्रकृतां प्रीतिं मत्क्रोधकलुषीकृता।&lt;br&gt;&#xA;प्राप्स्यसि त्वं सुदुर्मेधे मम पुत्रमनिच्छती ॥ 1.36.24 ॥&lt;br&gt;&#xA;तान् सर्वान् व्रीडितान् दृष्ट्वा सुरान् सुरपतिस्तदा।&lt;br&gt;&#xA;गमनायोपचक्राम दिशं वरुणपालिताम् ॥ 1.36.25 ॥&lt;br&gt;&#xA;स गत्वा तप आतिष्ठत् पार्श्वे तस्योत्तरे गिरेः।&lt;br&gt;&#xA;हिमवत्प्रभवे शृङ्गे सह देव्या महेश्वरः ॥ 1.36.26 ॥&lt;br&gt;&#xA;एष ते विस्तरो राम शैलपुत्र्या निवेदितः।&lt;br&gt;&#xA;गङ्गायाः प्रभवं चैव शृणु मे सहलक्ष्मणः ॥ 1.36.27 ॥&lt;/p&gt;</description>
    </item>
    <item>
      <title>०३७ स्कन्दोत्पत्तिः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/01/037_skandotpattiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/01/037_skandotpattiH/</guid>
      <description>&lt;p&gt;तप्यमाने तपो देवे देवाः सर्षिगणाः पुरा।&lt;br&gt;&#xA;सेनापतिमभीप्सन्तः पितामहमुपागमन् ॥ 1.37.1 ॥&lt;br&gt;&#xA;ततोऽब्रुवन् सुराः सर्वे भगवन्तं पितामहम्।&lt;br&gt;&#xA;प्रणिपत्य सुराः सर्वे सेन्द्राः साग्निपुरोगमाः ॥ 1.37.2 ॥&lt;br&gt;&#xA;यो नः सेनापतिर्देव दत्तो भगवता पुरा।&lt;br&gt;&#xA;तपः परममास्थाय तप्यते स्म सहोमया ॥ 1.37.3 ॥&lt;br&gt;&#xA;यदत्रानन्तरं कार्यं लोकानां हितकाम्यया।&lt;br&gt;&#xA;संविधत्स्व विधानज्ञ त्वं हि नः परमा गतिः ॥ 1.37.4 ॥&lt;br&gt;&#xA;देवतानां वचः श्रुत्वा सर्वलोकपितामहः।&lt;br&gt;&#xA;सान्त्वयन् मधुरैर्वाक्यैस्त्रिदशानिदमब्रवीत् ॥ 1.37.5 ॥&lt;br&gt;&#xA;शैलपुत्र्या यदुक्तं तन्न प्रजाः सन्तु पत्निषु।&lt;br&gt;&#xA;तस्या वचनमक्लिष्टं सत्यमेतन्न संशयः ॥ 1.37.6 ॥&lt;br&gt;&#xA;इयमाकाशगा गङ्गा यस्यां पुत्रं हुताशनः।&lt;br&gt;&#xA;जनयिष्यति देवानां सेनापतिमरिन्दमम् ॥ 1.37.7 ॥&lt;br&gt;&#xA;ज्येष्ठा शैलेन्द्रदुहिता मानयिष्यति तत्सुतम्।&lt;br&gt;&#xA;उमायास्तद्बहुमतं भविष्यति न संशयः ॥ 1.37.8 ॥&lt;br&gt;&#xA;तच्छ्रुत्वा वचनं तस्य कृतार्था रघुनन्दन।&lt;br&gt;&#xA;प्रणिपत्य सुराः सर्वे पितामहमपूजयन् ॥ 1.37.9 ॥&lt;br&gt;&#xA;ते गत्वा पर्वतं राम कैलासं धातुमण्डितम्।&lt;br&gt;&#xA;अग्निं नियोजयामासुः पुत्रार्थं सर्वदैवताः ॥ 1.37.10 ॥&lt;br&gt;&#xA;देवकार्यमिदं देव संविधत्स्व हुताशन।&lt;br&gt;&#xA;शैलपुत्र्यां महातेजो गङ्गायां तेज उत्सृज ॥ 1.37.11 ॥&lt;br&gt;&#xA;देवतानां प्रतिज्ञाय गङ्गामभ्येत्य पावकः।&lt;br&gt;&#xA;गर्भं धारय वै देवि देवतानामिदं प्रियम् ॥ 1.37.12 ॥&lt;br&gt;&#xA;तस्य तद्वचनं श्रुत्वा दिव्यं रूपमधारयत्।&lt;br&gt;&#xA;दृष्ट्वा तन्महिमानं स समन्तादवकीर्यत ॥ 1.37.13 ॥&lt;br&gt;&#xA;समन्ततस्तदा देवीमभ्यषिञ्चत पावकः।&lt;br&gt;&#xA;सर्वस्रोतांसि पूर्णानि गङ्गाया रघुनन्दन ॥ 1.37.14 ॥&lt;br&gt;&#xA;अशक्ता धारणे देव तव तेजः समुद्धतम्।&lt;br&gt;&#xA;दह्यमानाग्निना तेन सम्प्रव्यथितचेतना ॥ 1.37.15 ॥&lt;br&gt;&#xA;अथाब्रवीदिदं गङ्गां सर्वदेवहुताशनः।&lt;br&gt;&#xA;इह हैमवते पादे गर्भोऽयं सन्निवेश्यताम् ॥ 1.37.16 ॥&lt;br&gt;&#xA;श्रुत्वा त्वग्निवचो गङ्गा तं गर्भमतिभास्वरम्।&lt;br&gt;&#xA;उत्ससर्ज महातेजः स्रोतोभ्यो हि तदानघ ॥ 1.37.17 ॥&lt;br&gt;&#xA;यदस्या निर्गतं तस्मात्तप्तजाम्बूनदप्रभम्।&lt;br&gt;&#xA;काञ्चनं धरणीं प्राप्तं हिरण्यममलं शुभम् ॥ 1.37.18 ॥&lt;br&gt;&#xA;ताम्रं कार्ष्णायसं चैव तैक्ष्ण्यादेवाभ्यजायत।&lt;br&gt;&#xA;मलं तस्याभवत्तत्र त्रपु सीसकमेव च ॥ 1.37.19 ॥&lt;br&gt;&#xA;तदेतद्धरणीं प्राप्य नानाधातुरवर्द्धत ॥ 1.37.20 ॥&lt;br&gt;&#xA;निक्षिप्तमात्रे गर्भे तु तेजोभिरभिरञ्जितम्।&lt;br&gt;&#xA;सर्वं पर्वतसन्नद्धं सौवर्णमभवद्वनम् ॥ 1.37.21 ॥&lt;br&gt;&#xA;जातरूपमिति ख्यातं तदाप्रभृति राघव।&lt;br&gt;&#xA;सुवर्णं पुरुषव्याघ्र हुताशनसमप्रभम् ॥ 1.37.22 ॥&lt;br&gt;&#xA;तृणवृक्षलतागुल्मं सर्वं भवति काञ्चनम् ॥ 1.37.23 ॥&lt;br&gt;&#xA;तं कुमारं ततो जातं सेन्द्राः सह मरुद्गणाः।&lt;br&gt;&#xA;क्षीरसम्भावनार्थाय कृत्तिकाः समयोजनयन् ॥ 1.37.24 ॥&lt;br&gt;&#xA;ताः क्षीरं जातमात्रस्य कृत्वा समयमुत्तमम्।&lt;br&gt;&#xA;ददुः पुत्रोऽयमस्माकं सर्वासामिति निश्चिताः ॥ 1.37.25 ॥&lt;br&gt;&#xA;ततस्तु देवताः सर्वाः कार्तिकेय इति ब्रुवन्।&lt;br&gt;&#xA;पुत्रस्त्रैलोक्यविख्यातो भविष्यति न संशयः ॥ 1.37.26 ॥&lt;br&gt;&#xA;तेषां तद्ववचनं श्रुत्वा स्कन्नं गर्भपरिस्रवे।&lt;br&gt;&#xA;स्नापयन् परया लक्ष्म्या दीप्यमानं यथानलम् ॥ 1.37.27 ॥&lt;br&gt;&#xA;स्कन्द इत्यब्रुवन् देवाः स्कन्नं गर्भपरिस्रवात्।&lt;br&gt;&#xA;कार्तिकेयं महाभागं काकुत्स्थ ज्वलनोपमम् ॥ 1.37.28 ॥&lt;br&gt;&#xA;प्रादुर्भूतं ततः क्षीरं कृत्तिकानामनुत्तमम्।&lt;br&gt;&#xA;षण्णां षडाननो भूत्वा जग्राह स्तनजं पयः ॥ 1.37.29 ॥&lt;br&gt;&#xA;गृहीत्वा क्षीरमेकाह्ना सुकुमारवपुस्तदा।&lt;br&gt;&#xA;अजयत्स्वेन वीर्येण दैत्यसैन्यगणान् विभुः ॥ 1.37.30 ॥&lt;br&gt;&#xA;सुरसेनागणपतिं ततस्तमतुलद्युतिम्।&lt;br&gt;&#xA;अभ्यषिञ्चन् सुरगणाः समेत्याग्निपुरोगमाः ॥ 1.37.31 ॥&lt;br&gt;&#xA;एष ते राम गङ्गाया विस्तरोऽभिहितो मया।&lt;br&gt;&#xA;कुमारसम्भवश्चैव धन्यः पुण्यस्तथैव च ॥ 1.37.32 ॥&lt;br&gt;&#xA;भक्तश्च यः कार्तिकेये काकुत्स्थ भुवि मानवः।&lt;br&gt;&#xA;आयुष्मान् पुत्रपौत्रैश्च स्कन्दसालोक्यतां व्रजेत् ॥ 1.37.33 ॥&lt;/p&gt;</description>
    </item>
  </channel>
</rss>
