<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२-सगर-कथा on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/02-sagara-kathA/</link>
    <description>Recent content in &#43;०२-सगर-कथा on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/02-sagara-kathA/index.xml" rel="self" type="application/rss+xml" />
    <item>
      <title>०३८ सगरकथा</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/02-sagara-kathA/038_sagarakathA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/02-sagara-kathA/038_sagarakathA/</guid>
      <description>&lt;p&gt;तां कथां कौशिको रामे निवेद्य कुशिकात्मजः।&lt;br&gt;&#xA;पुनरेवापरं वाक्यं काकुत्स्थमिदमब्रवीत् ॥ 1.38.1 ॥&lt;br&gt;&#xA;अयोध्याधिपतिः शूरः पूर्वमासीन्नराधिपः।&lt;br&gt;&#xA;सगरो नाम धर्मात्मा प्रजाकामः स चाप्रजः ॥ 1.38.2 ॥&lt;br&gt;&#xA;वैदर्भदुहिता राम केशिनी(?) नाम नामतः।&lt;br&gt;&#xA;ज्येष्ठा सगरपत्नी सा धर्मिष्ठा सत्यवादिनी ॥ 1.38.3 ॥&lt;br&gt;&#xA;अरिष्टनेमिदुहिता रूपेणाप्रतिमा भुवि।&lt;br&gt;&#xA;द्वितीया सगरस्यासीत् पत्नी सुमतिसञ्ज्ञिता ॥ 1.38.4 ॥&lt;br&gt;&#xA;ताभ्यां सह तथा राजा पत्नीभ्यां तप्तवांस्तपः।&lt;br&gt;&#xA;हिमवन्तं समासाद्य भृगुप्रस्रवणे गिरौ ॥ 1.38.5 ॥&lt;br&gt;&#xA;अथ वर्षशते पूर्णे तपसाराधितो मुनिः।&lt;br&gt;&#xA;सगराय वरं प्रादाद्भृगुः सत्यवतां वरः ॥ 1.38.6 ॥&lt;br&gt;&#xA;अपत्यलाभः सुमहान् भविष्यति तवानघ।&lt;br&gt;&#xA;कीर्तिं चाप्रतिमां लोके प्राप्स्यसे पुरुषर्षभ ॥ 1.38.7 ॥&lt;br&gt;&#xA;एका जनयिता तात पुत्रं वंशकरं तव।&lt;br&gt;&#xA;षष्टिं पुत्रसहस्राणि अपरा जनयिष्यति ॥ 1.38.8 ॥&lt;br&gt;&#xA;भाषमाणं महात्मानं राजपुत्र्यौ प्रसाद्य तम्।&lt;br&gt;&#xA;ऊचतुः परमप्रीते कृताञ्जलिपुटे तदा ॥ 1.38.9 ॥&lt;br&gt;&#xA;एकः कस्यास्सुतो ब्रह्मन् का बहून् जनयिष्यति।&lt;br&gt;&#xA;श्रोतुमिच्छावहे ब्रह्मन् सत्यमस्तु वचस्तव ॥ 1.38.10 ॥&lt;br&gt;&#xA;तयोस्तद्वचनं श्रुत्वा भृगुः परमधार्मिकः।&lt;br&gt;&#xA;उवाच परमां वाणीं स्वच्छन्दोऽत्र विधीयताम् ॥ 1.38.11 ॥&lt;br&gt;&#xA;एको वंशकरो वाऽस्तु बहवो वा महाबलाः।&lt;br&gt;&#xA;कीर्तिमन्तो महोत्साहाः का वा कं वरमिच्छति ॥ 1.38.12 ॥&lt;br&gt;&#xA;मुनेस्तु वचनं श्रुत्वा कैशिनी(?) रघुनन्दन।&lt;br&gt;&#xA;पुत्रं वंशकरं राम जग्राह नृपसन्निधौ ॥ 1.38.13 ॥&lt;br&gt;&#xA;षष्टिं पुत्रसहस्राणि सुपर्णभगिनी तदा।&lt;br&gt;&#xA;महोत्साहान् कीर्तिमतो जग्राह सुमतिः सुतान् ॥ 1.38.14 ॥&lt;br&gt;&#xA;प्रदक्षिणमृषिं कृत्वा शिरसाभिप्रणम्य च।&lt;br&gt;&#xA;जगाम स्वपुरं राजा सभार्यो रघुनन्दन ॥ 1.38.15 ॥&lt;br&gt;&#xA;अथ काले गते तस्मिन् ज्येष्ठा पुत्रं व्यजायत।&lt;br&gt;&#xA;असमञ्ज इति ख्यातं केशिनी सगरात्मजम् ॥ 1.38.16 ॥&lt;br&gt;&#xA;सुमतिस्तु नरव्याघ्र गर्भतुम्बं व्यजायत।&lt;br&gt;&#xA;षष्टिः पुत्राः सहस्राणि तुम्बभेदाद्विनिःसृताः ॥ 1.38.17 ॥&lt;br&gt;&#xA;घृतपूर्णेषु कुम्भेषु धात्र्यस्तान् समवर्द्धयन्।&lt;br&gt;&#xA;कालेन महता सर्वे यौवनं प्रतिपेदिरे ॥ 1.38.18 ॥&lt;br&gt;&#xA;अथ दीर्घेण कालेन रूपयौवनशालिनः।&lt;br&gt;&#xA;षष्टिः पुत्रसहस्राणि सगरस्याभवंस्तदा ॥ 1.38.19 ॥&lt;br&gt;&#xA;बालान् गृहीत्वा तु जले सरय्वा रघुनन्दन।&lt;br&gt;&#xA;प्रक्षिप्य प्रहसन्नित्यं मज्जतस्तान् समीक्ष्य वै ॥ 1.38.20 ॥&lt;br&gt;&#xA;एवं पापसमाचारः सज्जनप्रतिबाधकः।&lt;br&gt;&#xA;पौराणामहिते युक्तः पुत्रो निर्वासितः पुरात् ॥ 1.38.21 ॥&lt;br&gt;&#xA;तस्य पुत्रोंऽशुमान्नाम असमञ्जस्य वीर्यवान्।&lt;br&gt;&#xA;सम्मतः सर्वलोकस्य सर्वस्यापि प्रियंवदः ॥ 1.38.22 ॥&lt;br&gt;&#xA;ततः कालेन महता मतिः समभिजायत।&lt;br&gt;&#xA;सगरस्य नरश्रेष्ठ यजेयमिति निश्चिता ॥ 1.38.23 ॥&lt;br&gt;&#xA;स कृत्वा निश्चयं राम सोपाध्यायगणस्तदा।&lt;br&gt;&#xA;यज्ञकर्मणि वेदज्ञो यष्टुं समुपचक्रमे ॥ 1.38.24 ॥&lt;/p&gt;</description>
    </item>
    <item>
      <title>०३९ सगराश्वमेधः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/02-sagara-kathA/039_sagarAshvamedhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/02-sagara-kathA/039_sagarAshvamedhaH/</guid>
      <description>&lt;p&gt;विश्वामित्रवचः श्रुत्वा कथान्ते रघुनन्दनः।&lt;br&gt;&#xA;उवाच परमप्रीतो मुनिं दीप्तमिवानलम् ॥ 1.39.1 ॥&lt;br&gt;&#xA;श्रोतुमिच्छामि भद्रं ते विस्तरेण कथामिमाम्।&lt;br&gt;&#xA;पूर्वको मे कथं ब्रह्मन् यज्ञं वै समुपाहरत् ॥ 1.39.2 ॥&lt;br&gt;&#xA;विश्वामित्रस्तु काकुत्स्थमुवाच प्रहसन्निव।&lt;br&gt;&#xA;श्रूयतां विस्तरो राम सगरस्य महात्मनः ॥ 1.39.3 ॥&lt;br&gt;&#xA;शङ्करश्वशुरो नाम हिमवानचलोत्तमः।&lt;br&gt;&#xA;विन्ध्यपर्वतमासाद्य निरीक्षेते परस्परम् ॥ 1.39.4 ॥&lt;br&gt;&#xA;तयोर्मध्ये प्रवृत्तोऽभूद्यज्ञः स पुरुषोत्तम।&lt;br&gt;&#xA;स हि देशो नरव्याघ्र प्रशस्तो यज्ञकर्मणि ॥ 1.39.5 ॥&lt;br&gt;&#xA;तस्याश्वचर्यां काकुत्स्थ दृढधन्वा महारथः।&lt;br&gt;&#xA;अंशुमानकरोत्तात सगरस्य मते स्थितः ॥ 1.39.6 ॥&lt;br&gt;&#xA;तस्य पर्वणि तं यज्ञं यजमानस्य वासवः।&lt;br&gt;&#xA;राक्षसीं तनुमास्थाय यज्ञीयाश्वमपाहरत् ॥ 1.39.7 ॥&lt;br&gt;&#xA;ह्रियमाणो तु काकुत्स्थ तस्मिन्नश्वे महात्मनः।&lt;br&gt;&#xA;उपाध्यायगणाः सर्वे यजमानमथाब्रुवन् ॥ 1.39.8 ॥&lt;br&gt;&#xA;अयं पर्वणि वेगेन यज्ञीयाश्वोऽपनीयते।&lt;br&gt;&#xA;हर्तारं जहि काकुत्स्थ हयश्चैवोपनीयताम् ॥ 1.39.9 ॥&lt;br&gt;&#xA;यज्ञच्छिद्रं भवत्येतत्सर्वेषामशिवाय नः।&lt;br&gt;&#xA;तत्तथा क्रियतां राजन् यथाऽच्छिद्रः क्रतुर्भवेत् ॥ 1.39.10 ॥&lt;br&gt;&#xA;उपाध्यायवचः श्रुत्वा तस्मिन् सदसि पार्थिवः।&lt;br&gt;&#xA;षष्टिं पुत्रसहस्राणि वाक्यमेतदुवाच ह ॥ 1.39.11 ॥&lt;br&gt;&#xA;गतिं पुत्रा न पश्यामि रक्षसां पुरुषर्षभाः।&lt;br&gt;&#xA;मन्त्रपूतैर्महाभागैरास्थितो हि महाक्रतुः ॥ 1.39.12 ॥&lt;br&gt;&#xA;तद्गच्छत विचिन्वध्वं पुत्रका भद्रमस्तु वः।&lt;br&gt;&#xA;समुद्रमालिनीं सर्वां पृथिवीमनुगच्छत ॥ 1.39.13 ॥&lt;br&gt;&#xA;एकैकं योजनं पुत्रा विस्तारमभिगच्छत ॥ 1.39.14 ॥&lt;br&gt;&#xA;यावत्तुरगसन्दर्शस्तावत् खनत मेदिनीम्।&lt;br&gt;&#xA;तं चैव हयहर्तारं मार्गमाणा ममाज्ञया ॥ 1.39.15 ॥&lt;br&gt;&#xA;दीक्षितः पौत्रसहितः सोपाध्यायगणो ह्यहम्।&lt;br&gt;&#xA;इह स्थास्यामि भद्रं वो यावत्तुरगदर्शनम् ॥ 1.39.16 ॥&lt;br&gt;&#xA;इत्युक्ता हृष्टमनसो राजपुत्रा महाबलाः।&lt;br&gt;&#xA;जग्मुर्मुहीतलं राम पितुर्वचनयन्त्रिताः ॥ 1.39.17 ॥&lt;br&gt;&#xA;योजनायामविस्तारमेकैको धरणीतलम्।&lt;br&gt;&#xA;बिभिदुः पुरुषव्याघ्र वज्रस्पर्शसमैर्नखैः ॥ 1.39.18 ॥&lt;br&gt;&#xA;शूलैरशनिकल्पैश्च हलैश्चापि सुदारुणैः।&lt;br&gt;&#xA;भिद्यमाना वसुमती ननाद रघुनन्दन ॥ 1.39.19 ॥&lt;br&gt;&#xA;नागानां वध्यमानानामसुराणां च राघव।&lt;br&gt;&#xA;राक्षसानां च दुर्द्धर्षः सत्त्वानां निनदोऽभवत् ॥ 1.39.20 ॥&lt;br&gt;&#xA;योजनानां सहस्राणि षष्टिं तु रघुनन्दन।&lt;br&gt;&#xA;बिभिदुर्धरणीं वीरा रसातलमनुत्तमम् ॥ 1.39.21 ॥&lt;br&gt;&#xA;एवं पर्वतसम्बाधं जम्बूद्वीपं नृपात्मजाः।&lt;br&gt;&#xA;खनन्तो नृपशार्दूल सर्वतः परिचक्रमुः ॥ 1.39.22 ॥&lt;br&gt;&#xA;ततो देवाः सगन्धर्वाः सासुरास्सहपन्नगाः।&lt;br&gt;&#xA;सम्भ्रान्तमनसः सर्वे पितामहमुपागमन् ॥ 1.39.23 ॥&lt;br&gt;&#xA;ते प्रसाद्य महात्मानं विषण्णवदनास्तदा।&lt;br&gt;&#xA;ऊचुः परमसन्त्रस्ताः पितामहमिदं वचः ॥ 1.39.24 ॥&lt;br&gt;&#xA;भगवन् पृथिवी सर्वा खन्यते सगरात्मजैः।&lt;br&gt;&#xA;बहवश्च महात्मानो हन्यन्ते तलवासिनः ॥ 1.39.25 ॥&lt;br&gt;&#xA;अयं यज्ञहरोऽस्माकमनेनाश्वोऽपनीयते।&lt;br&gt;&#xA;इति ते सर्वभूतानि निघ्नन्ति सगरात्मजाः ॥ 1.39.26 ॥&lt;/p&gt;</description>
    </item>
    <item>
      <title>०४० सगर-सुत-विनाशः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/02-sagara-kathA/040_sagara-suta-vinAshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/02-sagara-kathA/040_sagara-suta-vinAshaH/</guid>
      <description>&lt;p&gt;देवतानां वचः श्रुत्वा भगवान् वै पितामहः।&lt;br&gt;&#xA;प्रत्युवाच सुसन्त्रस्तान् कृतान्तबलमोहितान् ॥ 1.40.1 ॥&lt;br&gt;&#xA;कापिलं रूपमास्थाय धारयत्यनिशं धराम्।&lt;br&gt;&#xA;तस्य कोपाग्निना दग्धा भविष्यन्ति नृपात्मजाः ॥ 1.40.2 ॥&lt;br&gt;&#xA;पृथिव्याश्चापि निर्भेदो दृष्ट एव सनातनः।&lt;br&gt;&#xA;सगरस्य च पुत्राणां विनाशोऽदीर्घजीविनाम् ॥ 1.40.3 ॥&lt;br&gt;&#xA;पितामहवचः श्रुत्वा त्रयस्त्रिंशदरिन्दम।&lt;br&gt;&#xA;देवाः परमसंहृष्टाः पुनर्जग्मुर्यथागतम् ॥ 1.40.4 ॥&lt;br&gt;&#xA;सगरस्य च पुत्राणां प्रादुरासीन्महात्मनाम्।&lt;br&gt;&#xA;पृथिव्यां भिद्यमानायां निर्घातसमनिःस्वनः ॥ 1.40.5 ॥&lt;br&gt;&#xA;ततो भित्त्वा महीं सर्वे कृत्वा चापि प्रदक्षिणम्।&lt;br&gt;&#xA;सहिताः सागराः सर्वे पितरं वाक्यमब्रुवन् ॥ 1.40.6 ॥&lt;br&gt;&#xA;परिक्रान्ता मही सर्वा सत्त्ववन्तश्च सूदिताः।&lt;br&gt;&#xA;देवदानवरक्षांसि पिशाचोरगकिन्नराः ॥ 1.40.7 ॥&lt;br&gt;&#xA;न च पश्यामहेऽश्वं तमश्वहर्तारमेव च।&lt;br&gt;&#xA;किं करिष्याम भद्रं ते बुद्धिरत्र विचार्यताम् ॥ 1.40.8 ॥&lt;br&gt;&#xA;तेषां तद्वचनं श्रुत्वा पुत्राणां राजसत्तमः।&lt;br&gt;&#xA;समन्युरब्रवीद्वाक्यं सगरो रघुनन्दन ॥ 1.40.9 ॥&lt;br&gt;&#xA;भूयः खनत भद्रं वो निर्भिद्य वसुधातलम्।&lt;br&gt;&#xA;अश्वहर्तारमासाद्य कृतार्थाश्च निवर्तथ ॥ 1.40.10 ॥&lt;br&gt;&#xA;पितुर्वचनमासाद्य सगरस्य महात्मनः।&lt;br&gt;&#xA;षष्टिः पुत्रसहस्राणि रसातलमभिद्रवन् ॥ 1.40.11 ॥&lt;br&gt;&#xA;खन्यमाने ततस्तस्मिन् ददृशुः पर्वतोपमम्।&lt;br&gt;&#xA;दिशागजं विरूपाक्षं धारयन्तं महीतलम् ॥ 1.40.12 ॥&lt;br&gt;&#xA;सपर्वतवनां कृत्स्नां पृथिवीं रघुनन्दन।&lt;br&gt;&#xA;शिरसा धारयामास विरूपाक्षो महागजः ॥ 1.40.13 ॥&lt;br&gt;&#xA;यदा पर्वणि काकुत्स्थ विश्रमार्थं महागजः।&lt;br&gt;&#xA;खेदाच्चालयते शीर्षं भूमिकम्पस्तदा भवेत् ॥ 1.40.14 ॥&lt;br&gt;&#xA;तं ते प्रदक्षिणं कृत्वा दिशापालं महागजम्।&lt;br&gt;&#xA;मानयन्तो हि ते राम जग्मुर्भित्त्वा रसातलम् ॥ 1.40.15 ॥&lt;br&gt;&#xA;ततः पूर्वां दिशं भित्त्वा दक्षिणां बिभिदुः पुनः।&lt;br&gt;&#xA;दक्षिणस्यामपि दिशि ददृशुस्ते महागजम् ॥ 1.40.16 ॥&lt;br&gt;&#xA;महापद्मं महात्मानं सुमहत्पर्वतोपमम्।&lt;br&gt;&#xA;शिरसा धारयन्तं ते विस्मयं जग्मुरुत्तमम् ॥ 1.40.17 ॥&lt;br&gt;&#xA;ततः प्रदक्षिणं कृत्वा सगरस्य महात्मनः।&lt;br&gt;&#xA;षष्टिः पुत्रसहस्राणि पश्चिमां बिभिदुर्दिशम् ॥ 1.40.18 ॥&lt;br&gt;&#xA;पश्चिमायामपि दिशि महान्तमचलोपमम्।&lt;br&gt;&#xA;दिशागजं सौमनसं ददृशुस्ते महाबलाः ॥ 1.40.19 ॥&lt;br&gt;&#xA;तं ते प्रदक्षिणं कृत्वा पृष्ट्वाचापि निरामयम्।&lt;br&gt;&#xA;खनन्तः समुपक्रान्ता दिशं हैमवतीं ततः ॥ 1.40.20 ॥&lt;br&gt;&#xA;उत्तरस्यां रघुश्रेष्ठ ददृशुर्हिमपाण्डरम्।&lt;br&gt;&#xA;भद्रं भद्रेण वपुषा धारयन्तं महीमिमाम् ॥ 1.40.21 ॥&lt;br&gt;&#xA;समालभ्य ततः सर्वे कृत्वा चैनं प्रदक्षिणम्।&lt;br&gt;&#xA;षष्टिः पुत्रसहस्राणि बिभिदुर्वसुधातलम् ॥ 1.40.22 ॥&lt;br&gt;&#xA;ततः प्रागुत्तरां गत्वा सागराः प्रथितां दिशम्।&lt;br&gt;&#xA;रोषादभ्यखनन् सर्वे पृथिवीं सगरात्मजाः ॥ 1.40.23 ॥&lt;br&gt;&#xA;ते तु सर्वे महात्मानो भीमवेगा महाबलाः।&lt;br&gt;&#xA;ददृशुः कपिलं तत्र वासुदेवं सनातनम् ॥ 1.40.24 ॥&lt;br&gt;&#xA;हयं च तस्य देवस्य चरन्तमविदूरतः।&lt;br&gt;&#xA;प्रहर्षमतुलं प्राप्ताः सर्वे ते रघुनन्दन ॥ 1.40.25 ॥&lt;br&gt;&#xA;खनित्रलाङ्गलधरा नानावृक्षशिलाधराः।&lt;br&gt;&#xA;अभ्यधावन्त सङ्क्रुद्धास्तिष्ठ तिष्ठेति चाब्रुवन् ॥ 1.40.26 ॥&lt;br&gt;&#xA;अस्माकं त्वं हि तुरगं यज्ञीयं हृतवानसि।&lt;br&gt;&#xA;दुर्मेधस्त्वं हि सम्प्राप्तान् विद्धि नः सगरात्मजान् ॥ 1.40.27 ॥&lt;br&gt;&#xA;श्रुत्वा तु वचनं तेषां कपिलो रघुनन्दन।&lt;br&gt;&#xA;रोषेण महताऽऽविष्टो हुङ्कारमकरोत्तदा ॥ 1.40.28 ॥&lt;br&gt;&#xA;ततस्तेनाप्रमेयेन कपिलेन महात्मना।&lt;br&gt;&#xA;भस्मराशीकृताः सर्वे काकुत्स्थ सगरात्मजाः ॥ 1.40.29 ॥&lt;/p&gt;</description>
    </item>
    <item>
      <title>०४१ सगर-यज्ञ-समाप्तिः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/02-sagara-kathA/041_sagara-yajna-samAptiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/02-sagara-kathA/041_sagara-yajna-samAptiH/</guid>
      <description>&lt;p&gt;पुत्रांश्चिरगतान् ज्ञात्वा सगरो रघुनन्दन।&lt;br&gt;&#xA;नप्तारमब्रवीद्राजा दीप्यमानं स्वतेजसा ॥ 1.41.1 ॥&lt;br&gt;&#xA;शूरश्च कृतविद्यश्च पूर्वैस्तुल्योऽसि तेजसा।&lt;br&gt;&#xA;पितॄणां गतिमन्विच्छ येन चाश्वोऽपवाहितः ॥ 1.41.2 ॥&lt;br&gt;&#xA;अन्तर्भौमानि सत्त्वानि वीर्यवन्ति महान्ति च।&lt;br&gt;&#xA;तेषां त्वं प्रतिघातार्थं सासिं गृह्णीष्व कार्मुकम् ॥ 1.41.3 ॥&lt;br&gt;&#xA;अभिवाद्याभिवाद्यांस्त्वं हत्वा विघ्नकरानपि।&lt;br&gt;&#xA;सिद्धार्थस्सन्निवर्तस्व मम यज्ञस्य पारगः ॥ 1.41.4 ॥&lt;br&gt;&#xA;एवमुक्तोंऽशुमान् सम्यक् सगरेण महात्मना।&lt;br&gt;&#xA;धनुरादाय खङ्गं च जगाम लघुविक्रमः ॥ 1.41.5 ॥&lt;br&gt;&#xA;स खातं पितृभिर्मार्गमन्तर्भौमं महात्मभिः।&lt;br&gt;&#xA;प्रापद्यत नरश्रेष्ठस्तेन राज्ञाऽभिचोदितः ॥ 1.41.6 ॥&lt;br&gt;&#xA;दैत्यदानवरक्षोभिः पिशाचपतगोरगैः।&lt;br&gt;&#xA;पूज्यमानं महातेजा दिशागजमपश्यत ॥ 1.41.7 ॥&lt;br&gt;&#xA;स तं प्रदक्षिणं कृत्वा पृष्ट्वा चैव निरामयम्।&lt;br&gt;&#xA;पितॄन् स परिपप्रच्छ वाजिहर्तारमेव च ॥ 1.41.8 ॥&lt;br&gt;&#xA;दिशागजस्तु तच्छ्रुत्वा प्रत्याहांशुमतो वचः।&lt;br&gt;&#xA;आसमञ्ज कृतार्थस्त्वं सहाश्वः शीघ्रमेष्यसि ॥ 1.41.9 ॥&lt;br&gt;&#xA;तस्य तद्वचनं श्रुत्वा सर्वानेव दिशागजान्।&lt;br&gt;&#xA;यथाक्रमं यथान्यायं प्रष्टुं समुपचक्रमे ॥ 1.41.10 ॥&lt;br&gt;&#xA;तैश्च सर्वैर्दिशापालैर्वाक्यज्ञैर्वाक्यकोविदैः।&lt;br&gt;&#xA;पूजितः सहयश्चैव गन्तासीत्यभिचोदितः ॥ 1.41.11 ॥&lt;br&gt;&#xA;तेषां तद्वचनं श्रुत्वा जगाम लघुविक्रमः।&lt;br&gt;&#xA;भस्मराशीकृता यत्र पितरस्तस्य सागराः ॥ 1.41.12 ॥&lt;br&gt;&#xA;स दुःखवशमापन्नस्त्वसमञ्जसुतस्तदा।&lt;br&gt;&#xA;चुक्रोश परमार्तस्तु वधात्तेषां सुदुःखितः ॥ 1.41.13 ॥&lt;br&gt;&#xA;यज्ञीयं च हयं तत्र चरन्तमविदूरतः।&lt;br&gt;&#xA;ददर्श पुरुषव्याघ्रो दुःखशोकसमन्वितः ॥ 1.41.14 ॥&lt;br&gt;&#xA;स तेषां राजपुत्राणां कर्तुकामो जलक्रियाम्।&lt;br&gt;&#xA;सलिलार्थी महातेजा न चापश्यज्जलाशयम् ॥ 1.41.15 ॥&lt;br&gt;&#xA;विसार्य निपुणां दृष्टिं ततोऽपश्यत् खगाधिपम्।&lt;br&gt;&#xA;पितॄणां मातुलं राम सुपर्णमनिलोपमम् ॥ 1.41.16 ॥&lt;br&gt;&#xA;स चैवमब्रवीद्वाक्यं वैनतेयो महाबलः।&lt;br&gt;&#xA;मा शुचः पुरुषव्याघ्र वधोऽयं लोकसम्मतः ॥ 1.41.17 ॥&lt;br&gt;&#xA;कपिलेनाप्रमेयेन दग्धा हीमे महाबलाः।&lt;br&gt;&#xA;सलिलं नार्हसि प्राज्ञ दातुमेषां हि लौकिकम् ॥ 1.41.18 ॥&lt;br&gt;&#xA;गङ्गा हिमवतो ज्येष्ठा दुहिता पुरुषर्षभ।&lt;br&gt;&#xA;तस्यां कुरु महाबोहो पितॄणां तु जलक्रियाम् ॥ 1.41.19 ॥&lt;br&gt;&#xA;तया क्लिन्नमिदं भस्म गङ्गया लोककान्तया।&lt;br&gt;&#xA;षष्टिं पुत्रसहस्राणि स्वर्गलोकं नयिष्यति ॥ 1.41.20 ॥&lt;br&gt;&#xA;गच्छ चाश्वं महाभाग तं गृह्य पुरुषर्षभ।&lt;br&gt;&#xA;यज्ञं पैतामहं वीर संवर्तयितुमर्हसि ॥ 1.41.21 ॥&lt;br&gt;&#xA;सुपर्णवचनं श्रुत्वा सोंऽशुमानति वीर्यवान्।&lt;br&gt;&#xA;त्वरितं हयमादाय पुनरायान्महायशाः ॥ 1.41.22 ॥&lt;br&gt;&#xA;ततो राजानमासाद्य दीक्षितं रघुनन्दन।&lt;br&gt;&#xA;न्यवेदयद्यथावृत्तं सुपर्णवचनं तथा ॥ 1.41.23 ॥&lt;br&gt;&#xA;तच्छ्रुत्वा घोरसङ्काशं वाक्यमंशुमतो नृपः।&lt;br&gt;&#xA;यज्ञं निर्वर्तयामास यथाकल्पं यथाविधि ॥ 1.41.24 ॥&lt;br&gt;&#xA;स्वपुरं चागमच्छ्रीमानिष्टयज्ञो महीपतिः।&lt;br&gt;&#xA;गङ्गायाश्चागमे राजा निश्चयं नाध्यगच्छत ॥ 1.41.25 ॥&lt;br&gt;&#xA;अकृत्वा निश्चयं राजा कालेन महता महान्।&lt;br&gt;&#xA;त्रिंशद्वर्षसहस्राणि राज्यं कृत्वा दिवं गतः ॥ 1.41.26 ॥&lt;/p&gt;</description>
    </item>
    <item>
      <title>०४२ भगीरथ-यत्नः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/02-sagara-kathA/042_bhagIratha-yatnaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/02-sagara-kathA/042_bhagIratha-yatnaH/</guid>
      <description>&lt;p&gt;कालधर्मं गते राम सगरे प्रकृतीजनाः।&lt;br&gt;&#xA;राजानं रोचयामासुरंशुमन्तं सुधार्मिकम् ॥ 1.42.1 ॥&lt;br&gt;&#xA;स राजा सुमहानसीदंशुमान् रघुनन्दन।&lt;br&gt;&#xA;तस्य पुत्रो महानासीद्दिलीप इति विश्रुतः ॥ 1.42.2 ॥&lt;br&gt;&#xA;तस्मिन् राज्यं समावेश्य दिलीपे रघुनन्दन।&lt;br&gt;&#xA;हिमवच्छिखरे पुण्ये तपस्तेपे सुदारुणम् ॥ 1.42.3 ॥&lt;br&gt;&#xA;द्वात्रिंशच्च सहस्राणि वर्षाणि सुमहायशाः।&lt;br&gt;&#xA;तपोवनं गतो राम स्वर्गं लेभे तपोधनः ॥ 1.42.4 ॥&lt;br&gt;&#xA;दिलीपस्तु महातेजाः श्रुत्वा पैतामहं वधम्।&lt;br&gt;&#xA;दुःखोपहतया बुद्ध्या निश्चयं नाध्यगच्छत ॥ 1.42.5 ॥&lt;br&gt;&#xA;कथं गङ्गावतरणं कथं तेषां जलक्रिया।&lt;br&gt;&#xA;तारयेयं कथं चैनानिति चिन्तापरोऽभवत् ॥ 1.42.6 ॥&lt;br&gt;&#xA;तस्य चिन्तयतो नित्यं धर्मेण विदितात्मनः।&lt;br&gt;&#xA;पुत्रो भगीरथो नाम जज्ञे परमधार्मिकः ॥ 1.42.7 ॥&lt;br&gt;&#xA;दिलीपस्तु महातेजा यज्ञैर्बहुभिरिष्टवान्।&lt;br&gt;&#xA;त्रिंशद्वर्षसहस्राणि राजा राज्यमकारयत् ॥ 1.42.8 ॥&lt;br&gt;&#xA;अगत्वा निश्चयं राजा तेषामुद्धरणं प्रति।&lt;br&gt;&#xA;व्याधिना नरशार्दूल कालधर्ममुपेयिवान् ॥ 1.42.9 ॥&lt;br&gt;&#xA;इन्द्रलोकं गतो राजा स्वार्जितेनैव कर्मणा।&lt;br&gt;&#xA;राज्ये भगीरथं पुत्रमभिषिच्य नरर्षभः ॥ 1.42.10 ॥&lt;br&gt;&#xA;भगीरथस्तु राजर्षिर्धार्मिको रघुनन्दन।&lt;br&gt;&#xA;अनपत्यो महातेजाः प्रजाकामः स चाप्रजः ॥ 1.42.11 ॥&lt;br&gt;&#xA;मन्त्रिष्वाधाय तद्राज्यं गङ्गावतरणे रतः ॥ 1.42.12 ॥&lt;br&gt;&#xA;स तपो दीर्घमातिष्ठद्गोकर्णे रघुनन्दन।&lt;br&gt;&#xA;ऊर्ध्वबाहुः पञ्चतपा मासाहारो जितेन्द्रियः ॥ 1.42.13 ॥&lt;br&gt;&#xA;तस्य वर्षसहस्राणि घोरे तपसि तिष्ठतः।&lt;br&gt;&#xA;अतीतानि महाबाहो तस्य राज्ञो महात्मनः ॥ 1.42.14 ॥&lt;br&gt;&#xA;सुप्रीतो भगवान् ब्रह्मा प्रजानां पतिरीश्वरः ॥ 1.42.15 ॥&lt;br&gt;&#xA;ततः सुरगुणैः सार्द्धमुपागम्य पितामहः।&lt;br&gt;&#xA;भगीरथं महात्मानं तप्यमानमथाब्रवीत् ॥ 1.42.16 ॥&lt;br&gt;&#xA;भगीरथ महाभाग प्रीतस्तेऽहं जनेश्वर।&lt;br&gt;&#xA;तपसा च सुतप्तेन वरं वरय सुव्रत ॥ 1.42.17 ॥&lt;br&gt;&#xA;तमुवाच महातेजाः सर्वलोकपितामहम्।&lt;br&gt;&#xA;भगीरथो महाभागः कृताञ्जलिरुपस्थितः ॥ 1.42.18 ॥&lt;br&gt;&#xA;यदि मे भगवन् प्रीतो यद्यस्ति तपसः फलम्।&lt;br&gt;&#xA;सगरस्यात्मजाः सर्वे मत्तस्सलिलमाप्नुयुः ॥ 1.42.19 ॥&lt;br&gt;&#xA;गङ्गायाः सलिलक्लिन्ने भस्मन्येषां महात्मनाम्।&lt;br&gt;&#xA;स्वर्गं गच्छेयुरत्यन्तं सर्वे मे प्रपितामहाः ॥ 1.42.20 ॥&lt;br&gt;&#xA;देया च सन्ततिर्देव नावसीदेत्कुलं च नः।&lt;br&gt;&#xA;इक्ष्वाकूणां कुले देव एष मेऽस्तु वरः परः ॥ 1.42.21 ॥&lt;br&gt;&#xA;उक्तवाक्यं तु राजानं सर्वलोकपितामहः।&lt;br&gt;&#xA;प्रत्युवाच शुभां वाणीं मधुरां मधुराक्षराम् ॥ 1.42.22 ॥&lt;br&gt;&#xA;मनोरथो महानेष भगीरथ महारथ।&lt;br&gt;&#xA;एवं भवतु भद्रं ते इक्ष्वाकुकुलवर्द्धन ॥ 1.42.23 ॥&lt;br&gt;&#xA;इयं हैमवती गङ्गा ज्येष्ठा हिमवतः सुता।&lt;br&gt;&#xA;तां वै धारयितुं शक्तो हरस्तत्र नियुज्यताम् ॥ 1.42.24 ॥&lt;br&gt;&#xA;गङ्गायाः पतनं राजन् पृथिवी न सहिष्यति।&lt;br&gt;&#xA;तां वै धारयितुं वीर नान्यं पश्यामि शूलिनः ॥ 1.42.25 ॥&lt;br&gt;&#xA;तमेवमुक्त्वा राजानं गङ्गां चाभाष्य लोककृत्।&lt;br&gt;&#xA;जगाम त्रिदिवं देवस्सह देवैर्मरुद्गणैः ॥ 1.42.26 ॥&lt;/p&gt;</description>
    </item>
    <item>
      <title>०४३ गङ्गावतारः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/02-sagara-kathA/043_gangAvatAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/02-sagara-kathA/043_gangAvatAraH/</guid>
      <description>&lt;p&gt;देवदेवे गते तस्मिन् सोऽङ्गुष्ठाग्रनिपीडिताम्।&lt;br&gt;&#xA;कृत्वा वसुमतीं राम संवत्सरमुपासत ॥ 1.43.1 ॥&lt;br&gt;&#xA;अथ संवत्सरे पूर्णे सर्वलोकनमस्कृतः।&lt;br&gt;&#xA;उमापतिः पशुपती राजानमिदमब्रवीत् ॥ 1.43.2 ॥&lt;br&gt;&#xA;प्रीतस्तेऽहं नरश्रेष्ठ करिष्यामि तव प्रियम्।&lt;br&gt;&#xA;शिरसा धारयिष्यामि शैलराजसुतामहम् ॥ 1.43.3 ॥&lt;br&gt;&#xA;तदा साऽतिमहद्रूपं कृत्वा वेगं च दुस्सहम्।&lt;br&gt;&#xA;आकाशादपतद्राम शिवे शिवशिरस्युत ॥ 1.43.4 ॥&lt;br&gt;&#xA;अचिन्तयच्च सा देवी गङ्गा परमदुर्द्धरा।&lt;br&gt;&#xA;विशाम्यहं हि पातालं स्रोतसा गृह्य शङ्करम् ॥ 1.43.5 ॥&lt;br&gt;&#xA;तस्या वलेपनं ज्ञात्वा क्रुद्धस्तु भगवान् हरः।&lt;br&gt;&#xA;तिरोभावयितुं बुद्धिं चक्रे त्रिणयनस्तदा ॥ 1.43.6 ॥&lt;br&gt;&#xA;सा तस्मिन् पतिता पुण्या पुण्ये रुद्रस्य मूर्द्धनि।&lt;br&gt;&#xA;हिमवत्प्रतिमे राम जटामण्डलगह्वरे ॥ 1.43.7 ॥&lt;br&gt;&#xA;सा कथञ्चिन्महीं गन्तुं नाशक्नोद्यत्नमास्थिता।&lt;br&gt;&#xA;नैव निर्गमनं लेभे जटामण्डलमोहिता ॥ 1.43.8 ॥&lt;br&gt;&#xA;तत्रैवाबम्भ्रमद्देवी संवत्सरगणान् बहून्।&lt;br&gt;&#xA;तामपश्यन् पुनस्तत्र तपः परममास्थितः ॥ 1.43.9 ॥&lt;br&gt;&#xA;अनेन तोषितश्चाभूदत्यर्थं रघुनन्दन।&lt;br&gt;&#xA;विससर्ज ततो गङ्गां हरो बिन्दुसरः प्रति ॥ 1.43.10 ॥&lt;br&gt;&#xA;तस्यां विसृज्यमानायां सप्त स्रोतांसि जज्ञिरे ॥ 1.43.11 ॥&lt;br&gt;&#xA;ह्लादिनी पावनी चैव नलिनी च तथाऽपरा।&lt;br&gt;&#xA;तिस्रः प्राचीं दिशं जग्मुर्गङ्गाश्शिवजलाश्शुभाः ॥ 1.43.12 ॥&lt;br&gt;&#xA;सुचक्षुश्चैव सीता च सिन्धुश्चैव महानदी।&lt;br&gt;&#xA;तिस्रस्त्वेता दिशं जग्मुः प्रतीचीं तु शुभोदकाः ॥ 1.43.13 ॥&lt;br&gt;&#xA;सप्तमी चान्वगात्तासां भगीरथमथो नृपम् ॥ 1.43.14 ॥&lt;br&gt;&#xA;भगीरथोऽपि राजर्षिर्दिव्यं स्यन्दनमास्थितः।&lt;br&gt;&#xA;प्रायादग्रे महातेजा गङ्गा तं चाप्यनुव्रजत् ॥ 1.43.15 ॥&lt;br&gt;&#xA;गगनाच्छङ्करशिरस्ततो धरणिमाश्रिता।&lt;br&gt;&#xA;व्यसर्पत जलं तत्र तीव्रशब्दपुरस्कृतम् ॥ 1.43.16 ॥&lt;br&gt;&#xA;मत्स्यकच्छपसङ्घैश्च शिंशुमारगणैस्तदा।&lt;br&gt;&#xA;पतद्भिः पतितैश्चान्यैर्व्यरोचत वसुन्धरा ॥ 1.43.17 ॥&lt;br&gt;&#xA;ततो देवर्षिगन्धर्वा यक्षाः सिद्धगणास्तदा।&lt;br&gt;&#xA;व्यलोकयन्त ते तत्र गगनाद्गां गतां तथा ॥ 1.43.18 ॥&lt;br&gt;&#xA;विमानैर्नगराकारैर्हयैर्गजवरैस्तदा।&lt;br&gt;&#xA;पारिप्लवगतैश्चापि देवतास्तत्र विष्ठिताः ॥ 1.43.19 ॥&lt;br&gt;&#xA;तदद्भुततमं लोके गङ्गापतनमुत्तमम्।&lt;br&gt;&#xA;दिदृक्षवो देवगणाः समीयुरमितौजसः ॥ 1.43.20 ॥&lt;br&gt;&#xA;सम्पतद्भिः सुरगणैस्तेषां चाभरणौजसा।&lt;br&gt;&#xA;शतादित्यमिवाभाति गगनं गततोयदम् ॥ 1.43.21 ॥&lt;br&gt;&#xA;शिंशुमारोरगगणैर्मीनैरपि च चञ्चलैः।&lt;br&gt;&#xA;विद्युद्भिरिव विक्षिप्तमाकाशमभवत्तदा ॥ 1.43.22 ॥&lt;br&gt;&#xA;पाण्डरैः सलिलोत्पीडैः कीर्यमाणैः सहस्रधा।&lt;br&gt;&#xA;शारदाभ्रैरिवाकीर्णं गगनं हंससम्प्लवैः ॥ 1.43.23 ॥&lt;br&gt;&#xA;क्वचिद्द्रुततरं याति कुटिलं क्वचिदायतम्।&lt;br&gt;&#xA;विनतं क्वचिदुद्भूतं क्वचिद्याति शनैः शनैः ॥ 1.43.24 ॥&lt;br&gt;&#xA;सलिलेनैव सलिलं क्वचिदभ्याहतं पुनः।&lt;br&gt;&#xA;मुहुरूर्द्ध्वमुखं गत्वा पपात वसुधातलम् ॥ 1.43.25 ॥&lt;br&gt;&#xA;तच्छङ्करशिरोभ्रष्टं भ्रष्टं भूमितले पुनः।&lt;br&gt;&#xA;व्यरोचत तदा तोयं निर्मलं गतकल्मषम् ॥ 1.43.26 ॥&lt;br&gt;&#xA;तत्र देवर्षिगन्धर्वा वसुधातलवासिनः।&lt;br&gt;&#xA;भवाङ्गपतितं तोयं पवित्रमिति पस्पृशुः ॥ 1.43.27 ॥&lt;br&gt;&#xA;शापात्प्रपतिता ये च गगनाद्वसुधातलम्।&lt;br&gt;&#xA;कृत्वा तत्राभिषेकं ते बभूवुर्गतकल्मषाः ॥ 1.43.28 ॥&lt;br&gt;&#xA;धूतपापाः पुनस्तेन तोयेनाथ सुभास्वता।&lt;br&gt;&#xA;पुनराकाशमाविश्य स्वान् लोकान् प्रतिपेदिरे ॥ 1.43.29 ॥&lt;br&gt;&#xA;मुमुदे मुदितो लोकस्तेन तोयेन भास्वता।&lt;br&gt;&#xA;कृताभिषेको गङ्गायां बभूव विगतक्लमः ॥ 1.43.30 ॥&lt;br&gt;&#xA;भगीरथोऽपि राजर्षिर्दिव्यं स्यन्दनमास्थितः।&lt;br&gt;&#xA;प्रायादग्रे महातेजास्तं गङ्गा पृष्टतोऽन्वगात् ॥ 1.43.31 ॥&lt;br&gt;&#xA;देवाः सर्षिगणाः सर्वे दैत्यदानवराक्षसाः।&lt;br&gt;&#xA;गन्धर्वयक्षप्रवराः सकिन्नरमहोरगाः ॥ 1.43.32 ॥&lt;br&gt;&#xA;सर्वाश्चाप्सरसो राम भगीरथरथानुगाम्।&lt;br&gt;&#xA;गङ्गामन्वगमन् प्रीताः सर्वे जलचराश्च ये ॥ 1.43.33 ॥&lt;br&gt;&#xA;यतो भगीरथो राजा ततो गङ्गा यशस्विनी।&lt;br&gt;&#xA;जगाम सरितां श्रेष्ठा सर्वपापविनाशिनी ॥ 1.43.34 ॥&lt;br&gt;&#xA;ततो हि यजमानस्य जह्नोरद्भुतकर्मणः।&lt;br&gt;&#xA;गङ्गा सम्प्लावयामास यज्ञवाटं महात्मनः ॥ 1.43.35 ॥&lt;br&gt;&#xA;तस्या वलेपनं ज्ञात्वा क्रुद्धो जह्नुश्च राघव।&lt;br&gt;&#xA;अपिबच्च जलं सर्वं गङ्गायाः परमाद्भुतम् ॥ 1.43.36 ॥&lt;br&gt;&#xA;पूजयन्ति महात्मानं जह्नुं पुरुषसत्तमम्।&lt;br&gt;&#xA;गङ्गां चापि नयन्ति स्म दुहितृत्वे महात्मनः ॥ 1.43.37 ॥&lt;br&gt;&#xA;ततस्तुष्टो महातेजाः श्रोत्राभ्यामसृजत् पुनः।&lt;br&gt;&#xA;तस्माज्जह्नुसुता गङ्गा प्रोच्यते जाह्नवीति च ॥ 1.43.38 ॥&lt;br&gt;&#xA;सागरं चापि सम्प्राप्ता सा सरित्प्रवरा तदा।&lt;br&gt;&#xA;रसातलमुपागच्छत् सिद्ध्यर्थं तस्य कर्मणः ॥ 1.43.39 ॥&lt;br&gt;&#xA;भगीरथोऽपि राजर्षिर्गङ्गामादाय यत्नतः।&lt;br&gt;&#xA;पितामहान् भस्मकृतानपश्यद्दीनचेतनः ॥ 1.43.40 ॥&lt;br&gt;&#xA;अथ तद्भस्मनां राशिं गङ्गासलिलमुत्तमम्।&lt;br&gt;&#xA;प्लावयद्धूतपाप्मानः स्वर्गं प्राप्ता रघूत्तम ॥ 1.43.41 ॥&lt;/p&gt;</description>
    </item>
    <item>
      <title>०४४ सगर-पुत्र-स्वर्गतिः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/02-sagara-kathA/044_sagara-putra-svargatiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/02-sagara-kathA/044_sagara-putra-svargatiH/</guid>
      <description>&lt;p&gt;स गत्वा सागरं राजा गङ्गयानुगतस्तदा।&lt;br&gt;&#xA;प्रविवेश तलं भूमेर्यत्र ते भस्मसात्कृताः ॥ 1.44.1 ॥&lt;br&gt;&#xA;भस्मन्यथाप्लुते राम गङ्गायाः सलिलेन वै।&lt;br&gt;&#xA;सर्वलोकप्रभुर्ब्रह्मा राजानमिदमब्रवीत् ॥ 1.44.2 ॥&lt;br&gt;&#xA;तारिता नरशार्दूल दिवं याताश्च देववत्।&lt;br&gt;&#xA;षष्टिः पुत्रसहस्राणि सगरस्य महात्मनः ॥ 1.44.3 ॥&lt;br&gt;&#xA;सागरस्य जलं लोके यावत् स्थास्यति पार्थिव।&lt;br&gt;&#xA;सगरस्यात्मजा स्तावत् स्वर्गे स्थास्यन्ति देववत् ॥ 1.44.4 ॥&lt;br&gt;&#xA;इयं हि दुहिता ज्येष्ठा तव गङ्गा भविष्यति।&lt;br&gt;&#xA;त्वत्कृतेन च नाम्नाथ लोके स्थास्यति विश्रुता ॥ 1.44.5 ॥&lt;br&gt;&#xA;गङ्गा त्रिपथगा राजन् दिव्या भागीरथीति च।&lt;br&gt;&#xA;त्रीन् पथो भावयन्तीति ततस्त्रिपथगा स्मृता ॥ 1.44.6 ॥&lt;br&gt;&#xA;पितामहानां सर्वेषां त्वमत्र मनुजाधिप।&lt;br&gt;&#xA;कुरुष्व सलिलं राजन् प्रतिज्ञामपवर्जय ॥ 1.44.7 ॥&lt;br&gt;&#xA;पूर्वकेण हि ते राजंस्तेनातियशसा तदा।&lt;br&gt;&#xA;धर्मिणां प्रवरेणापि नैष प्राप्तो मनोरथः ॥ 1.44.8 ॥&lt;br&gt;&#xA;तथैवांशुमता तात लोकेऽप्रतिमतेजसा।&lt;br&gt;&#xA;गङ्गां प्रार्थयता नेतुं प्रतिज्ञा नापवर्जिता ॥ 1.44.9 ॥&lt;br&gt;&#xA;राजर्षिणा गुणवता महर्षिसमतेजसा।&lt;br&gt;&#xA;मत्तुल्यतपसा चैव क्षत्रधर्मस्थितेन च ॥ 1.44.10 ॥&lt;br&gt;&#xA;दिलीपेन महाभाग तव पित्रातितेजसा।&lt;br&gt;&#xA;पुनर्न शङ्किता नेतुं गङ्गां प्रार्थयतानघ ॥ 1.44.11 ॥&lt;br&gt;&#xA;सा त्वया समतिक्रान्ता प्रतिज्ञा पुरुषर्षभ।&lt;br&gt;&#xA;प्राप्तोऽसि परमं लोके यशः परमसम्मतम् ॥ 1.44.12 ॥&lt;br&gt;&#xA;यच्च गङ्गावतरणं त्वया कृतमरिन्दम।&lt;br&gt;&#xA;अनेन च भवान् प्राप्तो धर्मस्यायतनं महत् ॥ 1.44.13 ॥&lt;br&gt;&#xA;प्लावयस्व त्वमात्मानं नरोत्तम सदोचिते।&lt;br&gt;&#xA;सलिले पुरुषव्याघ्र शुचिः पुण्यफलो भव ॥ 1.44.14 ॥&lt;br&gt;&#xA;पितामहानां सर्वेषां कुरुष्व सलिलक्रियाम्।&lt;br&gt;&#xA;स्वस्ति तेऽस्तु गमिष्यामि स्वं लोकं गम्यतां नृप ॥ 1.44.15 ॥&lt;br&gt;&#xA;इत्येवमुक्त्वा देवेशः सर्वलोकपितामहः।&lt;br&gt;&#xA;यथागतं तथागच्छद्देवलोकं महायशाः ॥ 1.44.16 ॥&lt;br&gt;&#xA;भगीरथोऽपि राजर्षिः कृत्वा सलिलमुत्तमम्।&lt;br&gt;&#xA;यथाक्रमं यथान्यायं सागराणां महायशाः ॥ 1.44.17 ॥&lt;br&gt;&#xA;कृतोदकः शुची राजा स्वपुरं प्रविवेश ह।&lt;br&gt;&#xA;समृद्धार्थो नरश्रेष्ठ स्वराज्यं प्रशशास ह ॥ 1.44.18 ॥&lt;br&gt;&#xA;प्रमुमोद च लोकस्तं नृपमासाद्य राघव।&lt;br&gt;&#xA;नष्टशोकः समृद्धार्थो बभूव विगतज्वरः ॥ 1.44.19 ॥&lt;br&gt;&#xA;एष ते राम गङ्गाया विस्तरोऽभिहितो मया।&lt;br&gt;&#xA;स्वस्ति प्राप्नुहि भद्रं ते सन्ध्याकालोऽतिवर्तते ॥ 1.44.20 ॥&lt;br&gt;&#xA;यः श्रावयति विप्रेषु क्षत्रियेष्वितरेषु च।&lt;br&gt;&#xA;प्रीयन्ते पितरस्तस्य प्रीयन्ते दैवतानि च ॥ 1.44.21 ॥&lt;br&gt;&#xA;यः शृणोति च काकुत्स्थ सर्वान् कामानवाप्नुयात्।&lt;br&gt;&#xA;सर्वे पापाः प्रणश्यन्ति आयुः कीर्तिश्च वर्द्धते ॥ 1.44.22 ॥&lt;/p&gt;</description>
    </item>
  </channel>
</rss>
