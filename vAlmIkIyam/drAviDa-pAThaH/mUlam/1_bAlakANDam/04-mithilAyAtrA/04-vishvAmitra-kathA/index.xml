<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४-विश्वामित्र-कथा on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/04-vishvAmitra-kathA/</link>
    <description>Recent content in &#43;०४-विश्वामित्र-कथा on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/04-vishvAmitra-kathA/index.xml" rel="self" type="application/rss+xml" />
    <item>
      <title>०५१ विश्वामित्र-वंश-वर्णनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/04-vishvAmitra-kathA/051_vishvAmitra-vaMsha-varNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/04-vishvAmitra-kathA/051_vishvAmitra-vaMsha-varNanam/</guid>
      <description>&lt;p&gt;तस्य तद्वचनं श्रुत्वा विश्वामित्रस्य धीमतः।&lt;br&gt;&#xA;हृष्टरोमा महातेजाः शतानन्दो महातपाः ॥ 1.51.1 ॥&lt;br&gt;&#xA;गौतमस्य सुतो ज्येष्ठस्तपसा द्योतितप्रभः।&lt;br&gt;&#xA;रामसन्दर्शनादेव परं विस्मयमागतः ॥ 1.51.2 ॥&lt;br&gt;&#xA;स तौ निषण्णौ सम्प्रेक्ष्य सुखासीनौ नृपात्मजौ।&lt;br&gt;&#xA;शतानन्दो मुनिश्रेष्ठं विश्वामित्रमथाब्रवीत् ॥ 1.51.3 ॥&lt;br&gt;&#xA;अपि ते मुनिशार्दूल मम माता यशस्विनी।&lt;br&gt;&#xA;दर्शिता राजपुत्राय तपोदीर्घमुपागता ॥ 1.51.4 ॥&lt;br&gt;&#xA;अपि रामे महातेजा मम माता यशस्विनी।&lt;br&gt;&#xA;वन्यैरुपाहरत्पूजां पूजार्हे सर्वदेहिनाम् ॥ 1.51.5 ॥&lt;br&gt;&#xA;अपि रामाय कथितं यथावृत्तं पुरातनम्।&lt;br&gt;&#xA;मम मातुर्महातेजो दैवेन दुरनुष्ठितम् ॥ 1.51.6 ॥&lt;br&gt;&#xA;अपि कौशिक भद्रं ते गुरुणा मम सङ्गता।&lt;br&gt;&#xA;माता मम मुनिश्रेष्ठ रामसन्दर्शनादितः ॥ 1.51.7 ॥&lt;br&gt;&#xA;अपि मे गुरुणा रामः पूजितः कुशिकात्मज।&lt;br&gt;&#xA;इहागतो महातेजाः पूजां प्राप्तो महात्मनः ॥ 1.51.8 ॥&lt;br&gt;&#xA;अपि शान्तेन मनसा गुरुर्मे कुशिकात्मज।&lt;br&gt;&#xA;इहागतेन रामेण प्रयतेनाभिवादितः ॥ 1.51.9 ॥&lt;br&gt;&#xA;तच्छ्रुत्वा वचनं तस्य विश्वामित्रो महामुनिः।&lt;br&gt;&#xA;प्रत्युवाच शतानन्दं वाक्यज्ञो वाक्यकोविदम् ॥ 1.51.10 ॥&lt;br&gt;&#xA;नातिक्रान्तं मुनिश्रेष्ठ यत्कर्तव्यं कृतं मया।&lt;br&gt;&#xA;सङ्गता मुनिना पत्नी भार्गवेणेव रेणुका ॥ 1.51.11 ॥&lt;br&gt;&#xA;तच्छ्रुत्वा वचनं तस्य विश्वामित्रस्य धीमतः।&lt;br&gt;&#xA;शतानन्दो महातेजा रामं वचनमब्रवीत् ॥ 1.51.12 ॥&lt;br&gt;&#xA;स्वागतं ते नरश्रेष्ठ दिष्ट्या प्राप्तोऽसि राघव।&lt;br&gt;&#xA;विश्वामित्रं पुरस्कृत्य महर्षिमपराजितम् ॥ 1.51.13 ॥&lt;br&gt;&#xA;अचिन्त्यकर्मा तपसा ब्रह्मर्षिरतुलप्रभः।&lt;br&gt;&#xA;विश्वामित्रो महातेजा वेत्स्येनं परमां गतिम् ॥ 1.51.14 ॥&lt;br&gt;&#xA;नास्ति धन्यतरो राम त्वत्तोऽन्यो भुवि कश्चन।&lt;br&gt;&#xA;गोप्ता कुशिकपुत्रस्ते येन तप्तं महत्तपः ॥ 1.51.15 ॥&lt;br&gt;&#xA;श्रूयतामभिधास्यामि कौशिकस्य महात्मनः।&lt;br&gt;&#xA;यथा बलं यथा वृत्तं तन्मे निगदतः शृणु ॥ 1.51.16 ॥&lt;br&gt;&#xA;राजाभूदेष धर्मात्मा दीर्घकालमरिन्दमः।&lt;br&gt;&#xA;धर्मज्ञः कृतविद्यश्च प्रजानां च हिते रतः ॥ 1.51.17 ॥&lt;br&gt;&#xA;प्रजापतिसुतस्त्वासीत् कुशो नाम महीपतिः।&lt;br&gt;&#xA;कुशस्य पुत्रो बलवान् कुशनाभः सुधार्मिकः ॥ 1.51.18 ॥&lt;br&gt;&#xA;कुशनाभसुतस्त्वासीद्गाधिरित्येव विश्रुतः।&lt;br&gt;&#xA;गाधेः पुत्रो महातेजा विश्वामित्रो महामुनिः ॥ 1.51.19 ॥&lt;br&gt;&#xA;विश्वामित्रो महातेजाः पालयामास मेदिनीम्।&lt;br&gt;&#xA;बहुवर्षसहस्राणि राजा राज्यमकारयत् ॥ 1.51.20 ॥&lt;br&gt;&#xA;कदाचित्तु महातेजा योजयित्वा वरूथिनीम्।&lt;br&gt;&#xA;अक्षौहिणीपरिवृतः परिचक्राम मेदिनीम् ॥ 1.51.21 ॥&lt;br&gt;&#xA;नगराणि च राष्ट्राणि सरितश्च तथा गिरीन्।&lt;br&gt;&#xA;आश्रमान् क्रमशो राम विचरन्नाजगाम ह ॥ 1.51.22 ॥&lt;br&gt;&#xA;वसिष्ठस्याश्रमपदं नानावृक्षसुमाकुलम्।&lt;br&gt;&#xA;नानामृगगणाकीर्णं सिद्धचारणसेवितम् ॥ 1.51.23 ॥&lt;br&gt;&#xA;देवदानवगन्धर्वैः किन्नरैरुपशोभितम्।&lt;br&gt;&#xA;प्रशान्तहरिणाकीर्णं द्विजसङ्घनिषेवितम् ॥ 1.51.24 ॥&lt;br&gt;&#xA;ब्रह्मर्षिगणसङ्कीर्णं देवर्षिगणसेवितम्।&lt;br&gt;&#xA;तपश्चरणसंसिद्धैरग्निकल्पैर्महात्मभिः ॥ 1.51.25 ॥&lt;br&gt;&#xA;अब्भक्षैर्वायुभक्षैश्च शीर्णपर्णाशनैस्तथा।&lt;br&gt;&#xA;फलमूलाशनैर्दान्तैर्जितरोषैर्जितेन्द्रियैः ॥ 1.51.26 ॥&lt;br&gt;&#xA;ऋषिभिर्वालखिल्यैश्च जपहोमपरायणैः।&lt;br&gt;&#xA;अन्यैर्वैखानसैश्चैव समन्तादुपशोभितम् ॥ 1.51.27 ॥&lt;br&gt;&#xA;वसिष्ठस्याश्रमपदं ब्रह्मलोकमिवापरम्।&lt;br&gt;&#xA;ददर्श जयतां श्रेष्ठो विश्वामित्रो महाबलः ॥ 1.51.28 ॥&lt;/p&gt;</description>
    </item>
    <item>
      <title>०५२ वसिष्ठ-विश्वामित्र-संवादः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/04-vishvAmitra-kathA/052_vasiShTha-vishvAmitra-saMvAdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/04-vishvAmitra-kathA/052_vasiShTha-vishvAmitra-saMvAdaH/</guid>
      <description>&lt;p&gt;स दृष्ट्वा परमप्रीतो विश्वामित्रो महाबलः।&lt;br&gt;&#xA;प्रणतो विनयाद्वीरो वसिष्ठं जपतां वरम् ॥ 1.52.1 ॥&lt;br&gt;&#xA;स्वागतं तव चेत्युक्तो वसिष्ठेन महात्मना।&lt;br&gt;&#xA;आसनं चास्य भगवान् वसिष्ठो व्यादिदेश ह ॥ 1.52.2 ॥&lt;br&gt;&#xA;उपविष्टाय च तदा विश्वामित्राय धीमते।&lt;br&gt;&#xA;यथान्यायं मुनिवरः फलमूलमुपाहरत् ॥ 1.52.3 ॥&lt;br&gt;&#xA;प्रतिगृह्य च तां पूजां वसिष्ठाद्राजसत्तमः।&lt;br&gt;&#xA;तपोग्निहोत्रशिष्येषु कुशलं पर्य्यपृच्छत ॥ 1.52.4 ॥&lt;br&gt;&#xA;विश्वामित्रो महातेजा वनस्पतिगणे तथा।&lt;br&gt;&#xA;सर्वत्र कुशलं चाह वसिष्ठो राजसत्तमम् ॥ 1.52.5 ॥&lt;br&gt;&#xA;सुखोपविष्टं राजानं विश्वामित्रं महातपाः।&lt;br&gt;&#xA;पप्रच्छ जपतां श्रेष्ठो वसिष्ठो ब्रह्मणः सुतः ॥ 1.52.6 ॥&lt;br&gt;&#xA;कच्चित्ते कुशलं राजन् कच्चिद्धर्मेण रञ्जयन्।&lt;br&gt;&#xA;प्रजाः पालयसे वीर राजवृत्तेन धार्मिक ॥ 1.52.7 ॥&lt;br&gt;&#xA;कच्चित्ते सम्भृता भृत्याः कच्चित्तिष्ठन्ति शासने।&lt;br&gt;&#xA;कच्चित्ते विजिताः सर्वे रिपवो रिपुसूदन ॥ 1.52.8 ॥&lt;br&gt;&#xA;कच्चिद्बलेषु कोशेषु मित्रेषु च परन्तप।&lt;br&gt;&#xA;कुशलं ते नरव्याघ्र पुत्रपौत्रे तवानघ ॥ 1.52.9 ॥&lt;br&gt;&#xA;सर्वत्र कुशलं राजा वसिष्ठं प्रत्युदाहरत्।&lt;br&gt;&#xA;विश्वामित्रो महातेजा वसिष्ठं विनयान्वितः ॥ 1.52.10 ॥&lt;br&gt;&#xA;कृत्वोभौ सुचिरं कालं धर्मिष्ठौ ताः कथाश्शुभाः।&lt;br&gt;&#xA;मुदा परमया युक्तौ प्रीयेतां तौ परस्परम् ॥ 1.52.11 ॥&lt;br&gt;&#xA;ततो वसिष्ठो भगवान् कथान्ते रघुनन्दन।&lt;br&gt;&#xA;विश्वामित्रमिदं वाक्यमुवाच प्रहसन्निव ॥ 1.52.12 ॥&lt;br&gt;&#xA;आतिथ्यं कर्तुमिच्छामि बलस्यास्य महाबल।&lt;br&gt;&#xA;तव चैवाप्रमेयस्य यथार्हं सम्प्रतीच्छ मे ॥ 1.52.13 ॥&lt;br&gt;&#xA;सत्क्रियां हि भवानेतां प्रतीच्छतु मयोद्यताम्।&lt;br&gt;&#xA;राजा त्वमतिथिश्रेष्ठः पूजनीयः प्रयत्नतः ॥ 1.52.14 ॥&lt;br&gt;&#xA;एवमुक्तो वसिष्ठेन विश्वामित्रो महामतिः।&lt;br&gt;&#xA;कृतमित्यब्रवीद्राजा प्रियवाक्येन मे त्वया ॥ 1.52.15 ॥&lt;br&gt;&#xA;फलमूलेन भगवन् विद्यते यत्तवाश्रमे।&lt;br&gt;&#xA;पाद्येनाचमनीयेन भगवद्दर्शनेन च ॥ 1.52.16 ॥&lt;br&gt;&#xA;सर्वथा च महाप्राज्ञ पूजार्हेण सुपूजितः।&lt;br&gt;&#xA;गमिष्यामि नमस्तेऽस्तु मैत्रेणेक्षस्व चक्षुषा ॥ 1.52.17 ॥&lt;br&gt;&#xA;एवं ब्रुवन्तं राजानं वसिष्ठः पुनरेव हि।&lt;br&gt;&#xA;न्यमन्त्रयत धर्मात्मा पुनः पुनरुदारधीः ॥ 1.52.18 ॥&lt;br&gt;&#xA;बाढमित्येव गाधेयो वसिष्ठं प्रत्युवाच ह।&lt;br&gt;&#xA;यथाप्रियं भगवतस्तथास्तु मुनिसत्तम ॥ 1.52.19 ॥&lt;br&gt;&#xA;एवमुक्तो महातेजा वसिष्ठो जपतां वरः।&lt;br&gt;&#xA;आजुहाव ततः प्रीतः कल्माषीं धूतकल्मषः ॥ 1.52.20 ॥&lt;br&gt;&#xA;सबलस्यास्य राजर्षेः कर्तुं व्यवसितोऽस्म्यहम्।&lt;br&gt;&#xA;भोजनेन महार्हेण सत्कारं संविधत्स्व मे ॥ 1.52.21 ॥&lt;br&gt;&#xA;यस्य यस्य यथाकामं षड्रसेष्वभिपूजितम्।&lt;br&gt;&#xA;तत्सर्वं कामधुक् क्षिप्रमभिवर्ष कृते मम ॥ 1.52.22 ॥&lt;br&gt;&#xA;रसेनान्नेन पानेन लेह्यचोष्येण संयुतम्।&lt;br&gt;&#xA;अन्नानां निचयं सर्वं सृजस्व शबले त्वर ॥ 1.52.23 ॥&lt;/p&gt;</description>
    </item>
    <item>
      <title>०५३ शबला-याचना</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/04-vishvAmitra-kathA/053_shabalA-yAchanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/04-vishvAmitra-kathA/053_shabalA-yAchanA/</guid>
      <description>&lt;p&gt;एवमुक्ता वसिष्ठेन शबला शत्रुसूदन।&lt;br&gt;&#xA;विदधे कामधुक्कामान् यस्य यस्य यथेप्सितम् ॥ 1.53.1 ॥&lt;br&gt;&#xA;इक्षून् मधूंस्तथा लाजान् मैरेयांश्च वरासवान्।&lt;br&gt;&#xA;पानानि च महार्हाणि भक्ष्यांश्चोच्चावचांस्तथा ॥ 1.53.2 ॥&lt;br&gt;&#xA;उष्णाढ्यस्यौदनस्यात्र राशयः पर्वतोपमाः।&lt;br&gt;&#xA;मृष्टान्नानि च सूपाश्च दधिकुल्यास्तथैव च ॥ 1.53.3 ॥&lt;br&gt;&#xA;नानास्वादुरसानां च षाडवानां तथैव च।&lt;br&gt;&#xA;भाजनानि सुपूर्णानि गौडानि च सहस्रशः ॥ 1.53.4 ॥&lt;br&gt;&#xA;सर्वमासीत्सुसन्तुष्टं हृष्टपुष्टजनायुतम्।&lt;br&gt;&#xA;विश्वामित्रबलं राम वसिष्ठेनातितर्पितम् ॥ 1.53.5 ॥&lt;br&gt;&#xA;विश्वामित्रोऽपि राजर्षिर्हृष्टः पुष्टस्तदाभवत्।&lt;br&gt;&#xA;सान्तःपुरवरो राजा सब्राह्मणपुरोहितः ॥ 1.53.6 ॥&lt;br&gt;&#xA;सामात्यो मन्त्रिसहितः सभृत्यः पूजितस्तदा।&lt;br&gt;&#xA;युक्तः परमहर्षेण वसिष्ठमिदमब्रवीत् ॥ 1.53.7 ॥&lt;br&gt;&#xA;पूजितोऽहं त्वया ब्रह्मन् पूजार्हेण सुसत्कृतः।&lt;br&gt;&#xA;श्रूयतामभिधास्यामि वाक्यं वाक्यविशारद ॥ 1.53.8 ॥&lt;br&gt;&#xA;गवां शतसहस्रेण दीयतां शबला मम ॥ 1.53.9 ॥&lt;br&gt;&#xA;रत्नं हि भगवन्नेतद्रत्नहारी च पार्थिवः।&lt;br&gt;&#xA;तस्मान्मे शबलां देहि ममैषा धर्मतो द्विज ॥ 1.53.10 ॥&lt;br&gt;&#xA;एवमुक्तस्तु भगवान् वसिष्ठो मुनिसत्तमः।&lt;br&gt;&#xA;विश्वामित्रेण धर्मात्मा प्रत्युवाच महीपतिम् ॥ 1.53.11 ॥&lt;br&gt;&#xA;नाहं शतसहस्रेण नापि कोटिशतैर्गवाम्।&lt;br&gt;&#xA;राजन् दास्यामि शबलां राशिभी रजतस्य वा ॥ 1.53.12 ॥&lt;br&gt;&#xA;न परित्यागमर्हेयं मत्सकाशादरिन्दम।&lt;br&gt;&#xA;शाश्वती शबला मह्यं कीर्तिरात्मवतो यथा ॥ 1.53.13 ॥&lt;br&gt;&#xA;अस्यां हव्यं च कव्यं प्राणयात्रा तथैव च।&lt;br&gt;&#xA;आयत्तमग्निहोत्रं च बलिर्होमस्तथैव च ॥ 1.53.14 ॥&lt;br&gt;&#xA;स्वाहाकारवषट्कारौ विद्याश्च विविधास्तथा।&lt;br&gt;&#xA;आयत्तमत्र राजर्षे सर्वमेतन्न संशयः ॥ 1.53.15 ॥&lt;br&gt;&#xA;सर्वस्वमेतत्सत्येन मम तुष्टिकरी सदा।&lt;br&gt;&#xA;कारणैर्बहुभी राजन्न दास्ये शबलां तव ॥ 1.53.16 ॥&lt;br&gt;&#xA;वसिष्ठेनैवमुक्तस्तु विश्वामित्रोऽब्रवीत्ततः।&lt;br&gt;&#xA;संरब्धतरमत्यर्थं वाक्यं वाक्यविशारदः ॥ 1.53.17 ॥&lt;br&gt;&#xA;हैरण्यकक्ष्याग्रैवेयान् सुवर्णाङ्कुशभूषितान्।&lt;br&gt;&#xA;ददामि कुञ्जराणां ते सहस्राणि चतुर्दश ॥ 1.53.18 ॥&lt;br&gt;&#xA;हैरण्यानां रथानां ते श्वेताश्वानां चतुर्युजाम्।&lt;br&gt;&#xA;ददामि ते शतान्यष्टौ किङ्किणीकविभूषितान् ॥ 1.53.19 ॥&lt;br&gt;&#xA;हयानां देशजातानां कुलजानां महौजसाम्।&lt;br&gt;&#xA;सहस्रमेकं दश च ददामि तव सुव्रत ॥ 1.53.20 ॥&lt;br&gt;&#xA;नानावर्णविभक्तानां वयःस्थानां तथैव च।&lt;br&gt;&#xA;ददाम्येकां गवां कोटिं शबला दीयतां मम ॥ 1.53.21 ॥&lt;br&gt;&#xA;यावदिच्छसि रत्नं वा हिरण्यं वा द्विजोत्तम।&lt;br&gt;&#xA;तावद्ददामि तत्सर्वं शबला दीयतां मम ॥ 1.53.22 ॥&lt;br&gt;&#xA;एवमुक्तस्तु भगवान् विश्वामित्रेण धीमता।&lt;br&gt;&#xA;न दास्यामीति शबलां प्राह राजन् कथञ्चन ॥ 1.53.23 ॥&lt;br&gt;&#xA;एतदेव हि मे रत्नमेतदेव हि मे धनम्।&lt;br&gt;&#xA;एतदेव हि सर्वस्वमेतदेव हि जीवितम् ॥ 1.53.24 ॥&lt;br&gt;&#xA;दर्शश्च पूर्णमासश्च यज्ञाश्चैवाप्तदक्षिणाः।&lt;br&gt;&#xA;एतदेव हि मे राजन् विविधाश्च क्रियास्तथा ॥ 1.53.25 ॥&lt;br&gt;&#xA;अदोमूलाः क्रियाः सर्वा मम राजन्न संशयः।&lt;br&gt;&#xA;बहुना किं प्रलापेन न दास्ये कामदोहिनीम् ॥ 1.53.26 ॥&lt;/p&gt;</description>
    </item>
    <item>
      <title>०५४ शबलापहरणम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/04-vishvAmitra-kathA/054_shabalApaharaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/04-vishvAmitra-kathA/054_shabalApaharaNam/</guid>
      <description>&lt;p&gt;कामधेनुं वसिष्ठोऽपि यदा न त्यजते मुनिः।&lt;br&gt;&#xA;तदास्य शबलां राम विश्वामित्रोऽन्वकर्षत ॥ 1.54.1 ॥&lt;br&gt;&#xA;नीयमाना तु शबला राम राज्ञा महात्मना।&lt;br&gt;&#xA;दुःखिता चिन्तयामास रुदन्ती शोककर्शिता ॥ 1.54.2 ॥&lt;br&gt;&#xA;परित्यक्ता वसिष्ठेन किमहं सुमहात्मना।&lt;br&gt;&#xA;याऽहं राजभटैर्दीना ह्रियेयं भृशदुःखिता ॥ 1.54.3 ॥&lt;br&gt;&#xA;किं मयाऽपकृतं तस्य महर्षेर्भावितात्मनः।&lt;br&gt;&#xA;यन्मामनागसं भक्तामिष्टां त्यजति धार्मिकः ॥ 1.54.4 ॥&lt;br&gt;&#xA;निर्द्धूय तांस्तदा भृत्यान् शतशः शत्रुसूदन।&lt;br&gt;&#xA;जगामानिलवेगेन पादमूलं महात्मनः ॥ 1.54.5 ॥&lt;br&gt;&#xA;शबला सा रुदन्ती च क्रोशन्ती चेदमब्रवीत्।&lt;br&gt;&#xA;वसिष्ठस्याग्रतः स्थित्वा मेघदुन्दुभिराविणी ॥ 1.54.6 ॥&lt;br&gt;&#xA;भगवन् किं परित्यक्ता त्वयाहं ब्रह्मणः सुत।&lt;br&gt;&#xA;यस्माद्राजभृता मां हि नयन्ते त्वत्सकाशतः ॥ 1.54.7 ॥&lt;br&gt;&#xA;एवमुक्तस्तु ब्रह्मर्षिरिदं वचनमब्रवीत्।&lt;br&gt;&#xA;शोकसन्तप्तहृदयां स्वसारमिव दुःखिताम् ॥ 1.54.8 ॥&lt;br&gt;&#xA;न त्वां त्यजामि शबले नापिमेऽपकृतं त्वया।&lt;br&gt;&#xA;एष त्वां नयते राजा बलान्मत्तो महाबलः ॥ 1.54.9 ॥&lt;br&gt;&#xA;न हि तुल्यं बलं मह्यं राजा त्वद्य विशेषतः।&lt;br&gt;&#xA;बली राजा क्षत्रियश्च पृथिव्याः पतिरेव च ॥ 1.54.10 ॥&lt;br&gt;&#xA;इयमक्षौहिणी पूर्णा सवाजिरथसङ्कुला।&lt;br&gt;&#xA;हस्तिध्वजसमाकीर्णा तेनासौ बलवत्तरः ॥ 1.54.11 ॥&lt;br&gt;&#xA;एवमुक्ता वसिष्ठेन प्रत्युवाच विनीतवत्।&lt;br&gt;&#xA;वचनं वचनज्ञा सा ब्रह्मर्षिमतुलप्रभम् ॥ 1.54.12 ॥&lt;br&gt;&#xA;न बलं क्षत्रियस्याहुर्ब्राह्मणो बलवत्तरः।&lt;br&gt;&#xA;ब्रह्मन् ब्रह्मबलं दिव्यं क्षत्रात्तु बलवत्तरम् ॥ 1.54.13 ॥&lt;br&gt;&#xA;अप्रमेयबलं तुभ्यं न त्वया बलवत्तरः।&lt;br&gt;&#xA;विश्वामित्रो महावीर्यस्तेजस्तव दुरासदम् ॥ 1.54.14 ॥&lt;br&gt;&#xA;नियुङ्क्ष्व मां महातेजस्त्वद्ब्रह्मबलसम्भृताम्।&lt;br&gt;&#xA;तस्य दर्पबलं यत्तन्नाशयामि दुरात्मनः ॥ 1.54.15 ॥&lt;br&gt;&#xA;इत्युक्तस्तु तया राम वसिष्ठस्तु महायशाः।&lt;br&gt;&#xA;सृजस्वेति तदोवाच बलं परबलारुजम् ॥ 1.54.16 ॥&lt;br&gt;&#xA;तस्य तद्वचनं श्रुत्वा सुरभिः सासृजत्तदा ॥ 1.54.17 ॥&lt;br&gt;&#xA;तस्या हुम्भारवोत्सृष्टाः पप्लवाः शतशो नृप।&lt;br&gt;&#xA;नाशयन्ति बलं सर्वं विश्वामित्रस्य पश्यतः ॥ 1.54.18 ॥&lt;br&gt;&#xA;स राजा परमक्रुद्धः क्रोधविस्फारितेक्षणः।&lt;br&gt;&#xA;पप्लवान् नाशयामास शस्त्रैरुच्चावचैरपि ॥ 1.54.19 ॥&lt;br&gt;&#xA;विश्वामित्रार्दितान् दृष्ट्वा पप्लवान् शतशस्तदा।&lt;br&gt;&#xA;भूय एवासृजत्कोपाच्छकान् यवनमिश्रितान् ॥ 1.54.20 ॥&lt;br&gt;&#xA;तैरासीत्संवृता भूमिः शकैर्यवनमिश्रितैः।&lt;br&gt;&#xA;प्रभावद्भिर्महावीर्यैर्हेमकिञ्जल्कसन्निभैः ॥ 1.54.21 ॥&lt;br&gt;&#xA;दीर्घासिपट्टिशधरैर्हेमवर्णाम्बरावृतैः।&lt;br&gt;&#xA;निर्दग्धं तद्बलं सर्वं प्रदीप्तैरिव पावकैः ॥ 1.54.22 ॥&lt;br&gt;&#xA;ततोऽस्त्राणि महातेजा विश्वामित्रो मुमोच ह।&lt;br&gt;&#xA;तैस्तैर्यवनकाम्भोजाः पप्लवाश्चाकुलीकृताः ॥ 1.54.23 ॥&lt;/p&gt;</description>
    </item>
    <item>
      <title>०५५ विश्वामित्रास्त्रमोक्षणम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/04-vishvAmitra-kathA/055_vishvAmitrAstramoxaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/04-vishvAmitra-kathA/055_vishvAmitrAstramoxaNam/</guid>
      <description>&lt;p&gt;ततस्तानाकुलान् दृष्ट्वा विश्वामित्रास्त्रमोहितान्।&lt;br&gt;&#xA;वसिष्ठश्चोदयामास कामधुक्सृज योगतः ॥ 1.55.1 ॥&lt;br&gt;&#xA;तस्या हुम्भारवाज्जाताः काम्भोजा रविसन्निभाः।&lt;br&gt;&#xA;ऊधसस्त्वथ सञ्जाताः पप्लवाः शस्त्रपाणयः ॥ 1.55.2 ॥&lt;br&gt;&#xA;योनिदेशाच्च यवनाःशकृद्देशाच्छकास्तथा।&lt;br&gt;&#xA;रोमकूपेषु च म्लेच्छा हारीतास्सकिरातकाः ॥ 1.55.3 ॥&lt;br&gt;&#xA;तैस्तैर्निषूदितं सर्वं विश्वामित्रस्य तत्क्षणात्।&lt;br&gt;&#xA;सपदातिगजं साश्वं सरथं रघुनन्दन ॥ 1.55.4 ॥&lt;br&gt;&#xA;विश्वामित्रसुतानां तु शतं नानाविधायुधम्।&lt;br&gt;&#xA;अभ्यधावत्सुसङ्क्रुद्धं वसिष्ठं जपतां वरम् ॥ 1.55.5 ॥&lt;br&gt;&#xA;हुङ्कारेणैव तान् सर्वान् ददाह भगवानृषिः ॥ 1.55.6 ॥&lt;br&gt;&#xA;ते साश्वरथपादाता वसिष्ठेन महात्मना।&lt;br&gt;&#xA;भस्मीकृता मुहूर्तेन विश्वामित्रसुतास्तदा ॥ 1.55.7 ॥&lt;br&gt;&#xA;दृष्ट्वा विनाशितान् पुत्रान् बलं च सुमहायशाः।&lt;br&gt;&#xA;सव्रीडश्चिन्तयाविष्टो विश्वामित्रोऽभवत्तदा ॥ 1.55.8 ॥&lt;br&gt;&#xA;समुद्र इव निर्वेगो भग्नदंष्ट्र इवोरगः।&lt;br&gt;&#xA;उपरक्त इवादित्यः सद्यो निष्प्रभतां गतः ॥ 1.55.9 ॥&lt;br&gt;&#xA;हतपुत्रबलो दीनो लूनपक्ष इव द्विजः।&lt;br&gt;&#xA;हतदर्प्पो हतोत्साहो निर्वेदं समपद्यत ॥ 1.55.10 ॥&lt;br&gt;&#xA;स पुत्रमेकं राज्याय पालयेति नियुज्य च।&lt;br&gt;&#xA;पृथिवीं क्षत्रधर्म्मेण वनमेवान्वपद्यत ॥ 1.55.11 ॥&lt;br&gt;&#xA;स गत्वा हिमवत्पार्श्वं किन्नरोरगसेवितम्।&lt;br&gt;&#xA;महादेवप्रसादार्थं तपस्तेपे महातपाः ॥ 1.55.12 ॥&lt;br&gt;&#xA;केनचित्त्वथ कालेन देवेशो वृषभध्वजः।&lt;br&gt;&#xA;दर्शयामास वरदो विश्वामित्रं महाबलम् ॥ 1.55.13 ॥&lt;br&gt;&#xA;किमर्थं तप्यसे राजन् ब्रूहि यत्ते विवक्षितम्।&lt;br&gt;&#xA;वरदोऽस्मि वरो यस्ते काङ्क्षितः सोऽभिधीयताम् ॥ 1.55.14 ॥&lt;br&gt;&#xA;एवमुक्तस्तु देवेन विश्वामित्रो महातपाः।&lt;br&gt;&#xA;प्रणिपत्य महादेवमिदं वचनमब्रवीत् ॥ 1.55.15 ॥&lt;br&gt;&#xA;यदि तुष्टो महादेव धनुर्वेदो ममानघ।&lt;br&gt;&#xA;साङ्गोपाङ्गोपनिषदः सरहस्यः प्रदीयताम् ॥ 1.55.16 ॥&lt;br&gt;&#xA;गन्धर्वयक्षरक्षस्सु प्रतिभान्तु ममानघ।&lt;br&gt;&#xA;तव प्रसादाद्भवतु देवदेव ममेप्सितम् ॥ 1.55.17 ॥&lt;br&gt;&#xA;एवमस्त्विति देवेशो वाक्यमुक्त्वा गतस्तदा ॥ 1.55.18 ॥&lt;br&gt;&#xA;प्राप्य चास्त्राणि राजर्षिर्विश्वामित्रो महाबलः।&lt;br&gt;&#xA;दर्पेण महतायुक्तो दर्पपूर्णोऽभवत्तदा ॥ 1.55.19 ॥&lt;br&gt;&#xA;विवर्द्धमानो वीर्येण समुद्र इव पर्वणि।&lt;br&gt;&#xA;हतमेव तदा मेने वसिष्ठमृषिसत्तमम् ॥ 1.55.20 ॥&lt;br&gt;&#xA;ततो गत्वाश्रमपदं मुमोचास्त्राणि पार्थिवः।&lt;br&gt;&#xA;यैस्तत्तपोवनं सर्वं निर्दग्धं चास्त्रतेजसा ॥ 1.55.21 ॥&lt;br&gt;&#xA;उदीर्यमाणमस्त्रं तद्विश्वामित्रस्यधीमतः।&lt;br&gt;&#xA;दृष्ट्वा विप्रद्रुता भीता मुनयः शतशो दिशः ॥ 1.55.22 ॥&lt;br&gt;&#xA;वसिष्ठस्य च ये शिष्यास्तथैव मृगपक्षिणः।&lt;br&gt;&#xA;विद्रवन्ति भयाद्भीता नानादिग्भ्यः सहस्रशः ॥ 1.55.23 ॥&lt;br&gt;&#xA;वसिष्ठस्याश्रमपदं शून्यमासीन्महात्मनः।&lt;br&gt;&#xA;मुहूर्तमिव निःशब्दमासीदिरिणसन्निभम् ॥ 1.55.24 ॥&lt;br&gt;&#xA;वदतो वै वसिष्ठस्य माभैरिति मुहुर्मुहुः।&lt;br&gt;&#xA;नाशयाम्यद्य गाधेयं नीहारमिव भास्करः ॥ 1.55.25 ॥&lt;br&gt;&#xA;एवमुक्त्वा महातेजा वसिष्ठो जपतां वरः।&lt;br&gt;&#xA;विश्वामित्रं तदा वाक्यं सरोषमिदमब्रवीत् ॥ 1.55.26 ॥&lt;br&gt;&#xA;आश्रमं चिरसंवृद्धं यद्विनाशितवानसि।&lt;br&gt;&#xA;दुराचारोऽसि तन्मूढ तस्मात्त्वं न भविष्यसि ॥ 1.55.27 ॥&lt;br&gt;&#xA;इत्युक्त्वा परमक्रुद्धो दण्डमुद्यम्यसत्वरः।&lt;br&gt;&#xA;विधूममिव कालाग्निं यमदण्डमिवापरम् ॥ 1.55.28 ॥&lt;/p&gt;</description>
    </item>
    <item>
      <title>०५६ वसिष्ठ-विश्वामित्र-सङ्घर्षः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/04-vishvAmitra-kathA/056_vasiShTha-vishvAmitra-sangharShaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/04-vishvAmitra-kathA/056_vasiShTha-vishvAmitra-sangharShaH/</guid>
      <description>&lt;p&gt;एवमुक्तो वसिष्ठेन विश्वामित्रो महाबलः।&lt;br&gt;&#xA;आग्नेयमस्त्रमुत्क्षिप्य तिष्ठ तिष्ठेति चाब्रवीत् ॥ 1.56.1 ॥&lt;br&gt;&#xA;ब्रह्मदण्डं समुत्क्षिप्य कालदण्डमिवापरम्।&lt;br&gt;&#xA;वसिष्ठो भगवान् क्रोधादिदं वचनमब्रवीत् ॥ 1.56.2 ॥&lt;br&gt;&#xA;क्षत्रबन्धो स्थितोऽस्म्येष यद्वलं तद्विदर्शय।&lt;br&gt;&#xA;नाशयाम्यद्य ते दर्पं शस्त्रस्य तव गाधिज ॥ 1.56.3 ॥&lt;br&gt;&#xA;क्व च ते क्षत्रियबलं क्व च ब्रह्मबलं महत्।&lt;br&gt;&#xA;पश्य ब्रह्मबलं दिव्यं मम क्षत्रियपांसन ॥ 1.56.4 ॥&lt;br&gt;&#xA;तस्यास्त्रं गाधिपुत्रस्य घोरमाग्नेयमुद्यतम्।&lt;br&gt;&#xA;ब्रह्मदण्डेन तच्छान्तमग्नेर्वेग इवाम्भसा ॥ 1.56.5 ॥&lt;br&gt;&#xA;वारुणं चैव रौद्रं च ऐन्द्रं पाशुपतं तथा।&lt;br&gt;&#xA;ऐषीकं चापि चिक्षेप कुपितो गाधिनन्दनः ॥ 1.56.6 ॥&lt;br&gt;&#xA;मानवं मोहनं चैव गान्धर्वं स्वापनं तथा।&lt;br&gt;&#xA;जृम्भणं मादनं चैव सन्तापनविलापने ॥ 1.56.7 ॥&lt;br&gt;&#xA;शोषणं दारणं चैव वज्रमस्त्रं सुदुर्जयम्।&lt;br&gt;&#xA;ब्रह्मपाशं कालपाशं वारुणं पाशमेव च ॥ 1.56.8 ॥&lt;br&gt;&#xA;पैनाकास्त्रं च दयितं शुष्कार्द्रे अशनी उभे।&lt;br&gt;&#xA;दण्डास्त्रमथ पैशाचं क्रौञ्चमस्त्रं तथैव च ॥ 1.56.9 ॥&lt;br&gt;&#xA;धर्मचक्रं कालचक्रं विष्णुचक्रं तथैवव च।&lt;br&gt;&#xA;वायव्यं मथनं चैव अस्त्रं हयशिरस्तथा ॥ 1.56.10 ॥&lt;br&gt;&#xA;शक्तिद्वयं च चिक्षेप कङ्कालं मुसलं तथा।&lt;br&gt;&#xA;वैद्याधरं महास्त्रं च कालास्त्रमथ दारुणम् ॥ 1.56.11 ॥&lt;br&gt;&#xA;त्रिशूलमस्त्रं घोरं च कापालमथ कङ्कणम्।&lt;br&gt;&#xA;एतान्यस्त्राणि चिक्षेप सर्वाणि रघुनन्दन ॥ 1.56.12 ॥&lt;br&gt;&#xA;वसिष्ठे जपतां श्रेष्ठे तदद्भुतमिवाभवत् ॥ 1.56.13 ॥&lt;br&gt;&#xA;तानि सर्वाणि दण्डेन ग्रसते ब्रह्मणः सुतः ॥ 1.56.14 ॥&lt;br&gt;&#xA;तेषु शान्तेषु ब्रह्मास्त्रं क्षिप्तवान् गाधिनन्दनः ॥ 1.56.15 ॥&lt;br&gt;&#xA;तदस्त्रमुद्यतं दृष्ट्वा देवाः साग्निपुरोगमाः।&lt;br&gt;&#xA;देवर्षयश्च सम्भ्रान्ता गन्धर्वाः समहोरगाः ॥ 1.56.16 ॥&lt;br&gt;&#xA;त्रैलोक्यमासीत् सन्त्रस्तं ब्रह्मास्त्रे समुदीरिते ॥ 1.56.17 ॥&lt;br&gt;&#xA;तदप्यस्त्रं महाघोरं ब्राह्मं ब्राह्मेण तेजसा।&lt;br&gt;&#xA;वसिष्ठो ग्रसते सर्वं ब्रह्मदण्डेन राघव ॥ 1.56.18 ॥&lt;br&gt;&#xA;ब्रह्मास्त्रं ग्रसमानस्य वसिष्ठस्य महात्मनः।&lt;br&gt;&#xA;त्रैलोक्यमोहनं रौद्रं रूपमासीत् सुदारुणम् ॥ 1.56.19 ॥&lt;br&gt;&#xA;रोमकूपेषु सर्वेषु वसिष्ठस्य महात्मनः।&lt;br&gt;&#xA;मरीच्य इव निष्पेतुरग्नेर्धूमाकुलार्चिषः ॥ 1.56.20 ॥&lt;br&gt;&#xA;प्राज्वलद् ब्रह्मदण्डश्च वसिष्ठस्य करोद्यतः।&lt;br&gt;&#xA;विधूम इव कालाग्निर्यमदण्ड इवापरः ॥ 1.56.21 ॥&lt;br&gt;&#xA;ततोऽस्तुवन् मुनिगणा वसिष्ठं जपतां वरम्।&lt;br&gt;&#xA;अमोघं ते बलं ब्रह्मन् तेजो धारय तेजसा ॥ 1.56.22 ॥&lt;br&gt;&#xA;निगृहीतस्त्वया ब्रह्मन् विश्वामित्रो महातपाः।&lt;br&gt;&#xA;प्रसीद जपातां श्रेष्ठ लोकाः सन्तु गतव्यथाः ॥ 1.56.23 ॥&lt;br&gt;&#xA;एवमुक्तो महातेजाः शमं चक्रे महातपाः ॥ 1.56.24 ॥&lt;br&gt;&#xA;विश्वामित्रोऽपि निकृतो विनिःश्वस्येदमब्रवीत् ॥ 1.56.25 ॥&lt;br&gt;&#xA;धिग्बलं क्षत्रियबलं ब्रह्मतेजोबलं बलम्।&lt;br&gt;&#xA;एकेन ब्रह्मदण्डेन सर्वास्त्राणि हतानि मे ॥ 1.56.26 ॥&lt;br&gt;&#xA;तदेतत् समवेक्ष्याहं प्रसन्नेन्द्रियमानसः।&lt;br&gt;&#xA;तपो महत् समास्थास्ये यद्वै ब्रह्मत्वकारणम् ॥ 1.56.27 ॥&lt;/p&gt;</description>
    </item>
    <item>
      <title>०५७ त्रिशङ्कोर् यजनप्रार्थना</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/04-vishvAmitra-kathA/057_trishankor_yajanaprArthanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/04-vishvAmitra-kathA/057_trishankor_yajanaprArthanA/</guid>
      <description>&lt;p&gt;ततः सन्तप्तहृदयः स्मरन् निग्रहमात्मनः।&lt;br&gt;&#xA;विनिःश्वस्य विनिःश्वस्य कृतवैरो महात्मना ॥ 1.57.1 ॥&lt;br&gt;&#xA;स दक्षिणां दिशं गत्वा महिष्या सह राघव।&lt;br&gt;&#xA;तताप परमं घोरं विश्वामित्रो महत्तपः ॥ 1.57.2 ॥&lt;br&gt;&#xA;अथास्य जज्ञिरे पुत्राः सत्यधर्मपरायणाः।&lt;br&gt;&#xA;हविष्यन्दो मधुष्यन्दो दृढनेत्रो महारथः ॥ 1.57.3 ॥&lt;br&gt;&#xA;पूर्णे वर्षसहस्रे तु ब्रह्मा लोकपितामहः।&lt;br&gt;&#xA;अब्रवीन्मधुरं वाक्यं विश्वामित्रं तपोधनम् ॥ 1.57.4 ॥&lt;br&gt;&#xA;जिता राजर्षिलोकास्ते तपसा कुशिकात्मज।&lt;br&gt;&#xA;अनेन तपसा त्वां तु राजर्षिरिति विद्महे ॥ 1.57.5 ॥&lt;br&gt;&#xA;एवमुक्त्वा महातेजा जगाम सह दैवतैः।&lt;br&gt;&#xA;त्रिविष्टपं ब्रह्मलोकं लोकानां परमेश्वरः ॥ 1.57.6 ॥&lt;br&gt;&#xA;विश्वामित्रोपि तच्छ्रुत्वा ह्रिया किञ्चिदवाङ्मुखः।&lt;br&gt;&#xA;दुःखेन महताविष्टः समन्युरिदमब्रवीत् ॥ 1.57.7 ॥&lt;br&gt;&#xA;तपश्च सुमहत्तप्तं राजर्षिरिति मां विदुः।&lt;br&gt;&#xA;देवाः सर्षिगणाः सर्वे नास्ति मन्ये तपःफलम् ॥ 1.57.8 ॥&lt;br&gt;&#xA;एवं निश्चित्य मनसा भूय एव महातपाः।&lt;br&gt;&#xA;तपश्चकार काकुत्स्थ परमं परमात्मवान् ॥ 1.57.9 ॥&lt;br&gt;&#xA;एतस्मिन्नेव काले तु सत्यवादी जितेन्द्रियः।&lt;br&gt;&#xA;त्रिशङ्कुरिति विख्यात इक्ष्वाकुकुलवर्द्धनः ॥ 1.57.10 ॥&lt;br&gt;&#xA;तस्य बुद्धिः समुत्पन्ना यजेयमिति राघव।&lt;br&gt;&#xA;गच्छेयं सशरीरेण देवानां परमां गतिम् ॥ 1.57.11 ॥&lt;br&gt;&#xA;स वसिष्ठं समाहूय कथयामास चिन्तितम्।&lt;br&gt;&#xA;अशक्यमिति चाप्युक्तो वसिष्ठेन महात्मना ॥ 1.57.12 ॥&lt;br&gt;&#xA;प्रत्याख्यातो वसिष्ठेन स ययौ दक्षिणां दिशम्।&lt;br&gt;&#xA;ततस्तत्कर्मसिद्ध्यर्थं पुत्रांस्तस्य गतो नृपः ॥ 1.57.13 ॥&lt;br&gt;&#xA;त्रिशङ्कुः सुमहातेजाः शतं परमभास्वरम्।&lt;br&gt;&#xA;वसिष्ठपुत्रान् ददृशे तप्यमानान् यशस्विनः ॥ 1.57.14 ॥&lt;br&gt;&#xA;अभिवाद्यानुपूर्व्येण ह्रिया किञ्चिदवाङ्मुखः।&lt;br&gt;&#xA;अब्रवीत्सुमहात्मानः सर्वानेव कृताञ्जलिः ॥ 1.57.15 ॥&lt;br&gt;&#xA;शरणं वः प्रपद्येऽहं शरण्यान् शरणागतः।&lt;br&gt;&#xA;प्रत्याख्यातोऽस्मि भद्रं वो वसिष्ठेन महात्मना ॥ 1.57.16 ॥&lt;br&gt;&#xA;यष्टुकामो महायज्ञं तदनुज्ञातुमर्हथ।&lt;br&gt;&#xA;गुरुपुत्रानहं सर्वान्नमस्कृत्य प्रसादये ॥ 1.57.17 ॥&lt;br&gt;&#xA;ते मां भवन्तः सिद्ध्यर्थं याजयन्तु समाहिताः।&lt;br&gt;&#xA;सशरीरो यथाहं हि देवलोकमवाप्नुयाम् ॥ 1.57.18 ॥&lt;br&gt;&#xA;प्रत्याख्यातो वसिष्ठेन गतिमन्यां तपोधनाः।&lt;br&gt;&#xA;गुरुपुत्रानृते सर्वान्नाहं पश्यामि काञ्चन ॥ 1.57.19 ॥&lt;br&gt;&#xA;इक्ष्वाकूणां हि सर्वेषां पुरोधाः परमा गतिः।&lt;br&gt;&#xA;पुरोधसस्तु विद्वांसस्तारयन्ति सदा नृपान् ॥ 1.57.20 ॥&lt;br&gt;&#xA;तस्मादनन्तरं सर्वे भवन्तो दैवतं मम ॥ 1.57.21 ॥&lt;/p&gt;</description>
    </item>
    <item>
      <title>०५८ त्रिशङ्कुशापः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/04-vishvAmitra-kathA/058_trishankushApaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/04-vishvAmitra-kathA/058_trishankushApaH/</guid>
      <description>&lt;p&gt;ततस्त्रिशङ्कोर्वचनं श्रुत्वा क्रोधसमन्वितम्।&lt;br&gt;&#xA;ऋषिपुत्रशतं राम राजानमिदमब्रवीत् ॥ 1.58.1 ॥&lt;br&gt;&#xA;प्रत्याख्यातो हि दुर्बुद्धे गुरुणा सत्यवादिना।&lt;br&gt;&#xA;तं कथं समतिक्रम्य शाखान्तरमुपेयिवान् ॥ 1.58.2 ॥&lt;br&gt;&#xA;इक्ष्वाकूणां हि सर्वेषां पुरोधाः परमो गुरुः।&lt;br&gt;&#xA;न चातिक्रमितुं शक्यं वचनं सत्यवादिनः ॥ 1.58.3 ॥&lt;br&gt;&#xA;अशक्यमिति चोवाच वसिष्ठो भगवानृषिः।&lt;br&gt;&#xA;तं वयं वै समाहर्तुं क्रतुं शक्ताः कथं तव ॥ 1.58.4 ॥&lt;br&gt;&#xA;बालिशस्त्वं नरश्रेष्ठ गम्यतां स्वपुरं पुनः।&lt;br&gt;&#xA;याजने भगवान् शक्तस्त्रैलोक्यस्यापि पार्थिव ॥ 1.58.5 ॥&lt;br&gt;&#xA;अवमानं च तत्कर्तुं तस्य शक्ष्यामहे कथम् ॥ 1.58.6 ॥&lt;br&gt;&#xA;तेषां तद्वचनं श्रुत्वा क्रोधपर्याकुलाक्षरम्।&lt;br&gt;&#xA;स राजा पुनरेवैतानिदं वचनमब्रवीत् ॥ 1.58.7 ॥&lt;br&gt;&#xA;प्रत्याख्यातोऽस्मि गुरुणा गुरुपुत्रैस्तथैव च।&lt;br&gt;&#xA;अन्यां गतिं गमिष्यामि स्वस्ति वोऽस्तु तपोधनाः ॥ 1.58.8 ॥&lt;br&gt;&#xA;ऋषिपुत्रास्तु तच्छ्रुत्वा वाक्यं घोराभिसंहितम्।&lt;br&gt;&#xA;शेपुः परमसङ्क्रुद्धाश्चण्डालत्वं गमिष्यसि ॥ 1.58.9 ॥&lt;br&gt;&#xA;एवमुक्त्वा महात्मानो विविशुस्ते स्वमाश्रमम् ॥ 1.58.10 ॥&lt;br&gt;&#xA;नीलवस्त्रधरो नीलः परुषो ध्वस्तमूर्द्धजः।&lt;br&gt;&#xA;चित्यमाल्यानुलेपश्च आयसाभरणोऽभवत् ॥ 1.58.11 ॥&lt;br&gt;&#xA;तं दृष्ट्वा मन्त्रिणः सर्वे त्यज्य चण्डालरूपिणम्।&lt;br&gt;&#xA;प्राद्रवन् सहिता राम पौरा येऽस्यानुगामिनः ॥ 1.58.12 ॥&lt;br&gt;&#xA;एको हि राजा काकुत्स्थ जगाम परमात्मवान्।&lt;br&gt;&#xA;दह्यमानो दिवारात्रं विश्वामित्रं तपोधनम् ॥ 1.58.13 ॥&lt;br&gt;&#xA;विश्वामित्रस्तु तं दृष्ट्वा राजानं विफलीकृतम्।&lt;br&gt;&#xA;चण्डालरूपिणं राम मुनिः कारुण्यमागतः ॥ 1.58.14 ॥&lt;br&gt;&#xA;कारुण्यात् स महातेजा वाक्यं परमधार्मिकः।&lt;br&gt;&#xA;इदं जगाद भद्रं ते राजानं घोररूपिणम् ॥ 1.58.15 ॥&lt;br&gt;&#xA;किमागमनकार्यं ते राजपुत्र महाबल।&lt;br&gt;&#xA;अयोध्याधिपते वीर शापाच्चण्डालतां गतः ॥ 1.58.16 ॥&lt;br&gt;&#xA;अथ तद्वाक्यमाज्ञाय राजा चण्डालतां गतः।&lt;br&gt;&#xA;अब्रवीत्प्राञ्जलिर्वाक्यं वाक्यज्ञो वाक्यकोविदम् ॥ 1.58.17 ॥&lt;br&gt;&#xA;प्रत्याख्यातोऽस्मि गुरुणा गुरुपुत्रैस्तथैव च।&lt;br&gt;&#xA;अनवाप्यैव तं कामं मया प्राप्तो विपर्ययः ॥ 1.58.18 ॥&lt;br&gt;&#xA;सशरीरो दिवं यायामिति मे सौम्य दर्शनम्।&lt;br&gt;&#xA;मया चेष्टं क्रतुशतं तच्च नावाप्यते फलम् ॥ 1.58.19 ॥&lt;br&gt;&#xA;अनृतं नोक्तपूर्वं मे न च वक्ष्ये कदाचन।&lt;br&gt;&#xA;कृच्छ्रेष्वपि गतः सौम्य क्षत्रधर्मेण ते शपे ॥ 1.58.20 ॥&lt;br&gt;&#xA;यज्ञैर्बहुविधैरिष्टं प्रजा धर्मेण पालिताः।&lt;br&gt;&#xA;गुरवश्च महात्मानः शीलवृत्तेन तोषिताः ॥ 1.58.21 ॥&lt;br&gt;&#xA;धर्मे प्रयतमानस्य यज्ञं चाहर्तुमिच्छतः।&lt;br&gt;&#xA;परितोषं न गच्छन्ति गुरवो मुनिपुङ्गव ॥ 1.58.22 ॥&lt;br&gt;&#xA;दैवमेव परं मन्ये पौरुषं तु निरर्थकम्।&lt;br&gt;&#xA;दैवेनाक्रम्यते सर्वं दैवं हि परमा गतिः ॥ 1.58.23 ॥&lt;br&gt;&#xA;तस्य मे परमार्तस्य प्रसादमभिकाङ्क्षतः।&lt;br&gt;&#xA;कर्तुमर्हसि भद्रं ते दैवोपहतकर्मणः ॥ 1.58.24 ॥&lt;br&gt;&#xA;नान्यां गतिं गमिष्यामि नान्यः शरणमस्ति मे।&lt;br&gt;&#xA;दैवं पुरुषकारेण निवर्तयितुमर्हसि ॥ 1.58.25 ॥&lt;/p&gt;</description>
    </item>
    <item>
      <title>०५९ वसिष्ठपुत्रशपनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/04-vishvAmitra-kathA/059_vasiShThaputrashapanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/04-vishvAmitra-kathA/059_vasiShThaputrashapanam/</guid>
      <description>&lt;p&gt;उक्तवाक्यं तु राजानं कृपया कुशिकात्मजः।&lt;br&gt;&#xA;अब्रवीन्मधुरं वाक्यं साक्षाच्चण्डालरूपिणम् ॥ 1.59.1 ॥&lt;br&gt;&#xA;ऐष्वाक स्वागतं वत्स जानामि त्वां सुधार्मिकम्।&lt;br&gt;&#xA;शरणं ते भविष्यामि मा भैषीर्नृपपुङ्गव ॥ 1.59.2 ॥&lt;br&gt;&#xA;अहमामन्त्रये सर्वान् महर्षीन् पुण्यकर्मणः।&lt;br&gt;&#xA;यज्ञसाह्यकरान् राजंस्ततो यक्ष्यसि निर्वृतः ॥ 1.59.3 ॥&lt;br&gt;&#xA;गुरुशापकृतं रूपं यदिदं त्वयि वर्तते।&lt;br&gt;&#xA;अनेन सह रूपेण सशरीरो गमिष्यसि ॥ 1.59.4 ॥&lt;br&gt;&#xA;हस्तप्राप्तमहं मन्ये स्वर्गं तव नराधिप।&lt;br&gt;&#xA;यस्त्वं कौशिकमागम्य शरण्यं शरणागतः ॥ 1.59.5 ॥&lt;br&gt;&#xA;व्यादिदेश महाप्राज्ञान् यज्ञसम्भारकारणात्।&lt;br&gt;&#xA;सर्वान् शिष्यान् समाहूय वाक्यमेतदुवाच ह ॥ 1.59.6 ॥&lt;br&gt;&#xA;सर्वानृषिगणान् वत्सा आनयध्वं ममाज्ञया।&lt;br&gt;&#xA;सशिष्यसुहृदश्चैव सर्त्विजः सबहुश्रुतान् ॥ 1.59.7 ॥&lt;br&gt;&#xA;यदन्यो वचनं ब्रूयान्मद्वाक्यबलचोदितः।&lt;br&gt;&#xA;तत्सर्वमखिलेनोक्तं ममाख्येयमनादृतम् ॥ 1.59.8 ॥&lt;br&gt;&#xA;तस्य तद्वचनं श्रुत्वा दिशो जग्मुस्तदाज्ञया।&lt;br&gt;&#xA;आजग्मुरथ देशेभ्यः सर्वेभ्यो ब्रह्मवादिनः ॥ 1.59.9 ॥&lt;br&gt;&#xA;ते च शिष्याः समागम्य मुनिं ज्वलिततेजसम्।&lt;br&gt;&#xA;ऊचुश्च वचनं सर्वे सर्वेषां ब्रह्मवादिनाम् ॥ 1.59.10 ॥&lt;br&gt;&#xA;श्रुत्वा ते वचनं सर्वे समायान्ति द्विजातयः।&lt;br&gt;&#xA;सर्वदेशेषु चागच्छन् वर्जयित्वा महोदयम् ॥ 1.59.11 ॥&lt;br&gt;&#xA;वासिष्ठं तच्छतं सर्वं क्रोधपर्याकुलाक्षरम्।&lt;br&gt;&#xA;यदाह वचनं सर्वं शृणु त्वं मुनिपुङ्गव ॥ 1.59.12 ॥&lt;br&gt;&#xA;क्षत्रियो याजको यस्य चण्डालस्य विशेषतः।&lt;br&gt;&#xA;कथं सदसि भोक्तारो हविस्तस्य सुरर्षयः ॥ 1.59.13 ॥&lt;br&gt;&#xA;ब्राह्मणा वा महात्मानो भुक्त्वा चण्डालभोजनम्।&lt;br&gt;&#xA;कथं स्वर्गं गमिष्यन्ति विश्वामित्रेण पालिताः ॥ 1.59.14 ॥&lt;br&gt;&#xA;एतद्वचननैष्ठुर्यमूचुः संरक्तलोचनाः।&lt;br&gt;&#xA;वासिष्ठा मुनिशार्दूल सर्वे ते समहोदयाः ॥ 1.59.15 ॥&lt;br&gt;&#xA;तेषां तद्वचनं श्रुत्वा सर्वेषां मुनिपुङ्गवः।&lt;br&gt;&#xA;क्रोधसंरक्तनयनः सरोषमिदमब्रवीत् ॥ 1.59.16 ॥&lt;br&gt;&#xA;ये दूषयन्त्यदुष्टं मां तप उग्रं समास्थितम्।&lt;br&gt;&#xA;भस्मीभूता दुरात्मानो भविष्यन्ति न संशयः ॥ 1.59.17 ॥&lt;br&gt;&#xA;अद्य ते कालपाशेन नीता वैवस्वतक्षयम्।&lt;br&gt;&#xA;सप्तजातिशतान्येव मृतपाः सन्तु सर्वशः ॥ 1.59.18 ॥&lt;br&gt;&#xA;श्वमांसनियताहारा मुष्टिका नाम निर्घृणाः।&lt;br&gt;&#xA;विकृताश्च विरूपाश्च लोकाननुचरन्त्विमान् ॥ 1.59.19 ॥&lt;br&gt;&#xA;महोदयश्चदुर्बुद्धिर्मामदूष्यं ह्यदूषयत्।&lt;br&gt;&#xA;दूषितः सर्वलोकेषु निषादत्वं गमिष्यति ॥ 1.59.20 ॥&lt;br&gt;&#xA;प्राणातिपातनिरतो निरनुक्रोशतां गतः।&lt;br&gt;&#xA;दीर्घकालं मम क्रोधाद्दुर्गतिं वर्तयिष्यति ॥ 1.59.21 ॥&lt;br&gt;&#xA;एतावदुक्त्वा वचनं विश्वामित्रो महातपाः।&lt;br&gt;&#xA;विरराम महातेजा ऋषिमध्ये महामुनिः ॥ 1.59.22 ॥&lt;/p&gt;</description>
    </item>
    <item>
      <title>०६० त्रिशङ्कुस्वर्गप्राप्तिः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/04-vishvAmitra-kathA/060_trishankusvargaprAptiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/04-vishvAmitra-kathA/060_trishankusvargaprAptiH/</guid>
      <description>&lt;p&gt;तपोबलहतान् कृत्वा वासिष्ठान् समहोदयान्।&lt;br&gt;&#xA;ऋषिमध्ये महातेजा विश्वामित्रोऽभ्यभाषत ॥ 1.60.1 ॥&lt;br&gt;&#xA;धर्मिष्ठश्च वदान्यश्च मां चैव शरणं गतः।&lt;br&gt;&#xA;तेनानेन शरीरेण देवलोकजिगीषया ॥ 1.60.2 ॥&lt;br&gt;&#xA;यथाऽयं स्वशरीरेण स्वर्गलोकं गमिष्यति।&lt;br&gt;&#xA;तथा प्रवर्त्यतां यज्ञो भवद्भिश्च मया सह ॥ 1.60.3 ॥&lt;br&gt;&#xA;विश्वामित्रवचः श्रुत्वा सर्व एव महर्षयः।&lt;br&gt;&#xA;ऊचुः समेत्य सहिता धर्मज्ञा धर्मसंहितम् ॥ 1.60.4 ॥&lt;br&gt;&#xA;अयं कुशिकदायादो मुनिः परमकोपनः।&lt;br&gt;&#xA;यदाह वचनं सम्यगेतत्कार्यं न संशयः ॥ 1.60.5 ॥&lt;br&gt;&#xA;अग्निकल्पो हि भगवान् शापं दास्यति रोषितः।&lt;br&gt;&#xA;तस्मात्प्रवर्त्यतां यज्ञः सशरीरो यथा दिवम् ॥ 1.60.6 ॥&lt;br&gt;&#xA;गच्छेदिक्ष्वाकुदायादो विश्वामित्रस्य तेजसा।&lt;br&gt;&#xA;तथा प्रवर्त्यतां यज्ञः सर्वे समधितिष्ठत ॥ 1.60.7 ॥&lt;br&gt;&#xA;एवमुक्त्वा महर्षयः चक्रुस्तास्ताः क्रियास्तदा।&lt;br&gt;&#xA;याजकश्च महातेजा विश्वामित्रोऽभवत् क्रतौ ॥ 1.60.8 ॥&lt;br&gt;&#xA;ऋत्विजश्चानुपूर्व्येण मन्त्रवन्मन्त्रकोविदाः।&lt;br&gt;&#xA;चक्रुः सर्वाणि कर्माणि यथाकल्पं यथाविधि ॥ 1.60.9 ॥&lt;br&gt;&#xA;ततः कालेन महता विश्वामित्रो महातपाः।&lt;br&gt;&#xA;चकारावाहनं तत्र भागार्थं सर्वदेवताः ॥ 1.60.10 ॥&lt;br&gt;&#xA;नाभ्यागमंस्तदाहूता भागार्थं सर्वदेवताः ॥ 1.60.11 ॥&lt;br&gt;&#xA;तत्र क्रोधसमाविष्टो विश्वामित्रो महामुनिः।&lt;br&gt;&#xA;स्रुवमुद्यम्य सक्रोधस्त्रिशङ्कुमिदमब्रवीत् ॥ 1.60.12 ॥&lt;br&gt;&#xA;एष त्वां सशरीरेण नयामि स्वर्गमोजसा।&lt;br&gt;&#xA;दुष्प्रापं स्वशरीरेण दिवं गच्छ नराधिप ॥ 1.60.13 ॥&lt;br&gt;&#xA;स्वार्जितं किञ्चिदप्यस्ति मया हि तपसः फलम्।&lt;br&gt;&#xA;राजन् स्वतेजसा तस्य सशरीरो दिवं व्रज ॥ 1.60.14 ॥&lt;br&gt;&#xA;उक्तवाक्ये मुनौ तस्मिन् सशरीरो नरेश्वरः।&lt;br&gt;&#xA;दिवं जगाम काकुत्स्थ मुनीनां पश्यतां तदा ॥ 1.60.15 ॥&lt;br&gt;&#xA;देवलोकगतं दृष्ट्वा त्रिशङ्कुं पाकशासनः।&lt;br&gt;&#xA;सह सर्वैः सुरगणैरिदं वचनमब्रवीत् ॥ 1.60.16 ॥&lt;br&gt;&#xA;त्रिशङ्को गच्छ भूयस्त्वं नासि स्वर्गकृतालयः।&lt;br&gt;&#xA;गुरुशापहतो मूढ पत भूमिमवाक्छिराः ॥ 1.60.17 ॥&lt;br&gt;&#xA;एवमुक्तो महेन्द्रेण त्रिशङ्कुरपतत्पुनः।&lt;br&gt;&#xA;विक्रोशमानस्त्राहीति विश्वामित्रं तपोधनम् ॥ 1.60.18 ॥&lt;br&gt;&#xA;तच्छ्रुत्वा वचनं तस्य क्रोशमानस्य कौशिकः।&lt;br&gt;&#xA;क्रोधमाहारयत्तीव्रं तिष्ठ तिष्ठेति चाब्रवीत् ॥ 1.60.19 ॥&lt;br&gt;&#xA;ऋषिमध्ये स तेजस्वी प्रजापतिरिवापरः।&lt;br&gt;&#xA;सृजन् दक्षिणमार्गस्थान् सप्तर्षीनपरान् पुनः ॥ 1.60.20 ॥&lt;br&gt;&#xA;नक्षत्रमालामपरामसृजत् क्रोधमूर्च्छितः।&lt;br&gt;&#xA;दक्षिणां दिशमास्थाय मुनिमध्ये महायशाः ॥ 1.60.21 ॥&lt;br&gt;&#xA;अन्यमिन्द्रं करिष्यामि लोको वा स्यादनिन्द्रकः।&lt;br&gt;&#xA;दैवतान्यपि स क्रोधात् स्रष्टुं समुपचक्रमे ॥ 1.60.22 ॥&lt;br&gt;&#xA;ततः परमसम्भ्रान्ताः सर्षिसङ्घाः सुरासुराः।&lt;br&gt;&#xA;विश्वामित्रं महात्मानमूचुः सानुनयं वचः ॥ 1.60.23 ॥&lt;br&gt;&#xA;अयं राजा महाभाग गुरुशापपरिक्षतः।&lt;br&gt;&#xA;सशरीरो दिवं यातु नार्हत्येह तपोधन ॥ 1.60.24 ॥&lt;br&gt;&#xA;तेषां तद्वचनं श्रुत्वा देवानां मुनिपुङ्गवः।&lt;br&gt;&#xA;अब्रवीत् सुमहद्वाक्यं कौशिकः सर्वदेवताः ॥ 1.60.25 ॥&lt;br&gt;&#xA;सशरीरस्य भद्रं वस्त्रिशङ्कोरस्य भूपतेः।&lt;br&gt;&#xA;आरोहणं प्रतिज्ञाय नानृतं कर्तुमुत्सहे ॥ 1.60.26 ॥&lt;br&gt;&#xA;स्वर्गोऽस्तु सशरीरस्य त्रिशङ्कोरस्य शाश्वतः।&lt;br&gt;&#xA;नक्षत्राणि च सर्वाणि मामकानि ध्रुवाण्यथ ॥ 1.60.27 ॥&lt;br&gt;&#xA;यावल्लोका धरिष्यन्ति तिष्ठन्त्वेतानि सर्वशः।&lt;br&gt;&#xA;मत्कृतानि सुराः सर्वे तदनुज्ञातुमर्हथ ॥ 1.60.28 ॥&lt;br&gt;&#xA;एवमुक्ताः सुराः सर्वे प्रत्यूचुर्मुनिपुङ्गवम् ॥ 1.60.29 ॥&lt;br&gt;&#xA;एवं भवतु भद्रं ते तिष्ठन्त्वेतानि सर्वशः।&lt;br&gt;&#xA;गगने तान्यनेकानि वैश्वानरपथाद्बहिः ॥ 1.60.30 ॥&lt;br&gt;&#xA;नक्षत्राणि मुनिश्रेष्ठ तेषु ज्योतिष्षु जाज्वलन्।&lt;br&gt;&#xA;अवाक्छिरास्त्रिशङ्कुश्च तिष्ठत्वमरसन्निभः ॥ 1.60.31 ॥&lt;br&gt;&#xA;अनुयास्यन्ति चैतानि ज्योतींषि नृपसत्तमम्।&lt;br&gt;&#xA;कृतार्थं कीर्तिमन्तञ्च स्वर्गलोकगतं तथा ॥ 1.60.32 ॥&lt;br&gt;&#xA;विश्वामित्रस्तु धर्मात्मा सर्वदेवैरभिष्टुतः।&lt;br&gt;&#xA;ऋषिभिश्च महातेजा बाढमित्याह देवताः ॥ 1.60.33 ॥&lt;br&gt;&#xA;ततो देवा महात्मानो मुनयश्च तपोधनाः।&lt;br&gt;&#xA;जग्मुर्यथागतं सर्वे यज्ञस्यान्ते नरोत्तम ॥ 1.60.34 ॥&lt;/p&gt;</description>
    </item>
    <item>
      <title>०६१ शुनःशेफकथा</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/04-vishvAmitra-kathA/061_shunaHshephakathA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/04-vishvAmitra-kathA/061_shunaHshephakathA/</guid>
      <description>&lt;p&gt;विश्वामित्रो महात्माथ प्रस्थितान् प्रेक्ष्य तानृषीन्।&lt;br&gt;&#xA;अब्रवीन्नरशार्दूलस्सर्वांस्तान् वनवासिनः ॥ 1.61.1 ॥&lt;br&gt;&#xA;महान् विघ्नः प्रवृत्तोऽयं दक्षिणामास्थितो दिशम्।&lt;br&gt;&#xA;दिशमन्यां प्रपत्स्यामस्तत्र तप्स्यामहे तपः ॥ 1.61.2 ॥&lt;br&gt;&#xA;पश्चिमायां विशालायां पुष्करेषु महात्मनः सुखं तपश्चरिष्यामो वरं तद्धि तपोवनम् ॥ 1.61.3 ॥&lt;br&gt;&#xA;एवमुक्त्वा महातेजाः पुष्करेषु महामुनिः।&lt;br&gt;&#xA;तप उग्रं दुराधर्षं तेपे मूलफलाशनः ॥ 1.61.4 ॥&lt;br&gt;&#xA;एतस्मिन्नेव काले तु अयोध्याधिपतिर्नृपः।&lt;br&gt;&#xA;अम्बरीष इति ख्यातो यष्टुं समुपचक्रमे ॥ 1.61.5 ॥&lt;br&gt;&#xA;तस्य वै यजमानस्य पशुमिन्द्रो जहार ह।&lt;br&gt;&#xA;प्रणष्टे तु पशौ विप्रो राजानमिदमब्रवीत् ॥ 1.61.6 ॥&lt;br&gt;&#xA;पशुरद्य हृतो राजन् प्रणष्टस्तव दुर्नयात्।&lt;br&gt;&#xA;अरक्षितारं राजानं घ्नन्ति दोषा नरेश्वर ॥ 1.61.7 ॥&lt;br&gt;&#xA;प्रायश्चित्तं महद्ध्येतन्नरं वा पुरुषर्षभ।&lt;br&gt;&#xA;आनयस्व पशुं शीघ्रं यावत् कर्म प्रवर्तते ॥ 1.61.8 ॥&lt;br&gt;&#xA;उपाध्यायवचः श्रुत्वा स राजा पुरुषर्षभ(भः)।&lt;br&gt;&#xA;अन्वियेष महाबुद्धिः पशुं गोभिः सहस्रशः ॥ 1.61.9 ॥&lt;br&gt;&#xA;देशान् जनपदांस्तांस्तान् नगराणि वनानि च।&lt;br&gt;&#xA;आश्रमाणि च पुण्यानि मार्गमाणो महीपतिः ॥ 1.61.10 ॥&lt;br&gt;&#xA;स पुत्रसहितं तात सभार्यं रघुनन्दन।&lt;br&gt;&#xA;भृगुतुन्दे समासीनमृचीकं सन्ददर्श ह ॥ 1.61.11 ॥&lt;br&gt;&#xA;ब्रह्मर्षिं तपसा दीप्तं राजर्षिरमितप्रभः।&lt;br&gt;&#xA;पृष्ट्वा सर्वत्र कुशलमृचीकं तमिदं वचः ॥ 1.61.12 ॥&lt;br&gt;&#xA;गवां शतसहस्रेण विक्रीणीषे सुतं यदि।&lt;br&gt;&#xA;पशोरर्थे महाभाग कृतकृत्योऽस्मि भार्गव ॥ 1.61.13 ॥&lt;br&gt;&#xA;सर्वे परिसृता देशा याज्ञीयं न लभे पशुम्।&lt;br&gt;&#xA;दातुमर्हसि मूल्येन सुतमेकमितो मम ॥ 1.61.14 ॥&lt;br&gt;&#xA;एवमुक्तो महातेजा ऋचीकस्त्वब्रवीद्वचः।&lt;br&gt;&#xA;नाहं ज्येष्ठं नरश्रेष्ठ विक्रीणीयां कथञ्चन ॥ 1.61.15 ॥&lt;br&gt;&#xA;ऋचीकस्य वचः श्रुत्वा तेषां माता महात्मनाम्।&lt;br&gt;&#xA;उवाच नरशार्दूलमम्बरीषं तपस्विनी ॥ 1.61.16 ॥&lt;br&gt;&#xA;ममापि दयितं विद्धि कनिष्ठं शुनकं नृप।&lt;br&gt;&#xA;तस्मात्कनीयसं पुत्रं न दास्ये तव पार्थिव ॥ 1.61.17 ॥&lt;br&gt;&#xA;प्रायेण हि नरश्रेष्ठ ज्येष्ठाः पितृषु वल्लभाः।&lt;br&gt;&#xA;मातॄणां च कनीयांसस्तस्माद्रक्षे कनीयसम् ॥ 1.61.18 ॥&lt;br&gt;&#xA;उक्तवाक्ये मुनौ तस्मिन् मुनिपत्न्यां तथैव च।&lt;br&gt;&#xA;शुनःशेषः स्वयं राम मध्यमो वाक्यमब्रवीत् ॥ 1.61.19 ॥&lt;br&gt;&#xA;पिता ज्येष्ठमविक्रेयं माता चाह कनीयसम्।&lt;br&gt;&#xA;विक्रीतं मध्यमं मन्ये राजन् पुत्रं नयस्व माम् ॥ 1.61.20 ॥&lt;br&gt;&#xA;गवां शतसहस्रेण शुनःशेपं नरेश्वरः।&lt;br&gt;&#xA;गृहीत्वा परमप्रीतो जगाम रघुनन्दन ॥ 1.61.21 ॥&lt;br&gt;&#xA;अम्बरीषस्तु राजर्षी रथमारोप्य सत्वरः।&lt;br&gt;&#xA;शुनःशेपं महातेजा जगामाशुमहायशाः ॥ 1.61.22 ॥&lt;/p&gt;</description>
    </item>
    <item>
      <title>०६२ अम्बरीशयज्ञः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/04-vishvAmitra-kathA/062_ambarIshayajnaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/04-vishvAmitra-kathA/062_ambarIshayajnaH/</guid>
      <description>&lt;p&gt;शुनःशेपं नरश्रेष्ठगृहीत्वा तु महायशाः।&lt;br&gt;&#xA;व्यश्राम्यत् पुष्करे राजा मध्याह्ने रघुनन्दन ॥ 1.62.1 ॥&lt;br&gt;&#xA;पुष्करक्षेत्रमागम्य विश्वामित्रं ददर्श ह।&lt;br&gt;&#xA;तप्यन्तमृषिभिः सार्द्धं मातुलं परमातुरः ॥ 1.62.2 ॥&lt;br&gt;&#xA;विवर्णवदनो दीनस्तृष्णया च श्रमेण च।&lt;br&gt;&#xA;पपाताङ्के मुनेराशु वाक्यं चेदमुवाच ह ॥ 1.62.3 ॥&lt;br&gt;&#xA;न मेऽस्ति माता न पिता ज्ञातयो बान्धवाः कुतः।&lt;br&gt;&#xA;त्रातुमर्हसि मां सौम्य धर्मेण मुनिपुङ्गव ॥ 1.62.4 ॥&lt;br&gt;&#xA;त्राता त्वं हि मुनिश्रेष्ठ सर्वेषां त्वं हि भावनः ॥ 1.62.5 ॥&lt;br&gt;&#xA;राजा च कृतकार्यः स्यादहं दीर्घायुरव्ययः।&lt;br&gt;&#xA;स्वर्गलोकमुपाश्नीयां तपस्तप्त्वा ह्यनुत्तमम् ॥ 1.62.6 ॥&lt;br&gt;&#xA;त्वं मे नाथो ह्यनाथस्य भव भव्येन चेतसा।&lt;br&gt;&#xA;पितेव पुत्रं धर्मात्मंस्त्रातुमर्हसि किल्बिषात् ॥ 1.62.7 ॥&lt;br&gt;&#xA;तस्य तद्वचनं श्रुत्वा विश्वामित्रो महातपाः।&lt;br&gt;&#xA;सान्त्वयित्वा बहुविधं पुत्रानिदमुवाच ह ॥ 1.62.8 ॥&lt;br&gt;&#xA;यत्कृते पितरः पुत्रान् जनयन्ति शुभार्थिनः।&lt;br&gt;&#xA;परलोकहितार्थाय तस्य कालोऽयमागतः ॥ 1.62.9 ॥&lt;br&gt;&#xA;अयं मुनिसुतो बालो मत्तश्शरणमिच्छति।&lt;br&gt;&#xA;अस्य जीवितमात्रेण प्रियं कुरुत पुत्रकाः ॥ 1.62.10 ॥&lt;br&gt;&#xA;सर्वे सुकृतकर्माणः सर्वे धर्मपरायणाः।&lt;br&gt;&#xA;पशुभूता नरेन्द्रस्य तृप्तिमग्नेः प्रयच्छत ॥ 1.62.11 ॥&lt;br&gt;&#xA;नाथवांश्च शुनःशेपो यज्ञश्चाविघ्नितो भवेत्।&lt;br&gt;&#xA;देवतास्तर्पिताश्च स्युर्ममचापि कृतं वचः ॥ 1.62.12 ॥&lt;br&gt;&#xA;मुनेस्तु वचनं श्रुत्वा मधुष्यन्दादयः सुताः।&lt;br&gt;&#xA;साभिमानं नरश्रेष्ठ सलीलमिदमब्रुवन् ॥ 1.62.13 ॥&lt;br&gt;&#xA;कथमात्मसुतान् हित्वा त्रायसेऽन्यसुतं विभो।&lt;br&gt;&#xA;अकार्यमिव पश्यामः श्वमांसमिव भोजने ॥ 1.62.14 ॥&lt;br&gt;&#xA;तेषां तद्वचनं श्रुत्वा पुत्राणां मुनिपुङ्गवः।&lt;br&gt;&#xA;क्रोधसंरक्तनयनो व्याहर्तुमुपचक्रमे ॥ 1.62.15 ॥&lt;br&gt;&#xA;निस्साध्वसमिदं प्रोक्तं धर्मादपि विगर्हितम्।&lt;br&gt;&#xA;अतिक्रम्य तु मद्वाक्यं दारुणं रोमहर्षणम् ॥ 1.62.16 ॥&lt;br&gt;&#xA;श्वमांसभोजिनः सर्वे वासिष्ठा इव जातिषु।&lt;br&gt;&#xA;पूर्णं वर्षसहस्रं तु पृथिव्यामनुवत्स्यथ ॥ 1.62.17 ॥&lt;br&gt;&#xA;कृत्वा शापसमायुक्तान् पुत्रान् मुनिवरस्तथा।&lt;br&gt;&#xA;शुनःशेपमुवाचार्तं कृत्वा रक्षां निरामयम् ॥ 1.62.18 ॥&lt;br&gt;&#xA;पवित्रपाशैरासक्तो रक्तमाल्यानुलेपनः।&lt;br&gt;&#xA;वैष्णवं यूपमासाद्य वाग्भिरग्निमुदाहर ॥ 1.62.19 ॥&lt;br&gt;&#xA;इमे तु गाथे द्वे दिव्ये गायेथा मुनिपुत्रक।&lt;br&gt;&#xA;अम्बरीषस्य यज्ञेऽस्मिंस्ततः सिद्धिमवाप्स्यसि ॥ 1.62.20 ॥&lt;br&gt;&#xA;शुनःशेपो गृहीत्वा ते द्वे गाथे सुसमाहितः।&lt;br&gt;&#xA;त्वरया राजसिंहं तमम्बरीषमुवाच ह ॥ 1.62.21 ॥&lt;br&gt;&#xA;राजसिंह महासत्त्व शीघ्रं गच्छावहे सदः।&lt;br&gt;&#xA;निर्वर्तयस्व राजेन्द्र दीक्षां च समुपाविश ॥ 1.62.22 ॥&lt;br&gt;&#xA;तद्वाक्यमृषिपुत्रस्य श्रुत्वा हर्षसमुत्सुकः।&lt;br&gt;&#xA;जगाम नृपतिः शीघ्रं यज्ञवाटमतन्द्रितः ॥ 1.62.23 ॥&lt;br&gt;&#xA;सदस्यानुमते राजा पवित्रकृतलक्षणम्।&lt;br&gt;&#xA;पशुं रक्ताम्बरं कृत्वा यूपे तं समबन्धयत् ॥ 1.62.24 ॥&lt;br&gt;&#xA;स बद्धो वाग्भिरग्र्याभिरभितुष्टाव वै सुरौ।&lt;br&gt;&#xA;इन्द्रमिन्द्रानुजं चैव यथावन्मुनिपुत्रकः ॥ 1.62.25 ॥&lt;br&gt;&#xA;ततः प्रीतः सहस्राक्षो रहस्यस्तुतितर्पितः।&lt;br&gt;&#xA;दीर्घमायुस्तदा प्रादाच्छुनःशेपाय राघव ॥ 1.62.26 ॥&lt;br&gt;&#xA;स च राजा नरश्रेष्ठ यज्ञस्य च समाप्तवान्।&lt;br&gt;&#xA;फलं बहुगुणं राम सहस्राक्षप्रसादजम् ॥ 1.62.27 ॥&lt;br&gt;&#xA;विश्वामित्रोऽपि धर्मात्मा भूयस्तेपे महातपाः।&lt;br&gt;&#xA;पुष्करेषु नरश्रेष्ठ दशवर्षशतानि च ॥ 1.62.28 ॥&lt;/p&gt;</description>
    </item>
    <item>
      <title>०६३ विश्वामित्रतपोनाशः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/04-vishvAmitra-kathA/063_vishvAmitrataponAshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/04-vishvAmitra-kathA/063_vishvAmitrataponAshaH/</guid>
      <description>&lt;p&gt;पूर्णे वर्षसहस्रे तु व्रतस्नातं महामुनिम्।&lt;br&gt;&#xA;अभ्यागच्छन् सुराः सर्वे तपःफलचिकीर्षवः ॥ 1.63.1 ॥&lt;br&gt;&#xA;अब्रवीत् सुमहातेजा ब्रह्मा सुरुचिरं वचः।&lt;br&gt;&#xA;ऋषिस्त्वमसि भद्रं ते स्वार्जितैः कर्मभिः शुभैः ॥ 1.63.2 ॥&lt;br&gt;&#xA;तमेवमुक्त्वा देवेशस्त्रिदिवं पुनरभ्यगात् ॥ 1.63.3 ॥&lt;br&gt;&#xA;विश्वामित्रो महातेजा भूयस्तेपे महत्तपः ॥ 1.63.4 ॥&lt;br&gt;&#xA;ततः कालेन महता मेनका परमाप्सराः।&lt;br&gt;&#xA;पुष्करेषु नरश्रेष्ठस्नातुं समुपचक्रमे ॥ 1.63.5 ॥&lt;br&gt;&#xA;तां ददर्श महातेजा मेनकां कुशिकात्मजः।&lt;br&gt;&#xA;रूपेणाप्रतिमां तत्र विद्युतं जलदे यथा ॥ 1.63.6 ॥&lt;br&gt;&#xA;दृष्ट्वा कन्दर्पवशगो मुनिस्तामिदमब्रवीत् ॥ 1.63.7 ॥&lt;br&gt;&#xA;अप्सरः स्वागतं तेऽस्तु वस चेह ममाश्रमे।&lt;br&gt;&#xA;अनुगृह्णीष्व भद्रं ते मदनेन सुमोहितम् ॥ 1.63.8 ॥&lt;br&gt;&#xA;इत्युक्ता सा वरारोहा तत्र वासमथाकरोत् ॥ 1.63.9 ॥&lt;br&gt;&#xA;तस्यां वसन्त्यां वर्षाणि पञ्चपञ्च च राघव।&lt;br&gt;&#xA;विश्वामित्राश्रमे राम सुखेन व्यतिचक्रमुः ॥ 1.63.10 ॥&lt;br&gt;&#xA;अथ काले गते तस्मिन् विश्वामित्रो महामुनिः।&lt;br&gt;&#xA;सव्रीड इव संवृत्तश्चिन्ताशोकपरायणः ॥ 1.63.11 ॥&lt;br&gt;&#xA;बुद्धिर्मुनेः समुत्पन्ना सामर्षा रघुनन्दन।&lt;br&gt;&#xA;सर्वं सुराणां कर्मैतत्तपोपहरणं महत् ॥ 1.63.12 ॥&lt;br&gt;&#xA;अहोरात्रापदेशेन गताः संवत्सरा दश।&lt;br&gt;&#xA;काममोहाभिभूतस्य विघ्नोऽयं प्रत्युपस्थितः ॥ 1.63.13 ॥&lt;br&gt;&#xA;विनिश्वसन् मुनिवरः पश्चात्तापेन दुःखितः।&lt;br&gt;&#xA;भीतामप्सरसं दृष्ट्वा वेपन्तीं प्राञ्जलिं स्थिताम् ॥ 1.63.14 ॥&lt;br&gt;&#xA;मेनकां मधुरैर्वाक्यैर्विसृज्य कुशिकात्मजः।&lt;br&gt;&#xA;उत्तरं पर्वतं राम विश्वामित्रो जगाम ह ॥ 1.63.15 ॥&lt;br&gt;&#xA;स कृत्वा नैष्ठिकीं बुद्धिं जेतुकामो महायशाः।&lt;br&gt;&#xA;कौशिकीतीरमासाद्य तपस्तेपे सुदारुणम् ॥ 1.63.16 ॥&lt;br&gt;&#xA;तस्य वर्षसहस्रं तु घोरं तप उपासतः।&lt;br&gt;&#xA;उत्तरे पर्वते राम देवतानामभूद्भयम् ॥ 1.63.17 ॥&lt;br&gt;&#xA;आमन्त्रयन् समागम्य सर्वे सर्षिगणाः सुराः।&lt;br&gt;&#xA;महर्षिशब्दं लभतां साध्वयं कुशिकात्मजः ॥ 1.63.18 ॥&lt;br&gt;&#xA;देवतानां वचः श्रुत्वा सर्वलोकपितामहः।&lt;br&gt;&#xA;अब्रवीन्मधुरं वाक्यं विश्वामित्रं तपोधनम् ॥ 1.63.19 ॥&lt;br&gt;&#xA;महर्षे स्वागतं वत्स तपसोग्रेण तोषितः।&lt;br&gt;&#xA;महत्त्वमृषिमुख्यत्वं ददामि तव कौशिक ॥ 1.63.20 ॥&lt;br&gt;&#xA;ब्रह्मणस्स वचः श्रुत्वा सर्वलोकेश्वरस्य ह।&lt;br&gt;&#xA;न विषण्णो न सन्तुष्टो विश्वामित्रस्तपोधनः ॥ 1.63.21 ॥&lt;br&gt;&#xA;प्राञ्जलिः प्रणतो भूत्वा सर्वलोकपितामहम्।&lt;br&gt;&#xA;प्रत्युवाच ततो वाचं विश्वामित्रो महामुनिः ॥ 1.63.22 ॥&lt;br&gt;&#xA;महर्षिशब्दमतुलं स्वार्जितैः कर्मभिः शुभैः।&lt;br&gt;&#xA;यदि मे भगवानाह ततोऽहं विजितेन्द्रियः ॥ 1.63.23 ॥&lt;br&gt;&#xA;तमुवाच ततो ब्रह्मा न तावत्त्वं जितेन्द्रियः।&lt;br&gt;&#xA;यतस्व मुनिशार्दूल इत्युक्त्वा त्रिदिवं गतः ॥ 1.63.24 ॥&lt;br&gt;&#xA;विप्रस्थितेषु देवेषु विश्वामित्रो महामुनिः।&lt;br&gt;&#xA;ऊर्द्ध्वबाहुर्निरालम्बो वायुभक्षस्तपश्चरन् ॥ 1.63.25 ॥&lt;br&gt;&#xA;घर्मे पञ्चतपा भूत्वा वर्षास्वाकाशसंश्रयः।&lt;br&gt;&#xA;शिशिरे सलिलस्थायी रात्र्यहानि तपोधनः ॥ 1.63.26 ॥&lt;br&gt;&#xA;एवं वर्षसहस्रं हि तपो घोरमुपागमत् ॥ 1.63.27 ॥&lt;br&gt;&#xA;तस्मिन् सन्तप्यमाने तु विश्वामित्रे महामुनौ।&lt;br&gt;&#xA;सम्भ्रमः सुमहानासीत् सुराणां वासवस्य च ॥ 1.63.28 ॥&lt;br&gt;&#xA;रम्भामप्सरसं शक्रस्सह सर्वैर्मरुद्गणैः।&lt;br&gt;&#xA;उवाचात्महितं वाक्यमहितं कौशिकस्य च ॥ 1.63.29 ॥&lt;/p&gt;</description>
    </item>
    <item>
      <title>०६४ रम्भा-शाप-प्राप्तिः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/04-vishvAmitra-kathA/064_rambhA-shApa-prAptiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/04-vishvAmitra-kathA/064_rambhA-shApa-prAptiH/</guid>
      <description>&lt;p&gt;सुरकार्यमिदं रम्भे कर्तव्यं सुमहत्त्वया।&lt;br&gt;&#xA;लोभनं कौशिकस्येह काममोहसमन्वितम् ॥ 1.64.1 ॥&lt;br&gt;&#xA;तथोक्ता साप्सरा राम सहस्राक्षेण धीमता।&lt;br&gt;&#xA;व्रीडिता प्राञ्जलिर्भूत्वा प्रत्युवाच सुरेश्वरम् ॥ 1.64.2 ॥&lt;br&gt;&#xA;अयं सुरपते घोरो विश्वामित्रो महामुनिः।&lt;br&gt;&#xA;क्रोधमुत्सृजते घोरं मयि देव न संशयः ॥ 1.64.3 ॥&lt;br&gt;&#xA;एवमुक्तस्तया राम रम्भया भीतया तदा।&lt;br&gt;&#xA;तामुवाच सहस्राक्षो वेपमानां कृताञ्जलिम् ॥ 1.64.4 ॥&lt;br&gt;&#xA;मा भैषि रम्भे भद्रं ते कुरुष्व मम शासनम् ॥ 1.64.5 ॥&lt;br&gt;&#xA;कोकिलो हृदयग्राही माधवे रुचिरद्रुमे।&lt;br&gt;&#xA;अहं कन्दर्पसहितः स्थास्यामि तव पार्श्वतः ॥ 1.64.6 ॥&lt;br&gt;&#xA;त्वं हि रूपं बहुगुणं कृत्वा परमभास्वरम्।&lt;br&gt;&#xA;तमृषिं कौशिकं रम्भे भेदयस्व तपस्विनम् ॥ 1.64.7 ॥&lt;br&gt;&#xA;सा श्रुत्वा वचनं तस्य कृत्वा रूपमनुत्तमम्।&lt;br&gt;&#xA;लोभयामास ललिता विश्वामित्रं शुचिस्मिता ॥ 1.64.8 ॥&lt;br&gt;&#xA;कोकिलस्य तु शुश्राव वल्गु व्याहरतः स्वनम्।&lt;br&gt;&#xA;सम्प्रहृष्टेन मनसा तत एनामुदैक्षत ॥ 1.64.9 ॥&lt;br&gt;&#xA;अथ तस्य च शब्देन गीतेनाप्रतिमेन च।&lt;br&gt;&#xA;दर्शनेन च रम्भाया मुनिः सन्देहमागतः ॥ 1.64.10 ॥&lt;br&gt;&#xA;सहस्राक्षस्य तत्कर्म विज्ञाय मुनिपुङ्गवः।&lt;br&gt;&#xA;रम्भां क्रोधसमाविष्टः शशाप कुशिकात्मजः ॥ 1.64.11 ॥&lt;br&gt;&#xA;यन्मां लोभयसे रम्भे कामक्रोधजयैषिणम्।&lt;br&gt;&#xA;दशवर्षसहस्राणि शैली स्थास्यसि दुर्भगे ॥ 1.64.12 ॥&lt;br&gt;&#xA;ब्राह्मणः सुमहातेजास्तपोबलसमन्वितः।&lt;br&gt;&#xA;उद्धरिष्यति रम्भे त्वां मत्क्रोधकलुषीकृताम् ॥ 1.64.13 ॥&lt;br&gt;&#xA;एवमुक्त्वा महातेजा विश्वामित्रो महामुनिः।&lt;br&gt;&#xA;अशक्नुवन् धारयितुं क्रोधं सन्तापमागतः ॥ 1.64.14 ॥&lt;br&gt;&#xA;तस्य शापेन महता रम्भा शैली तदाभवत् ॥ 1.64.15 ॥&lt;br&gt;&#xA;वचः श्रुत्वा च कन्दर्पो महर्षेः स च निर्गतः ॥ 1.64.16 ॥&lt;br&gt;&#xA;कोपेन सुमहातेजास्तपोपहरणे कृते।&lt;br&gt;&#xA;इन्द्रियैरजितै राम न लेभे शान्तिमात्मनः ॥ 1.64.17 ॥&lt;br&gt;&#xA;बभूवास्य मनश्चिन्ता तपोपहरणे कृते ॥ 1.64.18 ॥&lt;br&gt;&#xA;नैव क्रोधं गमिष्यामि न च वक्ष्ये कथञ्चन।&lt;br&gt;&#xA;अथवा नोच्छ्वसिष्यामि संवत्सरशतान्यपि ॥ 1.64.19 ॥&lt;br&gt;&#xA;तावद्यावद्धि मे प्राप्तं ब्राह्मण्यं तपसार्जितम्।&lt;br&gt;&#xA;अनुच्छ्वसन्नभुञ्जानस्तिष्ठेयं शाश्वतीः समाः ॥ 1.64.20 ॥&lt;br&gt;&#xA;न हि मे तप्यमानस्य क्षयं यास्यन्ति मूर्तयः ॥ 1.64.21 ॥&lt;br&gt;&#xA;एवं वर्षसहस्रस्य दीक्षां स मुनिपुङ्गवः।&lt;br&gt;&#xA;चकाराप्रतिमां लोके प्रतिज्ञां रघुनन्दन ॥ 1.64.22 ॥&lt;/p&gt;</description>
    </item>
    <item>
      <title>०६५ विश्वामित्र-ब्रह्मर्षित्व-प्राप्तिः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/04-vishvAmitra-kathA/065_vishvAmitra-brahmarShitva-prAptiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/04-mithilAyAtrA/04-vishvAmitra-kathA/065_vishvAmitra-brahmarShitva-prAptiH/</guid>
      <description>&lt;p&gt;अथ हैमवतीं राम दिशं त्यक्त्वा महामुनिः।&lt;br&gt;&#xA;पूर्वां दिशमनुप्राप्य तपस्तेपे सुदारुणम् ॥ 1.65.1 ॥&lt;br&gt;&#xA;मौनं वर्षसहस्रस्य कृत्वा व्रतमनुत्तमम्।&lt;br&gt;&#xA;चकाराप्रतिमं राम तपः परमदुष्करम् ॥ 1.65.2 ॥&lt;br&gt;&#xA;पूर्णे वर्षसहस्रे तु काष्ठभूतं महामुनिम्।&lt;br&gt;&#xA;विघ्नैर्बहुभि राधूतं क्रोधो नान्तरमाविशत् ॥ 1.65.3 ॥&lt;br&gt;&#xA;स कृत्वा निश्चयं राम तप आतिष्ठदव्ययम् ॥ 1.65.4 ॥&lt;br&gt;&#xA;भोक्तुमारब्धवानन्नं तस्मिन् काले रघूत्तम।&lt;br&gt;&#xA;इन्द्रो द्विजातिर्भूत्वा तं सिद्धमन्नमयाचत ॥ 1.65.5 ॥&lt;br&gt;&#xA;निःशेषितेऽन्ने भगवानभुक्त्वैव महातपाः।&lt;br&gt;&#xA;न किञ्चिदवदद्विप्रं मौनव्रतमुपस्थितः ॥ 1.65.6 ॥&lt;br&gt;&#xA;अथ वर्षसहस्रं वै नोच्छ्वसन् मुनिपुङ्गवः ॥ 1.65.7 ॥&lt;br&gt;&#xA;तस्यानुच्छ्वसमानस्य मूर्ध्नि धूमो व्यजायत।&lt;br&gt;&#xA;त्रैलोक्यं येन सम्भ्रान्तमादीपितमिवाभवत् ॥ 1.65.8 ॥&lt;br&gt;&#xA;मोहितास्तेजसा तस्य तपसा मन्दरश्मयः।&lt;br&gt;&#xA;कश्मलोपहताः सर्वे पितामहमथाब्रुवन् ॥ 1.65.9 ॥&lt;br&gt;&#xA;लोभितः क्रोधितश्चैव तपसा चाभिवर्द्धते।&lt;br&gt;&#xA;न ह्यस्य वृजिनं किञ्चिद्दृश्यते सूक्ष्ममप्यथ ॥ 1.65.10 ॥&lt;br&gt;&#xA;न दीयते यदि त्वस्य मनसा यदभीप्सितम्।&lt;br&gt;&#xA;विनाशयति त्रैलोक्यं तपसा सचराचरम् ॥ 1.65.11 ॥&lt;br&gt;&#xA;व्याकुलाश्च दिशः सर्वा न च किञ्चित्प्रकाशते।&lt;br&gt;&#xA;सागराः क्षुभिताः सर्वे विशीर्यन्ते च पर्वताः ॥ 1.65.12 ॥&lt;br&gt;&#xA;प्रकम्पते च पृथिवी वायुर्वाति भृशाकुलः।&lt;br&gt;&#xA;ब्रह्मन्न प्रतिजानीमो नास्तिको जायते जनः ॥ 1.65.13 ॥&lt;br&gt;&#xA;सम्मूढमिव त्रैलोक्यं सम्प्रक्षुभितमानसम्।&lt;br&gt;&#xA;भास्करो निष्प्रभश्चैव महर्षेस्तस्य तेजसा ॥ 1.65.14 ॥&lt;br&gt;&#xA;बुद्धिं न कुरुते यावन्नाशे देव महामुनिः।&lt;br&gt;&#xA;तावत्प्रसाद्यो भगवानग्निरूपो महाद्युतिः ॥ 1.65.15 ॥&lt;br&gt;&#xA;कालाग्निना यथा पूर्वं त्रैलाक्यं दह्यतेऽखिलम्।&lt;br&gt;&#xA;देवराज्यं चिकीर्षेत दीयतामस्य यन्मतम् ॥ 1.65.16 ॥&lt;br&gt;&#xA;विश्वामित्रं महात्मानं वाक्यं मधुरमब्रुवन्।&lt;br&gt;&#xA;ब्रह्मर्षे स्वागतं तेऽस्तु तपसा स्म सुतोषिताः ॥ 1.65.17 ॥&lt;br&gt;&#xA;दीर्घमायुश्च ते ब्रह्मन् ददामि समरुद्गणः।&lt;br&gt;&#xA;स्वस्ति प्राप्नुहि भद्रं ते गच्छ सौम्य यथासुखम् ॥ 1.65.18 ॥&lt;br&gt;&#xA;पितामहवचः श्रुत्वा सर्वेषां च दिवौकसाम्।&lt;br&gt;&#xA;कृत्वा प्रणामं मुदितो व्याजहार महामुनिः ॥ 1.65.19 ॥&lt;br&gt;&#xA;ब्राह्मण्यं यदि मे प्राप्तं दीर्घमायुस्तथैव च।&lt;br&gt;&#xA;ओङ्कारश्च वषट्कारो वेदाश्च वरयन्तु माम् ॥ 1.65.20 ॥&lt;br&gt;&#xA;ब्रह्मपुत्रो वसिष्ठो मामेवं वदतु देवताः।&lt;br&gt;&#xA;यद्ययं परमः कामः कृतो यान्तु सुरर्षभाः ॥ 1.65.21 ॥&lt;br&gt;&#xA;ततः प्रसादितो देवैर्वसिष्ठो जपतां वरः।&lt;br&gt;&#xA;सख्यं चकार ब्रह्मर्षिरेवमस्त्विति चाब्रवीत् ॥ 1.65.22 ॥&lt;br&gt;&#xA;ब्रह्मर्षिस्त्वं न सन्देहः सर्वं सम्पत्स्यते तव।&lt;br&gt;&#xA;इत्युक्त्वा देवताश्चापि सर्वा जग्मुर्यथागतम् ॥ 1.65.23 ॥&lt;br&gt;&#xA;एष राम मुनिश्रेष्ठ एष विग्रहवांस्तपः।&lt;br&gt;&#xA;एष धर्मपरो नित्यं वीर्यस्यैष परायणम् ॥ 1.65.24 ॥&lt;br&gt;&#xA;एवमुक्त्वा महातेजा विरराम द्विजोत्तमः ॥ 1.65.25 ॥&lt;br&gt;&#xA;शतानन्दवचः श्रुत्वा रामलक्ष्मणसन्निधौ।&lt;br&gt;&#xA;जनकः प्राञ्जलिर्वाक्यमुवाच कुशिकात्मजम् ॥ 1.65.26 ॥&lt;br&gt;&#xA;धन्योऽस्म्यनुगृहीतोऽस्मि यस्य मे मुनिपुङ्गव।&lt;br&gt;&#xA;यज्ञं काकुत्स्थसहितः प्राप्तवानसि धार्मिक ॥ 1.65.27 ॥&lt;br&gt;&#xA;पावितोऽहं त्वया ब्रह्मन् दर्शनेन महामुने।&lt;br&gt;&#xA;गुणा बहुविधाः प्राप्तास्तव सन्दर्शनान्मया ॥ 1.65.28 ॥&lt;br&gt;&#xA;विस्तरेण च ते ब्रह्मन् कीर्त्यमानं महत्तपः।&lt;br&gt;&#xA;श्रुतं मया महातेजो रामेण च महात्मना ॥ 1.65.29 ॥&lt;br&gt;&#xA;सदस्यैः प्राप्य च सदः श्रुतास्ते बहवो गुणाः ॥ 1.65.30 ॥&lt;br&gt;&#xA;अप्रमेयं तपस्तुभ्यमप्रमेयं च ते बलम्।&lt;br&gt;&#xA;अप्रमेया गुणाश्चैव नित्यं ते कुशिकात्मज ॥ 1.65.31 ॥&lt;br&gt;&#xA;तृप्तिराश्चर्यभूतानां कथानां नास्ति मे विभो।&lt;br&gt;&#xA;कर्मकालो मुनिश्रेष्ठ लम्बते रविमण्डलम् ॥ 1.65.32 ॥&lt;br&gt;&#xA;श्वःप्रभाते महातेजो द्रष्टुमर्हसि मां पुनः।&lt;br&gt;&#xA;स्वागतं तपतां श्रेष्ठ मामनुज्ञातुमर्हसि ॥ 1.65.33 ॥&lt;br&gt;&#xA;एवमुक्तो मुनिवरः प्रशस्य पुरुषर्षभम्।&lt;br&gt;&#xA;विससर्जाशु जनकं प्रीतं प्रीतमनास्तदा ॥ 1.65.34 ॥&lt;br&gt;&#xA;एवमुक्त्वा मुनिश्रेष्ठं वैदेहो मिथिलाधिपः।&lt;br&gt;&#xA;प्रदक्षिणं चकाराशु सोपाध्यायः सबान्धवः ॥ 1.65.35 ॥&lt;br&gt;&#xA;विश्वामित्रोऽपि धर्मात्मा सरामः सहलक्ष्मणः।&lt;br&gt;&#xA;स्ववाटमभिचक्राम पूज्यमानो महर्षिभिः ॥ 1.65.36 ॥&lt;/p&gt;</description>
    </item>
  </channel>
</rss>
