<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०५-स्वयंवरः on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/05-svayaMvaraH/</link>
    <description>Recent content in &#43;०५-स्वयंवरः on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/05-svayaMvaraH/index.xml" rel="self" type="application/rss+xml" />
    <item>
      <title>०६६ शिवधनुर्दर्शनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/05-svayaMvaraH/066_shivadhanurdarshanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/05-svayaMvaraH/066_shivadhanurdarshanam/</guid>
      <description>&lt;p&gt;ततः प्रभाते विमले कृतकर्मा नराधिपः।&lt;br&gt;&#xA;विश्वामित्रं महात्मानमाजुहाव सराघवम् ॥ 1.66.1 ॥&lt;br&gt;&#xA;तमर्चयित्वा धर्मात्मा शास्त्रदृष्टेन कर्मणा।&lt;br&gt;&#xA;राघवौ च महात्मानौ तदा वाक्यमुवाच ह ॥ 1.66.2 ॥&lt;br&gt;&#xA;भगवन् स्वागतं तेऽस्तु किं करोमि तवानघ।&lt;br&gt;&#xA;भवानाज्ञापयतु मामाज्ञाप्यो भवता ह्यहम् ॥ 1.66.3 ॥&lt;br&gt;&#xA;एवमुक्तस्तु धर्मात्मा जनकेन महात्मना।&lt;br&gt;&#xA;प्रत्युवाच मुनिर्वीरं वाक्यं वाक्यविशारदः ॥ 1.66.4 ॥&lt;br&gt;&#xA;पुत्रौ दशरथस्येमौ क्षत्रियौ लोकविश्रुतौ।&lt;br&gt;&#xA;द्रष्टुकामौ धनुःश्रेष्ठं यदेतत्त्वयि तिष्ठति ॥ 1.66.5 ॥&lt;br&gt;&#xA;एतद्दर्शय भद्रं ते कृतकामौ नृपात्मजौ।&lt;br&gt;&#xA;दर्शनादस्य धनुषो यथेष्टं प्रतियास्यतः ॥ 1.66.6 ॥&lt;br&gt;&#xA;एवमुक्तस्तु जनकः प्रत्युवाच महामुनिम् ॥ 1.66.7 ॥&lt;br&gt;&#xA;श्रूयतामस्य धनुषो यदर्थमिह तिष्ठति ॥ 1.66.8 ॥&lt;br&gt;&#xA;देवरात इति ख्यातो निमेष्षष्ठो महीपतिः।&lt;br&gt;&#xA;न्यासोऽयं तस्य भगवन् हस्ते दत्तो महात्मना ॥ 1.66.9 ॥&lt;br&gt;&#xA;दक्षयज्ञवधे पूर्वं धनुरायम्य वीर्यवान्।&lt;br&gt;&#xA;रुद्रस्तु त्रिदशान् रोषात् सलीलमिदमब्रवीत् ॥ 1.66.10 ॥&lt;br&gt;&#xA;यस्माद्भागार्थिनो भागान्नाकल्पयत मे सुराः।&lt;br&gt;&#xA;वराङ्गाणि महार्हाणि धनुषा शातयामि वः ॥ 1.66.11 ॥&lt;br&gt;&#xA;ततो विमनसः सर्वे देवा वै मुनिपुङ्गव।&lt;br&gt;&#xA;प्रसादयन्ति देवेशं तेषां प्रीतोऽभवद्भवः ॥ 1.66.12 ॥&lt;br&gt;&#xA;तदेतद्देवदेवस्य धनूरत्नं महात्मनः।&lt;br&gt;&#xA;न्यासभूतं तदा न्यस्तमस्माकं पूर्वके विभो ॥ 1.66.13 ॥&lt;br&gt;&#xA;अथ मे कृषतः क्षेत्रं लाङ्गलादुत्थिता मया।&lt;br&gt;&#xA;क्षेत्रं शोधयता लब्धा नाम्ना सीतेति विश्रुता ॥ 1.66.14 ॥&lt;br&gt;&#xA;भूतलादुत्थिता सा तु व्यवर्द्धत ममात्मजा।&lt;br&gt;&#xA;वीर्यशुल्केति मे कन्या स्थापितेयमयोनिजा ॥ 1.66.15 ॥&lt;br&gt;&#xA;भूतला दुत्थितां तां तु वर्द्धमानां ममात्मजाम्।&lt;br&gt;&#xA;वरयामासुरागम्य राजानो मुनिपुङ्गव ॥ 1.66.16 ॥&lt;br&gt;&#xA;तेषां वरयतां कन्यां सर्वेषां पृथिवीक्षिताम्।&lt;br&gt;&#xA;वीर्यशुल्केति भगवन् न ददामि सुतामहम् ॥ 1.66.17 ॥&lt;br&gt;&#xA;ततः सर्वे नृपतयः समेत्य मुनिपुङ्गव।&lt;br&gt;&#xA;मिथिलामभ्युपागम्य वीर्यजिज्ञासवस्तदा ॥ 1.66.18 ॥&lt;br&gt;&#xA;तेषां जिज्ञासमानानां वीर्यं धनुरुपाहृतम्।&lt;br&gt;&#xA;न शेकुर्ग्रहणे तस्य धनुषस्तोलनेऽपि वा ॥ 1.66.19 ॥&lt;br&gt;&#xA;तेषां वीर्यवतां वीर्यमल्पं ज्ञात्वा महामुने।&lt;br&gt;&#xA;प्रत्याख्याता नृपतयस्तन्निबोध तपोधन ॥ 1.66.20 ॥&lt;br&gt;&#xA;ततः परमकोपेन राजानो नृपपुङ्गव।&lt;br&gt;&#xA;न्यरुन्धन् मिथिलां सर्वे वीर्यसन्देहमागताः ॥ 1.66.21 ॥&lt;br&gt;&#xA;आत्मानमवधूतं ते विज्ञाय नृपपुङ्गवाः।&lt;br&gt;&#xA;रोषेण महताविष्टाः पीडयन् मिथिलां पुरीम् ॥ 1.66.22 ॥&lt;br&gt;&#xA;ततः संवत्सरे पूर्णे क्षयं यातानि सर्वशः।&lt;br&gt;&#xA;साधनानि मुनिश्रेष्ठ ततोऽहं भृशदुःखितः ॥ 1.66.23 ॥&lt;br&gt;&#xA;ततो देवगणान् सर्वान् तपसाऽहं प्रसादयम्।&lt;br&gt;&#xA;ददुश्च परमप्रीताश्चतुरङ्गबलं सुराः ॥ 1.66.24 ॥&lt;br&gt;&#xA;ततो भग्ना नृपतयो हन्यमाना दिशो ययुः।&lt;br&gt;&#xA;अवीर्या वीर्यसन्दिग्धाः सामात्याः पापकर्मणः ॥ 1.66.25 ॥&lt;br&gt;&#xA;तदेतन्मुनिशार्दूल धनुः परमभास्वरम्।&lt;br&gt;&#xA;रामलक्ष्मणयोश्चापि दर्शयिष्यामि सुव्रत ॥ 1.66.26 ॥&lt;br&gt;&#xA;यद्यस्य धनुषो रामः कुर्यादारोपणं मुने।&lt;br&gt;&#xA;सुतामयोनिजां सीतां दद्यां दाशरथेरहम् ॥ 1.66.27 ॥&lt;/p&gt;</description>
    </item>
    <item>
      <title>०६७ शिवधनुर्भङ्गः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/05-svayaMvaraH/067_shivadhanurbhangaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/05-svayaMvaraH/067_shivadhanurbhangaH/</guid>
      <description>&lt;p&gt;जनकस्य वचः श्रुत्वा विश्वामित्रो महामुनिः।&lt;br&gt;&#xA;धनुर्दर्शय रामाय इति होवाच पार्थिवम् ॥ 1.67.1 ॥&lt;br&gt;&#xA;ततः स राजा जनकः सामन्तान् व्यादिदेश ह।&lt;br&gt;&#xA;धनुरानीयतां दिव्यं गन्धमाल्यविभूषितम् ॥ 1.67.2 ॥&lt;br&gt;&#xA;जनकेन समादिष्टाः सचिवाः प्राविशन् पुरीम्।&lt;br&gt;&#xA;तद्धनुः पुरतः कृत्वा निर्जग्मुः पार्थिवाज्ञया ॥ 1.67.3 ॥&lt;br&gt;&#xA;नृणां शतानि पञ्चाशद्व्यायतानां महात्मनाम्।&lt;br&gt;&#xA;मञ्जूषामष्टचक्रां तां समूहुस्ते कथञ्चन ॥ 1.67.4 ॥&lt;br&gt;&#xA;तामादाय तु मञ्जूषामायसीं यत्र तद्धनुः।&lt;br&gt;&#xA;सुरोपमं ते जनकमूचुर्नृपतिमन्त्रिणः ॥ 1.67.5 ॥&lt;br&gt;&#xA;इदं धनुर्वरं राजन् पूजितं सर्वराजभिः।&lt;br&gt;&#xA;मिथिलाधिप राजेन्द्र दर्शनीयं यदिच्छसि ॥ 1.67.6 ॥&lt;br&gt;&#xA;तेषां नृपो वचः श्रुत्वा कृताञ्जलिरभाषत।&lt;br&gt;&#xA;विश्वामित्रं महात्मानं तौ चोभौ राजलक्ष्मणौ ॥ 1.67.7 ॥&lt;br&gt;&#xA;इदं धनुर्वरं ब्रह्मन् जनकैरभिपूजितम्।&lt;br&gt;&#xA;राजभिश्च महावीर्यैरशक्तैः पूरितुं पुरा ॥ 1.67.8 ॥&lt;br&gt;&#xA;नैतत् सुरगणाः सर्वे नासुरा न च राक्षसाः।&lt;br&gt;&#xA;गन्धर्वयक्षप्रवराः सकिन्नरमहोरगाः ॥ 1.67.9 ॥&lt;br&gt;&#xA;क्व गतिर्मानुषाणां च धनुषोऽस्य प्रपूरणे।&lt;br&gt;&#xA;आरोपणे समायोगे वेपने तोलनेऽपि वा ॥ 1.67.10 ॥&lt;br&gt;&#xA;तदेतद्धनुषां श्रेष्ठमानीतं मुनिपुङ्गव।&lt;br&gt;&#xA;दर्शयैतन्महाभाग अनयो राजपुत्रयोः ॥ 1.67.11 ॥&lt;br&gt;&#xA;विश्वामित्रः स धर्मात्मा श्रुत्वा जनकभाषितम्।&lt;br&gt;&#xA;वत्स राम धनुः पश्य इति राघवमब्रवीत् ॥ 1.67.12 ॥&lt;br&gt;&#xA;महर्षेर्वचनाद्रामो यत्र तिष्ठति तद्धनुः।&lt;br&gt;&#xA;मञ्जूषां तामपावृत्य दृष्ट्वा धनुरथाब्रवीत् ॥ 1.67.13 ॥&lt;br&gt;&#xA;इदं धनुर्वरं ब्रह्मन् संस्पृशामीह पाणिना।&lt;br&gt;&#xA;यत्नवांश्च भविष्यामि तोलने पूरणेऽपि वा ॥ 1.67.14 ॥&lt;br&gt;&#xA;बाढमित्यब्रवीद्राजा मुनिश्च समभाषत ॥ 1.67.15 ॥&lt;br&gt;&#xA;लीलया स धनुर्मध्ये जग्राह वचनान्मुनेः।&lt;br&gt;&#xA;पश्यतां नृसहस्राणां बहूनां रघुनन्दनः ॥ 1.67.16 ॥&lt;br&gt;&#xA;आरोपयित्वा धर्मात्मा पूरयामास तद्धनुः।&lt;br&gt;&#xA;तद्बभञ्ज धनुर्मध्ये नरश्रेष्ठो महायशाः ॥ 1.67.17 ॥&lt;br&gt;&#xA;तस्य शब्दो महानासीन्निर्घातसमनिस्वनः।&lt;br&gt;&#xA;भूमिकम्पश्च सुमहान् पर्वतस्येव दीर्यतः ॥ 1.67.18 ॥&lt;br&gt;&#xA;निपेतुश्च नराः सर्वे तेन शब्देन मोहिताः।&lt;br&gt;&#xA;वर्जयित्वा मुनविरं राजानं तौ च राघवौ ॥ 1.67.19 ॥&lt;br&gt;&#xA;प्रत्याश्वस्ते जने तस्मिन् राजा विगतसाध्वसः।&lt;br&gt;&#xA;उवाच प्राञ्जलिर्वाक्यं वाक्यज्ञो मुनिपुङ्गवम् ॥ 1.67.20 ॥&lt;br&gt;&#xA;भगवन् दृष्टवीर्यो मे रामो दशरथात्मजः।&lt;br&gt;&#xA;अत्यद्भुतमचिन्त्यं च न तर्कितमिदं मया ॥ 1.67.21 ॥&lt;br&gt;&#xA;जनकानां कुले कीर्तिमाहरिष्यति मे सुता।&lt;br&gt;&#xA;सीता भर्तारमासाद्य रामं दशरथात्मजम् ॥ 1.67.22 ॥&lt;br&gt;&#xA;मम सत्या प्रतिज्ञा च वीर्यशुल्केति कौशिक।&lt;br&gt;&#xA;सीता प्राणैर्बहुमता देया रामाय मे सुता ॥ 1.67.23 ॥&lt;br&gt;&#xA;भवतोऽनुमते ब्रह्मन् शीघ्रं गच्छन्तु मन्त्रिणः।&lt;br&gt;&#xA;मम कौशिक भद्रं ते अयोध्यां त्वरिता रथैः ॥ 1.67.24 ॥&lt;br&gt;&#xA;राजानं प्रश्रितैर्वाक्यैरानयन्तु पुरं मम।&lt;br&gt;&#xA;प्रदानं वीर्यशुल्कायाः कथयन्तु च सर्वशः ॥ 1.67.25 ॥&lt;br&gt;&#xA;मुनिगुप्तौ च काकुत्स्थौ कथयन्तु नृपाय वै।&lt;br&gt;&#xA;प्रीयमाणं तु राजानमानयन्तु सुशीघ्रगाः ॥ 1.67.26 ॥&lt;br&gt;&#xA;अयोध्यां प्रेषयामास धर्मात्मा कृतशासनान्।&lt;br&gt;&#xA;यथावृत्तं समाख्यातुमानेतुं च नृपं तदा ॥ 1.67.27 ॥&lt;/p&gt;</description>
    </item>
    <item>
      <title>०६८ दशरथागतिः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/05-svayaMvaraH/068_dasharathAgatiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/05-svayaMvaraH/068_dasharathAgatiH/</guid>
      <description>&lt;p&gt;जनकेन समादिष्टा दूतास्ते क्लान्तवाहनाः।&lt;br&gt;&#xA;त्रिरात्रमुषिता मार्गे तेऽयोध्यां प्राविशन् पुरीम् ॥ 1.68.1 ॥&lt;br&gt;&#xA;ते राजवचनाद्दूता राजवेश्म प्रवेशिताः।&lt;br&gt;&#xA;ददृशुर्देवसङ्काशं वृद्धं दशरथं नृपम् ॥ 1.68.2 ॥&lt;br&gt;&#xA;बद्धाञ्जलिपुटाः सर्वे दूताविगतसाध्वसाः।&lt;br&gt;&#xA;राजानं प्रयता वाक्यमब्रुवन् मधुराक्षरम् ॥ 1.68.3 ॥&lt;br&gt;&#xA;मैथिलो जनको राजा साग्निहोत्रपुरस्कृतम्।&lt;br&gt;&#xA;कुशलं चाव्ययं चैव सोपाध्यायपुरोहितम् ॥ 1.68.4 ॥&lt;br&gt;&#xA;मुहुर्मुहुर्मधुरया स्नेहसंयुक्तया गिरा।&lt;br&gt;&#xA;जनकस्त्वां महाराजा पृच्छते सपुरःसरम् ॥ 1.68.5 ॥&lt;br&gt;&#xA;पृष्ट्वा कुशलमव्यग्रं वैदेहो मिथिलाधिपः।&lt;br&gt;&#xA;कौशिकानुमते वाक्यं भवन्तमिदमब्रवीत् ॥ 1.68.6 ॥&lt;br&gt;&#xA;पूर्वं प्रतिज्ञा विदिता वीर्यशुल्का ममात्मजा।&lt;br&gt;&#xA;राजानश्च कृतामर्षा निर्वीर्या विमुखीकृताः ॥ 1.68.7 ॥&lt;br&gt;&#xA;सेयं मम सुता राजन् विश्वामित्रपुरस्सरैः।&lt;br&gt;&#xA;यदृच्छयागतैर्वीरैर्निर्जिता तव पुत्रकैः ॥ 1.68.8 ॥&lt;br&gt;&#xA;तच्च राजन् धनुर्दिव्यं मध्ये भग्नं महात्मना।&lt;br&gt;&#xA;रामेण हि महाराज महत्यां जनसंसदि ॥ 1.68.9 ॥&lt;br&gt;&#xA;अस्मै देया मया सीता वीर्यशुल्का महात्मने।&lt;br&gt;&#xA;प्रतिज्ञां कर्तुमिच्छामि तदनुज्ञातुमर्हसि ॥ 1.68.10 ॥&lt;br&gt;&#xA;सोपाध्यायो महाराज पुरोहितपुरस्सरः।&lt;br&gt;&#xA;शीघ्रमागच्छ भद्रं ते द्रष्टुमर्हसि राघवौ ॥ 1.68.11 ॥&lt;br&gt;&#xA;प्रीतिं च मम राजेन्द्र निर्वर्तयितुमर्हसि।&lt;br&gt;&#xA;पुत्रयोरुभयोरेव प्रीतिं त्वमपि लप्स्यसे ॥ 1.68.12 ॥&lt;br&gt;&#xA;एवं विदेहाधिपतिर्मधुरं वाक्यमब्रवीत्।&lt;br&gt;&#xA;विश्वामित्राभ्यनुज्ञातः शतानन्दमते स्थितः ॥ 1.68.13 ॥&lt;br&gt;&#xA;दूतवाक्यं तु तच्छ्रुत्वा राजा परमहर्षितः।&lt;br&gt;&#xA;वसिष्ठं वामदेवं च मन्त्रिणोऽन्यांश्च सोऽब्रवीत् ॥ 1.68.14 ॥&lt;br&gt;&#xA;गुप्तः कुशिकपुत्रेण कौसल्यानन्दवर्द्धनः।&lt;br&gt;&#xA;लक्ष्मणेन सह भ्रात्रा विदेहेषु वसत्यसौ ॥ 1.68.15 ॥&lt;br&gt;&#xA;दृष्टवीर्यस्तु काकुत्स्थो जनकेन महात्मना।&lt;br&gt;&#xA;सम्प्रदानं सुतायास्तु राघवे कर्त्तुमिच्छति ॥ 1.68.16 ॥&lt;br&gt;&#xA;यदि वो रोचते वृत्तं जनकस्य महात्मनः।&lt;br&gt;&#xA;पुरीं गच्छामहे शीघ्रं माभूत्कालस्य पर्ययः ॥ 1.68.17 ॥&lt;br&gt;&#xA;मन्त्रिणो बाढमित्याहुः सह सर्वैर्महर्षिभिः।&lt;br&gt;&#xA;सुप्रीतश्चाब्रवीद्राजा श्वो यात्रेति स मन्त्रिणः ॥ 1.68.18 ॥&lt;br&gt;&#xA;मन्त्रिणस्तां नरेन्द्रस्य रात्रिं परमसत्कृताः।&lt;br&gt;&#xA;ऊषुस्ते मुदिताः सर्वे गुणैः सर्वैस्समन्विताः ॥ 1.68.19 ॥&lt;/p&gt;</description>
    </item>
    <item>
      <title>०६९ जनक-दशरथ-संवादः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/05-svayaMvaraH/069_janaka-dasharatha-saMvAdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/05-svayaMvaraH/069_janaka-dasharatha-saMvAdaH/</guid>
      <description>&lt;p&gt;ततो रात्र्यां व्यतीतायां सोपाध्यायः सबान्धवः।&lt;br&gt;&#xA;राजा दशरथो हृष्टः सुमन्त्रमिदमब्रवीत् ॥ 1.69.1 ॥&lt;br&gt;&#xA;अद्य सर्वे धनाध्यक्षा धनमादाय पुष्कलम्।&lt;br&gt;&#xA;व्रजन्त्वग्रे सुविहिता नानारत्नसमन्विताः ॥ 1.69.2 ॥&lt;br&gt;&#xA;चतुरङ्गं बलं चापि शीघ्रं निर्यातु सर्वशः।&lt;br&gt;&#xA;ममाज्ञासमकालं च यानयुग्यमनुत्तमम् ॥ 1.69.3 ॥&lt;br&gt;&#xA;वसिष्ठो वामदेवश्च जाबालिरथ काश्यपः।&lt;br&gt;&#xA;मार्कण्डेयः सुदीर्घायुर्ऋषिः कात्यायनस्तथा ॥ 1.69.4 ॥&lt;br&gt;&#xA;एते द्विजाः प्रयान्त्वग्रे स्यन्दनं योजयस्व मे।&lt;br&gt;&#xA;यथा कालात्ययो न स्याद्दूता हि त्वरयन्ति माम् ॥ 1.69.5 ॥&lt;br&gt;&#xA;वचनात्तु नरेन्द्रस्य सा सेना चतुरङ्गिणी।&lt;br&gt;&#xA;राजानमृषिभिः सार्द्धं व्रजन्तं पृष्ठतोऽन्वगात् ॥ 1.69.6 ॥&lt;br&gt;&#xA;गत्वा चतुरहं मार्गं विदेहानभ्युपेयिवान्।&lt;br&gt;&#xA;राजा तु जनकः श्रीमान् श्रुत्वा पूजामकल्पयत् ॥ 1.69.7 ॥&lt;br&gt;&#xA;जनको मुदितो राजा हर्षं च परमं ययौ।&lt;br&gt;&#xA;उवाच च नरश्रेष्ठो नरश्रेष्ठं मुदान्वितः ॥ 1.69.8 ॥&lt;br&gt;&#xA;स्वागतं ते महाराज दिष्ट्या प्राप्तोऽसि राघव।&lt;br&gt;&#xA;पुत्रयोरुभयोः प्रीतिं लप्स्यसे वीर्यनिर्जिताम् ॥ 1.69.9 ॥&lt;br&gt;&#xA;दिष्ट्या प्राप्तो महातेजा वसिष्ठो भगवानृषिः।&lt;br&gt;&#xA;सह सर्वैर्द्विजश्रेष्ठैर्देवैरिव शतक्रतुः ॥ 1.69.10 ॥&lt;br&gt;&#xA;दिष्ट्या मे निर्जिता विघ्ना दिष्ट्या मे पूजितं कुलम्।&lt;br&gt;&#xA;राघवैः सह सम्बन्धाद्वीर्यश्रेष्ठैर्महात्मभिः ॥ 1.69.11 ॥&lt;br&gt;&#xA;श्वः प्रभाते नरेन्द्रेन्द्र निर्वर्तयितुमर्हसि।&lt;br&gt;&#xA;यज्ञस्यान्ते नरश्रेष्ठ विवाहमृषिसम्मतम् ॥ 1.69.12 ॥&lt;br&gt;&#xA;तस्य तद्वचनं श्रुत्या ऋषिमध्ये नराधिपः।&lt;br&gt;&#xA;वाक्यं वाक्यविदां श्रेष्ठः प्रत्युवाच महीपतिम् ॥ 1.69.13 ॥&lt;br&gt;&#xA;प्रतिग्रहो दातृवशः श्रुतमेतन्मया पुरा।&lt;br&gt;&#xA;यथा वक्ष्यसि धर्मज्ञ तत्करिष्यामहे वयम् ॥ 1.69.14 ॥&lt;br&gt;&#xA;धर्मिष्ठं च यशस्यं च वचनं सत्यवादिनः।&lt;br&gt;&#xA;श्रुत्वा विदेहाधिपतिः परं विस्मयमागतः ॥ 1.69.15 ॥&lt;br&gt;&#xA;ततः सर्वे मुनिगणाः परस्परसमागमे।&lt;br&gt;&#xA;हर्षेण महता युक्तास्तां निशामवसन् सुखम् ॥ 1.69.16 ॥&lt;br&gt;&#xA;राजा च राघवौ पुत्रौ निशाम्य परिहर्षितः।&lt;br&gt;&#xA;उवास परमप्रीतो जनकेनाभिपूजितः ॥ 1.69.17 ॥&lt;br&gt;&#xA;जनकोऽपि महातेजाः क्रियां धर्मेण तत्त्ववित्।&lt;br&gt;&#xA;यज्ञस्य च सुताभ्यां च कृत्वारात्रिमुवास ह ॥ 1.69.18 ॥&lt;/p&gt;</description>
    </item>
    <item>
      <title>०७० दशरथवंशकथनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/05-svayaMvaraH/070_dasharathavaMshakathanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/05-svayaMvaraH/070_dasharathavaMshakathanam/</guid>
      <description>&lt;p&gt;ततः प्रभाते जनकः कृतकर्मा महर्षिभिः।&lt;br&gt;&#xA;उवाच वाक्यं वाक्यज्ञः शतानन्दं पुरोहितम् ॥ 1.70.1 ॥&lt;br&gt;&#xA;भ्राता मम महातेजा यवीयानतिधार्मिकः।&lt;br&gt;&#xA;कुशध्वज इति ख्यातः पुरीमध्यवसच्छुभाम् ॥ 1.70.2 ॥&lt;br&gt;&#xA;वार्याफलकपर्यन्तां पिबन्निक्षुमतीं नदीम्।&lt;br&gt;&#xA;साङ्काश्यां पुण्यसङ्काशां विमानमिव पुष्पकम् ॥ 1.70.3 ॥&lt;br&gt;&#xA;तमहं द्रष्टुमिच्छामि यज्ञगोप्ता स मे मतः।&lt;br&gt;&#xA;प्रीतिं सोऽपि महातेजा इमां भोक्ता मया सह ॥ 1.70.4 ॥&lt;br&gt;&#xA;शासनात्तु नरेन्द्रस्य प्रययुः शीघ्रवाजिभिः।&lt;br&gt;&#xA;समानेतुं नरव्याघ्रं विष्णुमिन्द्राज्ञया यथा ॥ 1.70.5 ॥&lt;br&gt;&#xA;आज्ञयाथ नरेन्द्रस्य आजगाम कुशध्वजः।&lt;br&gt;&#xA;स ददर्श महात्मानं जनकं धर्मवत्सलम् ॥ 1.70.6 ॥&lt;br&gt;&#xA;सोऽभिवाद्य शतानन्दं राजानं चापि धार्मिकम्।&lt;br&gt;&#xA;राजार्हं परमं दिव्यमासनं चाध्यरोहत ॥ 1.70.7 ॥&lt;br&gt;&#xA;उपविष्टाबुभौ तौ तु भ्रातरावतितेजसौ।&lt;br&gt;&#xA;प्रेषयामासतुर्वीरौ मन्त्रिश्रेष्ठं सुदामनम् ॥ 1.70.8 ॥&lt;br&gt;&#xA;गच्छ मन्त्रिपते शीघ्रमैक्ष्वाकममितप्रभम्।&lt;br&gt;&#xA;आत्मजैः सह दुर्द्धर्षमानयस्व समन्त्रिणम् ॥ 1.70.9 ॥&lt;br&gt;&#xA;औपकार्य्यं स गत्वा तु रघूणां कुलवर्द्धनम्।&lt;br&gt;&#xA;ददर्श शिरसा चैनमभिवाद्येदमब्रवीत् ॥ 1.70.10 ॥&lt;br&gt;&#xA;अयोध्याधिपते वीर वैदेहो मिथिलाधिपः।&lt;br&gt;&#xA;स त्वां द्रष्टुं व्यवसितः सोपाध्यायपुरोहितम् ॥ 1.70.11 ॥&lt;br&gt;&#xA;मन्त्रिश्रेष्ठवचः श्रुत्वा राजा सर्षिगणस्तदा।&lt;br&gt;&#xA;सबन्धुरगमत्तत्र जनको यत्र वर्तते ॥ 1.70.12 ॥&lt;br&gt;&#xA;स राजा मन्त्रिसहितः सोपाध्यायः सबान्धवः।&lt;br&gt;&#xA;वाक्यं वाक्यविदां श्रेष्ठो वैदेहमिदमब्रवीत् ॥ 1.70.13 ॥&lt;br&gt;&#xA;विदितं ते महाराज इक्ष्वाकुकुलदैवतम्।&lt;br&gt;&#xA;वक्ता सर्वेषु कृत्येषु वसिष्ठो भगवानृषिः ॥ 1.70.14 ॥&lt;br&gt;&#xA;विश्वामित्राभ्यनुज्ञातः सह सर्वैर्महर्षिभिः।&lt;br&gt;&#xA;एष वक्ष्यति धर्मात्मा वसिष्ठो मे यथाक्रमम् ॥ 1.70.15 ॥&lt;br&gt;&#xA;तूष्णीम्भूते दशरथे वसिष्ठो भगवानृषिः।&lt;br&gt;&#xA;उवाच वाक्यं वाक्यज्ञो वैदेहं सपुरोधसम् ॥ 1.70.16 ॥&lt;br&gt;&#xA;अव्यक्तप्रभवो ब्रह्मा शाश्वतो नित्य अव्ययः।&lt;br&gt;&#xA;तस्मान्मरीचिः सञ्जज्ञे मरीचेः काश्यपः सुतः ॥ 1.70.17 ॥&lt;br&gt;&#xA;विवस्वान् काश्यपाज्जज्ञे मनुर्वैवस्वतः स्मृतः।&lt;br&gt;&#xA;मनुः प्रजापतिः पूर्वमिक्ष्वाकुस्तु मनोः सुतः ॥ 1.70.18 ॥&lt;br&gt;&#xA;तमिक्ष्वाकुमयोध्यायां राजानं विद्धि पूर्वकम्।&lt;br&gt;&#xA;इक्ष्वाकोस्तु सुतः श्रीमान् कुक्षिरित्येव विश्रुतः ॥ 1.70.19 ॥&lt;br&gt;&#xA;कुक्षेरथात्मजः श्रीमान् विकुक्षिरुदपद्यत।&lt;br&gt;&#xA;विकुक्षेस्तु महातेजा बाणः पुत्रः प्रतापवान् ॥ 1.70.20 ॥&lt;br&gt;&#xA;बाणस्य तु महातेजा अनरण्यः प्रतापवान्।&lt;br&gt;&#xA;अनरण्यात्पृथुर्जज्ञे त्रिशङ्कुस्तु पृथोः सुतः ॥ 1.70.21 ॥&lt;br&gt;&#xA;त्रिशङ्कोरभवत् पुत्रो धुन्धुमारो महायशाः।&lt;br&gt;&#xA;यौवनाश्वसुतस्त्वासीन्मान्धाता पृथिवीपतिः ॥ 1.70.22 ॥&lt;br&gt;&#xA;मान्धातुस्तु सुतः श्रीमान् सुसन्धिरुदपद्यत।&lt;br&gt;&#xA;सुसन्धेरपि पुत्रौ द्वौ ध्रुवसन्धिः प्रसेनजित् ॥ 1.70.23 ॥&lt;br&gt;&#xA;यशस्वी ध्रुवसन्धेस्तु भरतो नाम नामतः।&lt;br&gt;&#xA;भरतात्तु महातेजा असितो नाम जातवान् ॥ 1.70.24 ॥&lt;br&gt;&#xA;यस्यैते प्रतिराजान उदपद्यन्त शत्रवः।&lt;br&gt;&#xA;हैहयास्तालजङ्घाश्च शूराश्च शशिबिन्दवः ॥ 1.70.25 ॥&lt;br&gt;&#xA;तांस्तु स प्रतियुद्ध्यन् वै युद्धे राजा प्रवासितः ॥ 1.70.26 ॥&lt;br&gt;&#xA;हिमवन्तमुपागम्य भृगुप्रस्रवणेऽवसत्।&lt;br&gt;&#xA;असितोऽल्पबलो राजा मन्त्रिभिः सहितस्तदा ॥ 1.70.27 ॥&lt;br&gt;&#xA;द्वे चास्य भार्ये गर्भिण्यौ बभूवतुरिति श्रुतम्।&lt;br&gt;&#xA;एका गर्भविनाशाय सपत्न्यै सगरं ददौ ॥ 1.70.28 ॥&lt;br&gt;&#xA;ततः शैलवरं रम्यं बभूवाभिरतो मुनिः।&lt;br&gt;&#xA;भार्गवश्च्यवनो नाम हिमवन्तमुपाश्रितः ॥ 1.70.29 ॥&lt;br&gt;&#xA;तत्रैका तु महाभागा भार्गवं देववर्चसम्।&lt;br&gt;&#xA;ववन्दे पद्मपत्राक्षी काङ्क्षन्तीं सुतमात्मनः ॥ 1.70.30 ॥&lt;br&gt;&#xA;तमृषिं साभ्युपागम्य कालिन्दी चाभ्यवादयत् ॥ 1.70.31 ॥&lt;br&gt;&#xA;स तामभ्यवदद्विप्रः पुत्रेप्सुं पुत्रजन्मनि ॥ 1.70.32 ॥&lt;br&gt;&#xA;महावीर्यो महातेजा अचिरात् सञ्जनिष्यति।&lt;br&gt;&#xA;गरेण सहितः श्रीमान् मा शुचः कमलेक्षणे ॥ 1.70.33 ॥&lt;br&gt;&#xA;च्यवनं तु नमस्कृत्य राजपुत्री पतिव्रता।&lt;br&gt;&#xA;पतिशोकातुरा तस्मात् पुत्रं देवी व्यजायत ॥ 1.70.34 ॥&lt;br&gt;&#xA;सपत्न्या तु गरस्तस्यै दत्तो गर्भजिघांसया।&lt;br&gt;&#xA;सह तेन गरेणैव जातः स सगरोऽभवत् ॥ 1.70.35 ॥&lt;br&gt;&#xA;सगरस्यासमञ्जस्तु असमञ्जात्तथांशुमान्।&lt;br&gt;&#xA;दिलीपोंऽशुमतः पुत्रो दिलीपस्य भगीरथः ॥ 1.70.36 ॥&lt;br&gt;&#xA;भगीरथात्ककुत्स्थश्च ककुत्स्थस्य रघुस्सुतः ॥ 1.70.37 ॥&lt;br&gt;&#xA;रघोस्तु पुत्रस्तेजस्वी प्रवृद्धः पुरुषादकः।&lt;br&gt;&#xA;कल्माषपादो ह्यभवत्तस्माज्जातश्च शङ्खणः ॥ 1.70.38 ॥&lt;br&gt;&#xA;शीघ्रगस्त्वग्निवर्णस्य शीघ्रगस्य मरुः सुतः।&lt;br&gt;&#xA;मरोः प्रशुश्रुकस्त्वासीदम्बरीषः पशुश्रुकात् ॥ 1.70.39 ॥&lt;br&gt;&#xA;अम्बरीषस्य पुत्रोऽभून्नहुषः पृथिवीपतिः।&lt;br&gt;&#xA;नहुषस्य ययातिश्च नाभागस्तु ययातिजः ॥ 1.70.40 ॥&lt;br&gt;&#xA;नाभागस्य बभूवाज अजाद्दशरथोऽभवत्।&lt;br&gt;&#xA;अस्माद्दशरथाज्जातौ भ्रातरौ रामलक्ष्मणौ ॥ 1.70.41 ॥&lt;br&gt;&#xA;आदिवंशविशुद्धानां राज्ञां परमधर्मिणाम्।&lt;br&gt;&#xA;इक्ष्वाकुकुलजातानां वीराणां सत्यवादिनाम् ॥ 1.70.42 ॥&lt;br&gt;&#xA;रामलक्ष्मणयोरर्थे त्वत्सुते वरये नृप।&lt;br&gt;&#xA;सदृशाभ्यां नरश्रेष्ठ सदृशे दातुमर्हसि ॥ 1.70.43 ॥&lt;/p&gt;</description>
    </item>
    <item>
      <title>०७१ जनककुलवर्णनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/05-svayaMvaraH/071_janakakulavarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/05-svayaMvaraH/071_janakakulavarNanam/</guid>
      <description>&lt;p&gt;एवं ब्रुवाणं जनकः प्रत्युवाच कृताञ्जलिः।&lt;br&gt;&#xA;श्रोतुमर्हसि भद्रं ते कुलं नः परिकीर्तितम् ॥ 1.71.1 ॥&lt;br&gt;&#xA;प्रदाने हि मुनिश्रेष्ठ कुलं निरवशेषतः।&lt;br&gt;&#xA;वक्तव्यं कुलजातेन तन्निबोध महामुने ॥ 1.71.2 ॥&lt;br&gt;&#xA;राजाभूत् त्रिषु लोकेषु विश्रुतः स्वेन कर्मणा।&lt;br&gt;&#xA;निमिः परमधर्मात्मा सर्वसत्त्ववतां वरः ॥ 1.71.3 ॥&lt;br&gt;&#xA;तस्य पुत्रो मिथिर्नाम मिथिला येन निर्मिता।&lt;br&gt;&#xA;प्रथमो जनको नाम जनकादप्युदावसुः ॥ 1.71.4 ॥&lt;br&gt;&#xA;उदावसोस्तु धर्मात्मा जातो वै नन्दिवर्द्धनः।&lt;br&gt;&#xA;नन्दिवर्द्धनपुत्रस्तु सुकेतुर्नाम नामतः ॥ 1.71.5 ॥&lt;br&gt;&#xA;सुकेतोरपि धर्मात्मा देवरातो महाबलः।&lt;br&gt;&#xA;देवरातस्य राजर्षेर्बृहद्रथ इति स्मृतः ॥ 1.71.6 ॥&lt;br&gt;&#xA;बृहद्रथस्य शूरोऽभून्महावीरः प्रतापवान्।&lt;br&gt;&#xA;महावीरस्य धृतिमान् सुधृतिः सत्यविक्रमः ॥ 1.71.7 ॥&lt;br&gt;&#xA;सुधृतेरपि धर्मात्मा दृष्टकेतुः सुधार्मिकः।&lt;br&gt;&#xA;दृष्टकेतोस्तु राजर्षेर्हर्यश्व इति विश्रुतः ॥ 1.71.8 ॥&lt;br&gt;&#xA;हर्यश्वस्य मरुः पुत्रो मरोः पुत्रः प्रतिन्धकः।&lt;br&gt;&#xA;प्रतिन्धकस्य धर्मात्मा राजा कीर्तिरथः सुतः ॥ 1.71.9 ॥&lt;br&gt;&#xA;पुत्रः कीर्तिरथस्यापि देवमीढ इति स्मृतः।&lt;br&gt;&#xA;देवमीढस्य विबुधो विबुधस्य महीध्रकः ॥ 1.71.10 ॥&lt;br&gt;&#xA;महीध्रकसुतो राजा कीर्तिरातो महाबलः।&lt;br&gt;&#xA;कीर्तिरातस्य राजर्षेर्महारोमा व्यजायत ॥ 1.71.11 ॥&lt;br&gt;&#xA;महारोम्णस्तु धर्मात्मा स्वर्णरोमा व्यजायत।&lt;br&gt;&#xA;स्वर्णरोम्णस्तु राजर्षेर्ह्रस्वरोमा व्यजायत ॥ 1.71.12 ॥&lt;br&gt;&#xA;तस्य पुत्रद्वयं जज्ञे धर्मज्ञस्य महात्मनः।&lt;br&gt;&#xA;ज्येष्ठोऽहमनुजो भ्राता मम वीरः कुशध्वजः ॥ 1.71.13 ॥&lt;br&gt;&#xA;मां तु ज्येष्ठं पिता राज्ये सोऽभिषिच्य नराधिपः।&lt;br&gt;&#xA;कुशध्वजं समावेश्य भारं मयि वनं गतः ॥ 1.71.14 ॥&lt;br&gt;&#xA;वृद्धे पितरि स्वर्याते धर्मेण धुरमावहम्।&lt;br&gt;&#xA;भ्रातरं देवसङ्काशं स्नेहात्पश्यन् कुशध्वजम् ॥ 1.71.15 ॥&lt;br&gt;&#xA;कस्य चित्त्वथ कालस्य साङ्काश्यादगमत् पुरात्।&lt;br&gt;&#xA;सुधन्वा वीर्यवान् राजा मिथिलामवरोधकः ॥ 1.71.16 ॥&lt;br&gt;&#xA;स च मे प्रेषयामास शैवं धनुरनुत्तमम्।&lt;br&gt;&#xA;सीता कन्या च पद्माक्षी मह्यं वै दीयतामिति ॥ 1.71.17 ॥&lt;br&gt;&#xA;तस्याऽप्रदानाद्ब्रह्मर्षे युद्धमासीन्मया सह।&lt;br&gt;&#xA;स हतोऽभिमुखो राजा सुधन्वा तु मया रणे ॥ 1.71.18 ॥&lt;br&gt;&#xA;निहत्य तं मुनिश्रेष्ठ सुधन्वानं नराधिपम्।&lt;br&gt;&#xA;साङ्काश्ये भ्रातरं वीरमभ्यषिञ्चं कुशध्वजम् ॥ 1.71.19 ॥&lt;br&gt;&#xA;कनीयानेष मे भ्राता अहं ज्येष्ठो महामुने।&lt;br&gt;&#xA;ददामि परमप्रीतो वध्वौ ते मुनिपुङ्गव ॥ 1.71.20 ॥&lt;br&gt;&#xA;सीतां रामाय भद्रं ते ऊर्मिलां लक्ष्मणाय च ॥ 1.71.21 ॥&lt;br&gt;&#xA;वीर्यशुल्कां मम सुतां सीतां सुरसुतोपमाम्।&lt;br&gt;&#xA;द्वितीयामूर्मिलां चैव त्रिर्ददामि न संशयः ॥ 1.71.22 ॥&lt;br&gt;&#xA;रामलक्ष्मणयो राजन् गोदानं कारयस्व ह।&lt;br&gt;&#xA;पितृकार्यं च भद्रं ते ततो वैवाहिकं कुरु ॥ 1.71.23 ॥&lt;br&gt;&#xA;फल्गुन्यामुत्तरे राजंस्तस्मिन् वैवाहिकं कुरु।&lt;br&gt;&#xA;रामलक्ष्मणयो राजन् दानं कार्यं सुखोदयम् ॥ 1.71.24 ॥&lt;/p&gt;</description>
    </item>
    <item>
      <title>०७२ कन्यादानं गोदानञ्च</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/05-svayaMvaraH/072_kanyAdAnaM_godAnancha/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/05-svayaMvaraH/072_kanyAdAnaM_godAnancha/</guid>
      <description>&lt;p&gt;तमुक्तवन्तं वैदेहं विश्वामित्रो महामुनिः।&lt;br&gt;&#xA;उवाच वचनं वीरं वसिष्ठसहितो नृपम् ॥ 1.72.1 ॥&lt;br&gt;&#xA;अचिन्त्यान्यप्रमेयानि कुलानि नरपुङ्गव।&lt;br&gt;&#xA;इक्ष्वाकूणां विदेहानां नैषां तुल्योऽस्ति कश्चन ॥ 1.72.2 ॥&lt;br&gt;&#xA;सदृशो धर्मसम्बन्धः सदृशो रूपसम्पदा।&lt;br&gt;&#xA;रामलक्ष्मणयो राजन् सीता चोर्मिलया सह ॥ 1.72.3 ॥&lt;br&gt;&#xA;वक्तव्यं च नरश्रेष्ठ श्रूयतां वचनं मम ॥ 1.72.4 ॥&lt;br&gt;&#xA;अस्य धर्मात्मनो राजन् रूपेणाप्रतिमं भुवि।&lt;br&gt;&#xA;सुताद्वयं नरश्रेष्ठ पत्न्यर्थं वरयामहे ॥ 1.72.5 ॥&lt;br&gt;&#xA;भरतस्य कुमारस्य शत्रुघ्नस्य च धीमतः।&lt;br&gt;&#xA;वरयामस्सुते राजंस्तयोरर्थे महात्मनोः ॥ 1.72.6 ॥&lt;br&gt;&#xA;पुत्रा दशरथस्येमे रूपयौवनशालिनः।&lt;br&gt;&#xA;लोकपालोपमाः सर्वे देवतुल्यपराक्रमाः ॥ 1.72.7 ॥&lt;br&gt;&#xA;उभयोरपि राजेन्द्र सम्बन्धेनानुबध्यताम्।&lt;br&gt;&#xA;इक्ष्वाकोः कुलमव्यग्रं भवतः पुण्यकर्मणः ॥ 1.72.8 ॥&lt;br&gt;&#xA;विश्वामित्रवचः श्रुत्वा वसिष्ठस्य मते तदा।&lt;br&gt;&#xA;जनकः प्राञ्जलिर्वाक्यमुवाच मुनिपुङ्गवौ ॥ 1.72.9 ॥&lt;br&gt;&#xA;कुलं धन्यमिदं मन्ये येषां नो मुनिपुङ्गवौ।&lt;br&gt;&#xA;सदृशं कुलसम्बन्धं यदाज्ञापयथस्स्वयम् ॥ 1.72.10 ॥&lt;br&gt;&#xA;एवं भवतु भद्रं वः कुशध्वजसुते इमे।&lt;br&gt;&#xA;पत्न्यौ भजेतां सहितौ शत्रुघ्नभरतावुभौ ॥ 1.72.11 ॥&lt;br&gt;&#xA;एकाह्ना राजपुत्रीणां चतसॄणां महामुने।&lt;br&gt;&#xA;पाणीन् गृह्णन्तु चत्वारो राजपुत्रा महाबलाः ॥ 1.72.12 ॥&lt;br&gt;&#xA;उत्तरे दिवसे ब्रह्मन् फल्गुनीभ्यां मनीषिणः।&lt;br&gt;&#xA;वैवाहिकं प्रशंसन्ति भगो यत्र प्रजापतिः ॥ 1.72.13 ॥&lt;br&gt;&#xA;एवमुक्त्वा वचः सौम्यं प्रत्युत्थाय कृताञ्जलिः।&lt;br&gt;&#xA;उभौ मुनिवरौ राजा जनको वाक्यमब्रवीत् ॥ 1.72.14 ॥&lt;br&gt;&#xA;परो धर्मः कृतो मह्यं शिष्योऽस्मि भवतोः सदा ॥ 1.72.15 ॥&lt;br&gt;&#xA;यथा दशरथस्येयं तथायोध्या पुरी मम।&lt;br&gt;&#xA;प्रभुत्वे नास्ति सन्देहो यथार्हं कर्तुमर्हथ ॥ 1.72.16 ॥&lt;br&gt;&#xA;तथा ब्रुवति वैदेहे जनके रघुनन्दनः।&lt;br&gt;&#xA;राजा दशरथो हृष्टः प्रत्युवाच महीपतिम् ॥ 1.72.17 ॥&lt;br&gt;&#xA;युवामसङ्ख्येयगुणौ भ्रातरौ मिथिलेश्वरौ।&lt;br&gt;&#xA;ऋषयो राजसङ्घाश्च भवद्भ्यामभिपूजिताः ॥ 1.72.18 ॥&lt;br&gt;&#xA;स्वस्ति प्राप्नुहि भद्रं ते गमिष्यामि स्वमालयम्।&lt;br&gt;&#xA;श्राद्धकर्माणि सर्वाणि विधास्यामीति चाब्रवीत् ॥ 1.72.19 ॥&lt;br&gt;&#xA;तमापृष्ट्वा नरपतिं राजा दशरथस्तदा।&lt;br&gt;&#xA;मुनीन्द्रौ तौ पुरस्कृत्य जगामाशु महायशाः ॥ 1.72.20 ॥&lt;br&gt;&#xA;स गत्वा निलयं राजा श्राद्धं कृत्वा विधानतः।&lt;br&gt;&#xA;प्रभाते काल्यमुत्थाय चक्रे गोदानमुत्तमम् ॥ 1.72.21 ॥&lt;br&gt;&#xA;गवां शतसहस्राणि ब्राह्मणेभ्यो नराधिपः।&lt;br&gt;&#xA;एकैकशो ददौ राजा पुत्रानुद्दिश्य धर्मतः ॥ 1.72.22 ॥&lt;br&gt;&#xA;सुवर्णशृङ्गाः सम्पन्नाः सवत्साः कांस्यदोहनाः।&lt;br&gt;&#xA;गवां शतसहस्राणि चत्वारि पुरुषर्षभः ॥ 1.72.23 ॥&lt;br&gt;&#xA;वित्तमन्यच्च सुबहुद्विजेभ्यो रघुनन्दनः।&lt;br&gt;&#xA;ददौ गोदानमुद्दिश्य पुत्राणां पुत्रवत्सलः ॥ 1.72.24 ॥&lt;br&gt;&#xA;ससुतैः कृतगोदानैर्वृतस्तु नृपतिस्तदा।&lt;br&gt;&#xA;लोकपालैरिवाभाति वृतः सौम्यः प्रजापतिः ॥ 1.72.25 ॥&lt;/p&gt;</description>
    </item>
    <item>
      <title>०७३ सीतारामविवाहः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/05-svayaMvaraH/073_sItArAmavivAhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/05-svayaMvaraH/073_sItArAmavivAhaH/</guid>
      <description>&lt;p&gt;यस्मिंस्तु दवसे राजा चक्रे गोदानमुत्तमम्।&lt;br&gt;&#xA;तस्मिंस्तु दिवसे शूरो युधाजित् समुपेयिवान् ॥ 1.73.1 ॥&lt;br&gt;&#xA;पुत्रः केकय राजस्य साक्षाद्भरतमातुलः।&lt;br&gt;&#xA;दृष्ट्वा पृष्ट्वा च कुशलं राजानमिदमब्रवीत् ॥ 1.73.2 ॥&lt;br&gt;&#xA;केकयाधिपती राजा स्नेहात्कुशलमब्रवीत्।&lt;br&gt;&#xA;येषां कुशलकामोऽसि तेषां सम्प्रत्यनामयम् ॥ 1.73.3 ॥&lt;br&gt;&#xA;स्वस्रीयं मम राजेन्द्र द्रष्टुकामो महीपतिः।&lt;br&gt;&#xA;तदर्थमुपयातोऽहमयोध्यां रघुनन्दन ॥ 1.73.4 ॥&lt;br&gt;&#xA;मिथिलामुपयातांस्तु त्वया सह महीपते।&lt;br&gt;&#xA;त्वरयाभ्युपयातोऽहं द्रष्टुकामः स्वसुः सुतम् ॥ 1.73.5 ॥&lt;br&gt;&#xA;अथ राजा दशरथः प्रियातिथिमुपस्थितम्।&lt;br&gt;&#xA;दृष्ट्वा परमसत्कारैः पूजनार्हमपूजयत् ॥ 1.73.6 ॥&lt;br&gt;&#xA;प्रभाते पुनरुत्थाय कृत्वा कर्माणि कर्मवित्।&lt;br&gt;&#xA;ऋषींस्तदा पुरस्कृत्य यज्ञवाटमुपागमत् ॥ 1.73.7 ॥&lt;br&gt;&#xA;भ्रातृभिः सहितो रामः कृतकौतुकमङ्गलः।&lt;br&gt;&#xA;वसिष्ठं पुरतः कृत्वा महर्षीनपरानपि ॥ 1.73.8 ॥&lt;br&gt;&#xA;वसिष्ठो भगवानेत्य वैदेहमिदमब्रवीत् ॥ 1.73.9 ॥&lt;br&gt;&#xA;राजा दशरथो राजन् कृतकौतुकमङ्गलैः।&lt;br&gt;&#xA;पुत्रैर्नरवरश्रेष्ठ दातारमभिकाङ्क्षते ॥ 1.73.10 ॥&lt;br&gt;&#xA;दातृप्रतिगृहीतृभ्यां सर्वार्थाः प्रभवन्ति हि।&lt;br&gt;&#xA;स्वधर्मं प्रतिपद्यस्व कृत्वा वैवाह्यमुत्तमम् ॥ 1.73.11 ॥&lt;br&gt;&#xA;इत्युक्तः परमोदारो वसिष्ठेन महात्मना।&lt;br&gt;&#xA;प्रत्युवाच महातेजा वाक्यं परमधर्मवित् ॥ 1.73.12 ॥&lt;br&gt;&#xA;कः स्थितः प्रतिहारो मे कस्याज्ञा सम्प्रतीक्षते।&lt;br&gt;&#xA;स्वगृहे को विचारोऽस्ति यथा राज्यमिदं तव ॥ 1.73.13 ॥&lt;br&gt;&#xA;कृतकौतुकसर्वस्वा वेदिमूलमुपागताः।&lt;br&gt;&#xA;मम कन्या मुनिश्रेष्ठ दीप्ता वह्नेरिवार्चिषः ॥ 1.73.14 ॥&lt;br&gt;&#xA;सज्जोऽहं त्वत्प्रतीक्षोऽस्मि वेद्यामस्यां प्रतिष्ठितः।&lt;br&gt;&#xA;अविघ्नं कुरु तां राजा किमर्थमवलम्बते ॥ 1.73.15 ॥&lt;br&gt;&#xA;तद्वाक्यं जनकेनोक्तं श्रुत्वा दशरथस्तदा।&lt;br&gt;&#xA;प्रवेशयामास सुतान् सर्वानृषिगणानपि ॥ 1.73.16 ॥&lt;br&gt;&#xA;कारयस्व ऋषे सर्वामृषिभिः सहधार्मिक।&lt;br&gt;&#xA;रामस्य लोकरामस्य क्रियां वैवाहिकीं प्रभो ॥ 1.73.17 ॥&lt;br&gt;&#xA;तथेत्युक्त्वा तु जनकं वसिष्ठो भगवानृषिः।&lt;br&gt;&#xA;विश्वामित्रं पुरस्कृत्य शतानन्दं च धार्मिकम् ॥ 1.73.18 ॥&lt;br&gt;&#xA;प्रपामध्ये तु विधिवद्वेदिं कृत्वा महातपाः।&lt;br&gt;&#xA;अलञ्चकार तां वेदिं गन्धपुष्पैः समन्ततः ॥ 1.73.19 ॥&lt;br&gt;&#xA;सुवर्णपालिकाभिश्च छिद्रकुम्भैश्च साङ्कुरैः।&lt;br&gt;&#xA;अङ्कुराढ्यैः शरावैश्च धूपपात्रैः सधूपकैः ॥ 1.73.20 ॥&lt;br&gt;&#xA;शङ्खपात्रैः स्रुवैः स्रुग्भिः पात्रैरर्घ्याभिपूरितैः।&lt;br&gt;&#xA;लाजपूर्णेश्च पात्रीभिरक्षतैरभिसंस्कृतैः ॥ 1.73.21 ॥&lt;br&gt;&#xA;अग्निमाधाय वेद्यां तु विधिमन्त्रपुरस्कृतम्।&lt;br&gt;&#xA;जुहावाग्नौ महातेजा वसिष्ठो भगवानृषिः ॥ 1.73.22 ॥&lt;br&gt;&#xA;समक्षमग्नेः संस्थाप्य राघवाभिमुखे तदा।&lt;br&gt;&#xA;अब्रवीज्जनको राजा कौसल्यानन्दवर्द्धनम् ॥ 1.73.23 ॥&lt;br&gt;&#xA;इयं सीता मम सुता सहधर्मचरी तव।&lt;br&gt;&#xA;प्रतीच्छ चैनां भद्रं ते पाणिं गृह्णीष्व पाणिना ॥ 1.73.24 ॥&lt;br&gt;&#xA;पतिव्रता महाभागा छायेवानुगता सदा।&lt;br&gt;&#xA;इत्युक्त्वा प्राक्षिपद्राजा मन्त्रपूतं जलं तदा ॥ 1.73.25 ॥&lt;br&gt;&#xA;साधु साध्विति देवानामृषीणां वदतां तदा।&lt;br&gt;&#xA;देवदुन्दुभिनिर्घोषः पुष्पवर्षो महानभूत् ॥ 1.73.26 ॥&lt;br&gt;&#xA;एवं दत्त्वा तदा सीतां मन्त्रोदकपुरस्कृताम्।&lt;br&gt;&#xA;अब्रवीज्जनको राजा हर्षेणाभिपरिप्लुतः ॥ 1.73.27 ॥&lt;br&gt;&#xA;लक्ष्मणागच्छ भद्रं ते ऊर्मिलामुद्यतां मया।&lt;br&gt;&#xA;प्रतीच्छ पाणिं गृह्णीष्व माभूत्कालस्य पर्ययः ॥ 1.73.28 ॥&lt;br&gt;&#xA;तमेवमुक्त्वा जनको भरतं चाभ्यभाषत।&lt;br&gt;&#xA;गृहाण पाणिं माण्डव्याः पाणिना रघुनन्दन ॥ 1.73.29 ॥&lt;br&gt;&#xA;शत्रुघ्नं चापि धर्मात्मा अब्रवीज्जनकेश्वरः।&lt;br&gt;&#xA;श्रुतकीर्त्या महाबाहो पाणिं गृह्णीष्व पाणिना ॥ 1.73.30 ॥&lt;br&gt;&#xA;सर्वे भवन्तः सौम्याश्च सर्वे सुचरितव्रताः।&lt;br&gt;&#xA;पत्नीभिः सन्तु काकुत्स्था माभूत्कालस्य पर्ययः ॥ 1.73.31 ॥&lt;br&gt;&#xA;जनकस्य वचः श्रुत्वा पाणीन् पाणिभिरस्पृशन्।&lt;br&gt;&#xA;चत्वारस्ते चतसॄणां वसिष्ठस्य मते स्थिताः ॥ 1.73.32 ॥&lt;br&gt;&#xA;ऋषींश्चैव महात्मानः सभार्या रघुसत्तमाः।&lt;br&gt;&#xA;यथोक्तेन तदा चक्रुर्विवाहं विधिपूर्वकम् ॥ 1.73.33 ॥&lt;br&gt;&#xA;पुष्पवृष्टिर्महत्यासीदन्तरिक्षात्सुभास्वरा।&lt;br&gt;&#xA;दिव्यदुन्दुभिनिर्घोषैर्गीतवादित्रनिस्वनैः ॥ 1.73.34 ॥&lt;br&gt;&#xA;ननृतुश्चाप्सरस्सङ्घा गन्धर्वाश्च जगुः कलम्।&lt;br&gt;&#xA;विवाहे रघुमुख्यानां तदद्भुतमदृश्यत ॥ 1.73.35 ॥&lt;br&gt;&#xA;ईदृशे वर्तमाने तु तूर्योद्घुष्टनिनादिते।&lt;br&gt;&#xA;त्रिरग्निं ते परिक्रम्य ऊहुर्भार्या महौजसः ॥ 1.73.36 ॥&lt;br&gt;&#xA;अथोपकार्यां जग्मुस्ते सभार्या रघुनन्दनाः।&lt;br&gt;&#xA;राजाप्यनुययौ पश्यन् सर्षिसङ्घः सबान्धवः ॥ 1.73.37 ॥&lt;/p&gt;</description>
    </item>
    <item>
      <title>०७४ परशुरामागमनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/05-svayaMvaraH/074_parashurAmAgamanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/05-svayaMvaraH/074_parashurAmAgamanam/</guid>
      <description>&lt;p&gt;अथ रात्र्यां व्यतीतायां विश्वामित्रो महामुनिः।&lt;br&gt;&#xA;आपृष्ट्वा तौ च राजानौ जगामोत्तरपर्वतम् ॥ 1.74.1 ॥&lt;br&gt;&#xA;विश्वामित्रे गते राजा वैदेहं मिथिलाधिपम्।&lt;br&gt;&#xA;आपृष्ट्वाथ जगामाशु राजा दशरथः पुरीम् ॥ 1.74.2 ॥&lt;br&gt;&#xA;गच्छन्तं तं तु राजानमन्वगच्छन्नराधिपः ॥ 1.74.3 ॥&lt;br&gt;&#xA;अथ राजा विदेहानां ददौ कन्याधनं बहु ॥ 1.74.4 ॥&lt;br&gt;&#xA;गवां शतसहस्राणि बहूनि मिथिलेश्वरः।&lt;br&gt;&#xA;कम्बलानां च मुख्यानां क्षौमकोट्यम्बराणि च ॥ 1.74.5 ॥&lt;br&gt;&#xA;हस्त्यश्वरथपादातं दिव्यरूपं स्वलङ्कृतम्।&lt;br&gt;&#xA;ददौ कन्यापिता तासां दासीदासमनुत्तमम् ॥ 1.74.6 ॥&lt;br&gt;&#xA;हिरण्यस्य सुवर्णस्य मुक्तानां विद्रुमस्य च।&lt;br&gt;&#xA;ददौ परमसंहृष्टः कन्याधनमनुत्तमम् ॥ 1.74.7 ॥&lt;br&gt;&#xA;दत्त्वा बहुधनं राजा समनुज्ञाप्य पार्थिवम्।&lt;br&gt;&#xA;प्रविवेश स्वनिलयं मिथिलां मिथिलेश्वरः ॥ 1.74.8 ॥&lt;br&gt;&#xA;राजाप्ययोध्याधिपतिस्सह पुत्रैर्महात्मभिः।&lt;br&gt;&#xA;ऋषीन् सर्वान् पुरस्कृत्य जगाम सबलानुगः ॥ 1.74.9 ॥&lt;br&gt;&#xA;घोराः स्म पक्षिणो वाचो व्याहरन्ति ततस्ततः।&lt;br&gt;&#xA;भौमाश्चैव मृगाः सर्वे गच्छन्ति स्म प्रदक्षिणम् ॥ 1.74.10 ॥&lt;br&gt;&#xA;तान् दृष्ट्वा राजशार्दूलो वसिष्ठं पर्यपृच्छत ॥ 1.74.11 ॥&lt;br&gt;&#xA;असौम्याः पक्षिणो घोरा मृगाश्चापि प्रदक्षिणाः।&lt;br&gt;&#xA;किमिदं हृदयोत्कम्पि मनो मम विषीदति ॥ 1.74.12 ॥&lt;br&gt;&#xA;राज्ञो दशरथस्यैतच्छ्रुत्वा वाक्यं महानृषिः।&lt;br&gt;&#xA;उवाच मधुरां वाणीं श्रूयतामस्य यत्फलम् ॥ 1.74.13 ॥&lt;br&gt;&#xA;उपस्थितं भयं घोरं दिव्यं पक्षिमुखाच्च्युतम्।&lt;br&gt;&#xA;मृगाः प्रशमयन्त्येते सन्तापस्त्यज्यतामयम् ॥ 1.74.14 ॥&lt;br&gt;&#xA;तेषां संवदतां तत्र वायुः प्रादुर्बभूव ह।&lt;br&gt;&#xA;कम्पयन् पृथिवीं सर्वां पातयंश्च द्रुमान् शुभान् ॥ 1.74.15 ॥&lt;br&gt;&#xA;तमसा संवृतः सूर्यः सर्वा न प्रबभुर्दिशः।&lt;br&gt;&#xA;भस्मना चावृतं सर्वं सम्मूढमिव तद्बलम् ॥ 1.74.16 ॥&lt;br&gt;&#xA;वसिष्ठश्चर्षयश्चान्ये राजा च ससुतस्तदा।&lt;br&gt;&#xA;ससञ्ज्ञा इव तत्रासन् सर्वमन्यद्विचेतनम् ॥ 1.74.17 ॥&lt;br&gt;&#xA;तस्मिंस्तमसि घोरे तु भस्मच्छन्नेव सा चमूः।&lt;br&gt;&#xA;ददर्श भीमसङ्काशं जटामण्डलधारिणम् ॥ 1.74.18 ॥&lt;br&gt;&#xA;भार्गवं जामदग्न्यं तं राजराजविमर्दिनम्।&lt;br&gt;&#xA;कैलासमिव दुर्द्धर्षं कालाग्निमिव दुस्सहम् ॥ 1.74.19 ॥&lt;br&gt;&#xA;स्कन्धे चासाद्य परशुं धनुर्विद्युद्गणोपमम्।&lt;br&gt;&#xA;प्रगृह्य शरमुख्यं च त्रिपुरघ्नं यथा शिवम् ॥ 1.74.20 ॥&lt;br&gt;&#xA;तं दृष्ट्वा भीमसङ्काशं ज्वलन्तमिव पावकम्।&lt;br&gt;&#xA;वसिष्ठप्रमुखा विप्रा जपहोमपरायणाः ॥ 1.74.21 ॥&lt;br&gt;&#xA;सङ्गता मुनयः सर्वे सञ्जजल्पुरथो मिथः।&lt;br&gt;&#xA;कच्चित्पितृवधामर्षी क्षत्रं नोत्सादयिष्यति ॥ 1.74.22 ॥&lt;br&gt;&#xA;पूर्वं क्षत्रवधं कृत्वा गतमन्युर्गतज्वरः।&lt;br&gt;&#xA;क्षत्रस्योत्सादनं भूयो न खल्वस्य चिकीर्षितम् ॥ 1.74.23 ॥&lt;br&gt;&#xA;एवमुक्त्वार्घ्यमादाय भार्गवं भीमदर्शनम्।&lt;br&gt;&#xA;ऋषयो राम रामेति वचो मधुरमब्रुवन् ॥ 1.74.24 ॥&lt;br&gt;&#xA;प्रतिगृह्य तु तां पूजामृषिदत्तां प्रतापवान्।&lt;br&gt;&#xA;रामं दाशरथिं रामो जामदग्न्योऽभ्यभाषत ॥ 1.74.25 ॥&lt;/p&gt;</description>
    </item>
    <item>
      <title>०७५ शिवधनुर्वृत्तान्तम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/05-svayaMvaraH/075_shivadhanurvRttAntam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/05-svayaMvaraH/075_shivadhanurvRttAntam/</guid>
      <description>&lt;p&gt;राम दाशरथे राम वीर्यं ते श्रूयतेऽद्भुतम्।&lt;br&gt;&#xA;धनुषो भेदनं चैव निखिलेन मया श्रुतम् ॥ 1.75.1 ॥&lt;br&gt;&#xA;तदद्भुतमचिन्त्यं च भेदनं धनुषस्त्वया।&lt;br&gt;&#xA;तच्छ्रुत्वाहमनुप्राप्तो धनुर्गृह्य परं शुभम् ॥ 1.75.2 ॥&lt;br&gt;&#xA;तदिदं घोरसङ्काशं जामदग्न्यं महद्धनुः।&lt;br&gt;&#xA;पूरयस्व शरेणैव स्वबलं दर्शयस्व च ॥ 1.75.3 ॥&lt;br&gt;&#xA;तदहं ते बलं दृष्ट्वा धनुषोऽस्य प्रपूरणे।&lt;br&gt;&#xA;द्वन्द्वयुद्धं प्रदास्यामि वीर्यश्लाघ्यस्य राघव ॥ 1.75.4 ॥&lt;br&gt;&#xA;तस्य तद्वचनं श्रुत्वा राजा दशरथस्तदा।&lt;br&gt;&#xA;विषण्णवदनो दीनः प्राञ्जलिर्वाक्यमब्रवीत् ॥ 1.75.5 ॥&lt;br&gt;&#xA;क्षत्ररोषात् प्रशान्तस्त्वं ब्राह्मणश्च महायशाः।&lt;br&gt;&#xA;बालानां मम पुत्राणामभयं दातुमर्हसि ॥ 1.75.6 ॥&lt;br&gt;&#xA;भार्गवाणां कुले जातः स्वाध्यायव्रतशालिनाम्।&lt;br&gt;&#xA;सहस्राक्षे प्रतिज्ञाय शस्त्रं निक्षिप्तवानसि ॥ 1.75.7 ॥&lt;br&gt;&#xA;स त्वं धर्मपरो भूत्वा काश्यपाय वसुन्धराम्।&lt;br&gt;&#xA;दत्त्वा वनमुपागम्य महेन्द्रकृतकेतनः ॥ 1.75.8 ॥&lt;br&gt;&#xA;मम सर्वविनाशाय सम्प्राप्तस्त्वं महामुने।&lt;br&gt;&#xA;न चैकस्मिन् हते रामे सर्वे जीवामहे वयम् ॥ 1.75.9 ॥&lt;br&gt;&#xA;ब्रुवत्येवं दशरथे जामदग्न्यः प्रतापवान्।&lt;br&gt;&#xA;अनादृत्यैव तद्वाक्यं राममेवाभ्यभाषत ॥ 1.75.10 ॥&lt;br&gt;&#xA;इमे द्वे धनुषी श्रेष्ठे दिव्ये लोकाभिविश्रुते।&lt;br&gt;&#xA;दृढे बलवती मुख्ये सुकृते विश्वकर्मणा ॥ 1.75.11 ॥&lt;br&gt;&#xA;अतिसृष्टं सुरैरेकं त्र्यम्बकाय युयुत्सवे।&lt;br&gt;&#xA;त्रिपुरघ्नं नरश्रेष्ठ भग्नं काकुत्स्थ यत्त्वया ॥ 1.75.12 ॥&lt;br&gt;&#xA;तदिदं वैष्णवं राम धनुः परमभास्वरम्।&lt;br&gt;&#xA;समानसारं काकुत्स्थ रौद्रेण धनुषा त्विदम् ॥ 1.75.13 ॥&lt;br&gt;&#xA;तदा तु देवताः सर्वाः पृच्छन्ति स्म पितामहम्।&lt;br&gt;&#xA;शितिकण्ठस्य विष्णोश्च बलाबलनिरीक्षया ॥ 1.75.14 ॥&lt;br&gt;&#xA;अभिप्रायं तु विज्ञाय देवतानां पितामहः।&lt;br&gt;&#xA;विरोधं जनयामास तयोः सत्यवतां वरः ॥ 1.75.15 ॥&lt;br&gt;&#xA;विरोधे च महद्युद्धमभवद्रोमहर्षणम्।&lt;br&gt;&#xA;शितिकण्ठस्य विष्णोश्च परस्परजिगीषिणोः ॥ 1.75.16 ॥&lt;br&gt;&#xA;तदा तु जृम्भितं शैवं धनुर्भीमपराक्रमम्।&lt;br&gt;&#xA;हुङ्कारेण महादेवः स्तम्भितोऽथ त्रिलोचनः ॥ 1.75.17 ॥&lt;br&gt;&#xA;देवैस्तदा समागम्य सर्षिसङ्घैः सचारणैः।&lt;br&gt;&#xA;याचितौ प्रशमं तत्र जग्मतुस्तौ सुरोत्तमौ ॥ 1.75.18 ॥&lt;br&gt;&#xA;जृम्भितं तद्धनुर्दृष्ट्वा शैवं विष्णुपराक्रमैः।&lt;br&gt;&#xA;अधिकं मेनिरे विष्णुं देवाः सर्षिगणास्तदा ॥ 1.75.19 ॥&lt;br&gt;&#xA;धनू रुद्रस्तु सङ्क्रुद्धो विदेहेषु महायशाः।&lt;br&gt;&#xA;देवरातस्य राजर्षेर्ददौ हस्ते ससायकम् ॥ 1.75.20 ॥&lt;br&gt;&#xA;इदं च वैष्णवं राम धनुः परपुरञ्जयम्।&lt;br&gt;&#xA;ऋचीके भार्गवे प्रादाद्विष्णुः सन्न्यासमुत्तमम् ॥ 1.75.21 ॥&lt;br&gt;&#xA;ऋचीकस्तु महातेजाः पुत्रस्याप्रतिकर्मणः।&lt;br&gt;&#xA;पितुर्मम ददौ दिव्यं जमदग्नेर्महात्मनः ॥ 1.75.22 ॥&lt;br&gt;&#xA;न्यस्तशस्त्रे पितरि मे तपोबलसमन्विते।&lt;br&gt;&#xA;अर्जुनो विदधे मृत्युं प्राकृतां बुद्धिमास्थितः ॥ 1.75.23 ॥&lt;br&gt;&#xA;वधमप्रतिरूपं तु पितुः श्रुत्वा सुदारुणम्।&lt;br&gt;&#xA;क्षत्रमुत्सादयन् रोषाज्जातं जातमनेकशः ॥ 1.75.24 ॥&lt;br&gt;&#xA;पृथिवीं चाखिलां प्राप्य काश्यपाय महात्मने।&lt;br&gt;&#xA;यज्ञस्यान्ते तदा राम दक्षिणां पुण्यकर्मणे ॥ 1.75.25 ॥&lt;br&gt;&#xA;दत्त्वा महेन्द्रनिलयस्तपोबलसमन्वितः।&lt;br&gt;&#xA;श्रुतवान् धनुषो भेदं ततोऽहं द्रुतमागतः ॥ 1.75.26 ॥&lt;br&gt;&#xA;तदिदं वैष्णवं राम पितृपैतामहं महत्।&lt;br&gt;&#xA;क्षत्रधर्मं पुरस्कृत्य गृह्णीष्व धनुरुत्तमम् ॥ 1.75.27 ॥&lt;br&gt;&#xA;योजयस्व धनुश्श्रेष्ठे शरं परपुरञ्जयम्।&lt;br&gt;&#xA;यदि शक्नोषि काकुत्स्थ द्वन्द्वं दास्यामि ते ततः ॥ 1.75.28 ॥&lt;/p&gt;</description>
    </item>
    <item>
      <title>०७६ जामदग्न्यपराजयः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/05-svayaMvaraH/076_jAmadagnyaparAjayaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/05-svayaMvaraH/076_jAmadagnyaparAjayaH/</guid>
      <description>&lt;p&gt;श्रुत्वा तज्जामदग्न्यस्य वाक्यं दाशरथिस्तदा।&lt;br&gt;&#xA;गौरवाद्यन्त्रितकथः पितू राममथाब्रवीत् ॥ 1.76.1 ॥&lt;br&gt;&#xA;श्रुतवानस्मि यत्कर्म कृतवानसि भार्गव।&lt;br&gt;&#xA;अनुरुन्ध्यामहे ब्रह्मन् पितुरानृण्यमास्थितः ॥ 1.76.2 ॥&lt;br&gt;&#xA;वीर्यहीनमिवाशक्तं क्षत्रधर्मेण भार्गव।&lt;br&gt;&#xA;अवजानासि मे तेजः पश्य मेऽद्य पराक्रमम् ॥ 1.76.3 ॥&lt;br&gt;&#xA;इत्युक्त्वा राघवः क्रुद्धो भार्गवस्य शरासनम्।&lt;br&gt;&#xA;शरं च प्रति जग्राह हस्ताल्लघुपराक्रमः ॥ 1.76.4 ॥&lt;br&gt;&#xA;आरोप्य स धनू रामश्शरं सज्यं चकार ह।&lt;br&gt;&#xA;जामदग्न्यं ततो रामं रामः क्रुद्धोऽब्रवीद्वचः ॥ 1.76.5 ॥&lt;br&gt;&#xA;ब्राह्मणोऽसीति पूज्यो मे विश्वामित्रकृतेन च।&lt;br&gt;&#xA;तस्माच्छक्तो न ते राम मोक्तुं प्राणहरं शरम् ॥ 1.76.6 ॥&lt;br&gt;&#xA;इमां पादगतिं राम तपोबलसमार्जितान्।&lt;br&gt;&#xA;लोकानप्रतिमान् वा ते हनिष्यामि यदिच्छसि ॥ 1.76.7 ॥&lt;br&gt;&#xA;न ह्ययं वैष्णवो दिव्यः शरः परपुरञ्जयः।&lt;br&gt;&#xA;मोघः पतति वीर्येण बलदर्पविनाशनः ॥ 1.76.8 ॥&lt;br&gt;&#xA;वरायुधधरं रामं द्रष्टुं सर्षिगणाः सुराः।&lt;br&gt;&#xA;पितामहं पुरस्कृत्य समेतास्तत्र सङ्घशः ॥ 1.76.9 ॥&lt;br&gt;&#xA;गन्धर्वाप्सरसश्चैव सिद्धचारणकिन्नराः।&lt;br&gt;&#xA;यक्षराक्षसनागाश्च तद्द्रष्टुं महदद्भुतम् ॥ 1.76.10 ॥&lt;br&gt;&#xA;जडीकृते तदा लोके रामे वरधनुर्द्धरे।&lt;br&gt;&#xA;निर्वीर्यो जामदग्न्योऽसौ रामो राममुदैक्षत ॥ 1.76.11 ॥&lt;br&gt;&#xA;तेजोऽभिहतवीर्यत्वाज्जामदग्न्यो जडीकृतः।&lt;br&gt;&#xA;रामं कमलपत्राक्षं मन्दं मन्दमुवाच ह ॥ 1.76.12 ॥&lt;br&gt;&#xA;काश्यपाय मया दत्ता यदा पूर्वं वसुन्धरा।&lt;br&gt;&#xA;विषये मे न वस्तव्यमिति मां काश्यपोऽब्रवीत् ॥ 1.76.13 ॥&lt;br&gt;&#xA;सोऽहं गुरुवचः कुर्वन् पृथिव्यां न वसे निशाम्।&lt;br&gt;&#xA;कृता प्रतिज्ञा काकुत्स्थ कृता भूः काश्यपस्य हि ॥ 1.76.14 ॥&lt;br&gt;&#xA;तदिमां त्वं गतिं वीर हन्तुं नार्हसि राघव।&lt;br&gt;&#xA;मनोजवं गमिष्यामि महेन्द्रं पर्वतोत्तमम् ॥ 1.76.15 ॥&lt;br&gt;&#xA;लोकास्त्वप्रतिमा राम निर्जितास्तपसा मया।&lt;br&gt;&#xA;जहि तान् शरमुख्येन माभूत्कालस्य पर्ययः ॥ 1.76.16 ॥&lt;br&gt;&#xA;अक्षयं मधुहन्तारं जानामि त्वां सुरोत्तमम्।&lt;br&gt;&#xA;धनुषोऽस्य परामर्शात् स्वस्ति तेऽस्तु परन्तप ॥ 1.76.17 ॥&lt;br&gt;&#xA;एते सुरगणाः सर्वे निरीक्षन्ते समागताः।&lt;br&gt;&#xA;त्वामप्रतिमकर्माणमप्रतिद्वन्द्वमाहवे ॥ 1.76.18 ॥&lt;br&gt;&#xA;न चेयं मम काकुत्स्थ व्रीडा भवितुमर्हति।&lt;br&gt;&#xA;त्वया त्रैलोक्यनाथेन यदहं विमुखीकृतः ॥ 1.76.19 ॥&lt;br&gt;&#xA;शरमप्रतिमं राम मोक्तुमर्हसि सुव्रत।&lt;br&gt;&#xA;शरमोक्षे गमिष्यामि महेन्द्रं पर्वतोत्तमम् ॥ 1.76.20 ॥&lt;br&gt;&#xA;तथा ब्रुवति रामे तु जामदग्न्ये प्रतापवान्।&lt;br&gt;&#xA;रामो दाशरथिः श्रीमांश्चिक्षेप शरमुत्तमम् ॥ 1.76.21 ॥&lt;br&gt;&#xA;स हतान् दृश्य रामेण स्वान् लोकान् तपसार्जितान्।&lt;br&gt;&#xA;जामदग्न्यो जगामाशु महेन्द्रं पर्वतोत्तमम् ॥ 1.76.22 ॥&lt;br&gt;&#xA;ततो वितिमिराः सर्वा दिशश्चोपदिशस्तथा।&lt;br&gt;&#xA;सुराः सर्षिगणा रामं प्रशशंसुरुदायुधम् ॥ 1.76.23 ॥&lt;br&gt;&#xA;रामं दाशरथिं रामो जामदग्न्यः प्रशस्य च।&lt;br&gt;&#xA;ततः प्रदक्षिणं कृत्वा जगामात्मगतिं प्रभुः ॥ 1.76.24 ॥&lt;/p&gt;</description>
    </item>
    <item>
      <title>०७७ दशरथाद्ययोध्यागमनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/05-svayaMvaraH/077_dasharathAdyayodhyAgamanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/1_bAlakANDam/05-svayaMvaraH/077_dasharathAdyayodhyAgamanam/</guid>
      <description>&lt;p&gt;गते रामे प्रशान्तात्मा रामो दाशरथिर्धनुः।&lt;br&gt;&#xA;वरुणायाप्रमेयाय ददौ हस्ते ससायकम् ॥ 1.77.1 ॥&lt;br&gt;&#xA;अभिवाद्य ततो रामो वसिष्ठप्रमुखानृषीन्।&lt;br&gt;&#xA;पितरं विह्वलं दृष्ट्वा प्रोवाच रघुनन्दनः ॥ 1.77.2 ॥&lt;br&gt;&#xA;जामदग्न्यो गतो रामः प्रयातु चतुरङ्गिणी।&lt;br&gt;&#xA;अयोध्याभिमुखी सेना त्वया नाथेन पालिता ॥ 1.77.3 ॥&lt;br&gt;&#xA;रामस्य वचनं श्रुत्वा राजा दशरथः सुतम्।&lt;br&gt;&#xA;बाहुभ्यां सम्परिष्वज्य मूर्ध्नि चाघ्राय राघवम् ॥ 1.77.4 ॥&lt;br&gt;&#xA;गतो राम इति श्रुत्वा हृष्टः प्रमुदितो नृपः ॥ 1.77.5 ॥&lt;br&gt;&#xA;पुनर्जातं तदा मेने पुत्रमात्मानमेव च।&lt;br&gt;&#xA;चोदयामास तां सेनां जगामाशु ततः पुरीम् ॥ 1.77.6 ॥&lt;br&gt;&#xA;पताकाध्वजिनीं रम्यां तूर्योद्घुष्टनिनादिताम्।&lt;br&gt;&#xA;सिक्तराजपथां रम्यां प्रकीर्णकुसुमोत्कराम् ॥ 1.77.7 ॥&lt;br&gt;&#xA;राजप्रवेशसुमुखैः पौरैर्मङ्गलवादिभिः।&lt;br&gt;&#xA;सम्पूर्णां प्राविशद्राजा जनौघैः समलङ्कृताम् ॥ 1.77.8 ॥&lt;br&gt;&#xA;पौरैः प्रत्युद्गतो दूरं द्विजैश्च पुरवासिभिः।&lt;br&gt;&#xA;पुत्रैरनुगतः श्रीमान् श्रीमद्भिश्च महायशाः ॥ 1.77.9 ॥&lt;br&gt;&#xA;प्रविवेश गृहं राजा हिमवत्सदृशं पुनः।&lt;br&gt;&#xA;ननन्द सजनो राजा गृहे कामैः सुपूजितः ॥ 1.77.10 ॥&lt;br&gt;&#xA;कौसल्या च सुमित्रा च कैकयी च सुमध्यमा।&lt;br&gt;&#xA;वधूप्रतिग्रहे युक्ता याश्चान्या राजयोषितः ॥ 1.77.11 ॥&lt;br&gt;&#xA;ततः सीतां महाभागामूर्मिलां च यशस्विनीम्।&lt;br&gt;&#xA;कुशध्वजसुते चोभे जगृहुर्नृपपत्नयः ॥ 1.77.12 ॥&lt;br&gt;&#xA;मङ्गलालापनैश्चैव शोभिताः क्षौमवाससः।&lt;br&gt;&#xA;देवतायतनान्याशु सर्वास्ताः प्रत्यपूजयन् ॥ 1.77.13 ॥&lt;br&gt;&#xA;अभिवाद्याभिवाद्यांश्च सर्वा राजसुतास्तदा।&lt;br&gt;&#xA;रेमिरे मुदिताः सर्वा भर्तृभिः सहिता रहः ॥ 1.77.14 ॥&lt;br&gt;&#xA;कृतदाराः कृतास्त्रा श्च सधनाः ससुहृज्जनाः।&lt;br&gt;&#xA;शुश्रूषमाणाः पितरं वर्तयन्ति नरर्षभाः ॥ 1.77.15 ॥&lt;br&gt;&#xA;कस्यचित्त्वथ कालस्य राजा दशरथः सुतम्।&lt;br&gt;&#xA;भरतं कैकयीपुत्रमब्रवीद्रघुनन्दनः ॥ 1.77.16 ॥&lt;br&gt;&#xA;अयं केकयराजस्य पुत्रो वसति पुत्रक।&lt;br&gt;&#xA;त्वां नेतुमागतो वीर युधाजिन्मातुलस्तव ॥ 1.77.17 ॥&lt;br&gt;&#xA;श्रुत्वा दशरथस्यैतद्भरतः कैकयीसुतः।&lt;br&gt;&#xA;गमनायाभिचक्राम शत्रुघ्नसहितस्तदा ॥ 1.77.18 ॥&lt;br&gt;&#xA;आपृच्छ्य पितरं शूरो रामं चाक्लिष्टकारिणम्।&lt;br&gt;&#xA;मातॄश्चापि नरश्रेष्ठः शत्रुघ्नसहितो ययौ ॥ 1.77.19 ॥&lt;br&gt;&#xA;गते च भरते रामो लक्ष्मणश्च महाबलः।&lt;br&gt;&#xA;पितरं देवसङ्काशं पूजयामासतुस्तदा ॥ 1.77.20 ॥&lt;br&gt;&#xA;पितुराज्ञां पुरस्कृत्य पौरकार्याणि सर्वशः।&lt;br&gt;&#xA;चकार रामो धर्मात्मा प्रियाणि च हितानि च ॥ 1.77.21 ॥&lt;br&gt;&#xA;मातृभ्यो मातृकार्याणि कृत्वा परमयन्त्रितः।&lt;br&gt;&#xA;गुरूणां गुरुकार्याणि काले कालेऽन्ववैक्षत ॥ 1.77.22 ॥&lt;br&gt;&#xA;एवं दशरथः प्रीतो ब्राह्मणा नैगमास्तदा।&lt;br&gt;&#xA;रामस्य शीलवृत्तेन सर्वे विषयवासिनः ॥ 1.77.23 ॥&lt;br&gt;&#xA;तेषामतियशा लोके रामः सत्यपराक्रमः।&lt;br&gt;&#xA;स्वयम्भूरिव भूतानां बभूव गुणवत्तरः ॥ 1.77.24 ॥&lt;br&gt;&#xA;रामस्तु सीतया सार्द्धं विजहार बहूनृतून्।&lt;br&gt;&#xA;मनस्वी तद्गतस्तस्या नित्यं हृदि समर्पितः ॥ 1.77.25 ॥&lt;br&gt;&#xA;प्रिया तु सीता रामस्य दाराः पितृकृता इति।&lt;br&gt;&#xA;गुणाद्रूपगुणाच्चापि प्रीतिर्भूयोऽभ्यवर्द्धत ॥ 1.77.26 ॥&lt;br&gt;&#xA;तस्याश्च भर्ता द्विगुणं हृदये परिवर्तते।&lt;br&gt;&#xA;अन्तर्जातमपि व्यक्तमाख्याति हृदयं हृदा ॥ 1.77.27 ॥&lt;br&gt;&#xA;तस्य भूयो विशेषेण मैथिली जनकात्मजा।&lt;br&gt;&#xA;देवताभिः समा रूपे सीता श्रीरिव रूपिणी ॥ 1.77.28 ॥&lt;br&gt;&#xA;तया स राजर्षिसुतोऽभिरामया समेयिवानुत्तमराजकन्यया।&lt;br&gt;&#xA;अतीव रामः शुशुभेऽतिकामया विभुः श्रिया विष्णुरिवामरेश्वरः ॥ 1.77.29 ॥&lt;/p&gt;</description>
    </item>
  </channel>
</rss>
