<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ राजादि-प्रेषणम् on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/04_rAjAdi-preShaNam/</link>
    <description>Recent content in &#43;०४ राजादि-प्रेषणम् on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/04_rAjAdi-preShaNam/index.xml" rel="self" type="application/rss+xml" />
    <item>
      <title>०३७ सभा-प्रवेशः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/04_rAjAdi-preShaNam/037_sabhA-praveshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/04_rAjAdi-preShaNam/037_sabhA-praveshaH/</guid>
      <description>&lt;p&gt;अभिषिक्ते तु काकुत्स्थे धर्मेण विदितात्मनि।&lt;br&gt;&#xA;व्यतीता या निशा पूर्वा पौराणां हर्षवर्धिनी ॥ 7.37.1 ॥&lt;br&gt;&#xA;तस्यां रजन्यां व्युष्टायां प्रातर्नृपतिबोधकाः।&lt;br&gt;&#xA;वन्दिनः समुपातिष्ठन्सौम्या नृपतिवेश्मनि ॥ 7.37.2 ॥&lt;br&gt;&#xA;ते रक्तकण्ठिनः सर्वे किन्नरा इव शिक्षिताः।&lt;br&gt;&#xA;तुष्टुवुर्नपतिं वीरं यथावत् सम्प्रहर्षिणः ॥ 7.37.3 ॥&lt;br&gt;&#xA;वीर सौम्य प्रबुध्यस्व कौसल्याप्रीतिवर्धन।&lt;br&gt;&#xA;जगद्धि सर्वं स्वपिति त्वयि सुप्ते नराधिप ॥ 7.37.4 ॥&lt;br&gt;&#xA;विक्रमस्ते यथा विष्णो रूपं चैवाश्विनोरिव।&lt;br&gt;&#xA;बुद्ध्या बृहस्पतेस्तुल्यः प्रजापतिसमो ह्यसि ॥ 7.37.5 ॥&lt;br&gt;&#xA;क्षमा ते पृथिवीतुल्या तेजसा भास्करोपमः।&lt;br&gt;&#xA;वेगस्ते वायुना तुल्यो गाम्भीर्यमुदधेरिव ॥ 7.37.6 ॥&lt;br&gt;&#xA;अप्रकम्प्यो यता स्थाणुश्चन्द्रे सौम्यत्वमीदृशम्।&lt;br&gt;&#xA;नेदृशाः पार्थिवाः पूर्वं भवितारो नराधिप ॥ 7.37.7 ॥&lt;br&gt;&#xA;यथा त्वमतिदुर्धर्षो धर्मनित्यः प्रजाहितः।&lt;br&gt;&#xA;न त्वां जहाति कीर्तिश्च लक्ष्मीश्च पुरुषर्षभ ॥ 7.37.8 ॥&lt;br&gt;&#xA;श्रीश्च धर्मश्च काकुत्स्थ त्वयि नित्यं प्रतिष्ठितौ।&lt;br&gt;&#xA;एताश्चान्याश्च मधुरा वन्दिभिः परिकीर्तिताः ॥ 7.37.9 ॥&lt;br&gt;&#xA;सूताश्च संस्तवैर्दिव्यैर्बोधयन्ति स्म राघवम्।&lt;br&gt;&#xA;स्तुतिभिः स्तूयमानाभिः प्रत्यबुध्यत राघवः ॥ 7.37.10 ॥&lt;br&gt;&#xA;स तद्विहाय शयनं पाण्डराच्छादनास्तृतम्।&lt;br&gt;&#xA;उत्तस्थौ नागशयनाद्धरिर्नारायणो यथा ॥ 7.37.11 ॥&lt;br&gt;&#xA;तमुत्थितं महात्मानं प्रह्वाः प्राञ्जलयो नराः।&lt;br&gt;&#xA;सलिलं भाजनैः शुभ्रैरुपतस्थुः सहस्रशः ॥ 7.37.12 ॥&lt;br&gt;&#xA;कृतोदकशुचिर्भूत्वा काले हुतहुताशनः।&lt;br&gt;&#xA;देवागारं जगामाशु पुण्यमिक्ष्वाकुसेवितम् ॥ 7.37.13 ॥&lt;br&gt;&#xA;तत्र देवान्पितॄन्विप्रानर्चयित्वा यथाविधि।&lt;br&gt;&#xA;बाह्यकक्षान्तरं रामो निर्जगाम जनैर्वृतः ॥ 7.37.14 ॥&lt;br&gt;&#xA;उपतस्थुर्महात्मानो मन्त्रिणः सपुरोहिताः।&lt;br&gt;&#xA;वसिष्ठप्रमुखाः सर्वे दीप्यमाना इवाग्नयः ॥ 7.37.15 ॥&lt;br&gt;&#xA;क्षत्रियाश्च महात्मानो नानाजनपदेश्वराः।&lt;br&gt;&#xA;रामस्योपाविशन्पार्श्वे शक्रस्येव यथाऽमराः ॥ 7.37.16 ॥&lt;br&gt;&#xA;भरतो लक्ष्मणश्चात्र शत्रुघ्नश्च महायशाः।&lt;br&gt;&#xA;उपासाञ्चक्रिरे हृष्टा वेदास्त्रय इवाध्वरम् ॥ 7.37.17 ॥&lt;br&gt;&#xA;याताः प्राञ्जलयो भूत्वा किङ्करा मुदिताननाः।&lt;br&gt;&#xA;मुदिता नाम पार्श्वस्था बहवः समुपाविशन् ॥ 7.37.18 ॥&lt;br&gt;&#xA;वानराश्च महावीर्या विंशतिः कामरूपिणः।&lt;br&gt;&#xA;सुग्रीवप्रमुखा राममुपासन्ते महौजसः ॥ 7.37.19 ॥&lt;br&gt;&#xA;विभीषणश्च रक्षोभिश्चतुर्भिः परिवारितः।&lt;br&gt;&#xA;उपासते महात्मानं धनेशमिव गुह्यकाः ॥ 7.37.20 ॥&lt;br&gt;&#xA;तथा निगमवृद्धाश्च कुलीना ये च मानवाः।&lt;br&gt;&#xA;शिरसाऽऽवन्द्य राजानमुपासन्ते विचक्षणाः ॥ 7.37.21 ॥&lt;br&gt;&#xA;तथा परिवृतो राजा श्रीमद्भिर्ऋषिभिर्वृतः।&lt;br&gt;&#xA;राजभिश्च महावीर्यैर्वानरैश्च सराक्षसैः ॥ 7.37.22 ॥&lt;br&gt;&#xA;यथा देवेश्वरो नित्यमृषिभिः समुपास्यते।&lt;br&gt;&#xA;अधिकस्तेन रूपेण सहस्राक्षाद्विरोचते ॥ 7.37.23 ॥&lt;br&gt;&#xA;तेषां समुपविष्टानां तास्ताः सुमधुराः कथाः।&lt;br&gt;&#xA;कथ्यन्ते धर्मसंयुक्ताः पुराणज्ञैर्महात्मभिः ॥ 7.37.24 ॥&lt;/p&gt;</description>
    </item>
    <item>
      <title>०३८ राज-प्रेषणम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/04_rAjAdi-preShaNam/038_rAja-preShaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/04_rAjAdi-preShaNam/038_rAja-preShaNam/</guid>
      <description>&lt;p&gt;एवमास्ते महाबाहुरहन्यहनि राघवः।&lt;br&gt;&#xA;प्रशासत्सर्वकार्याणि पौरजानपदेषु च ॥ 7.38.1 ॥&lt;br&gt;&#xA;ततः कतिपयाहःसु वैदेहं मिथिलाधिपम्।&lt;br&gt;&#xA;राघवः प्राञ्जलिर्भूत्वा वाक्यमेतदुवाच ह ॥ 7.38.2 ॥&lt;br&gt;&#xA;भवान्हि गतिरव्यग्रा भवता पालिता वयम्।&lt;br&gt;&#xA;भवतस्तेजसोग्रेण रावणो निहतो मया ॥ 7.38.3 ॥&lt;br&gt;&#xA;इक्ष्वाकूणां च सर्वेषां मैथिलानां च सर्वशः।&lt;br&gt;&#xA;अतुलाः प्रीतयो राजन्सम्बन्धकपुरोगमाः ॥ 7.38.4 ॥&lt;br&gt;&#xA;तद्भवान्स्वपुरं यातु रत्नान्यादाय पार्थिव।&lt;br&gt;&#xA;भरतश्च सहायार्थं पृष्ठतस्तेऽनुयास्यति ॥ 7.38.5 ॥&lt;br&gt;&#xA;स तथेति नृपः कृत्वा राघवं वाक्यमब्रवीत्।&lt;br&gt;&#xA;प्रीतोऽस्मि भवतो राजन्दर्शनेन नयेन च ॥ 7.38.6 ॥&lt;br&gt;&#xA;यान्येतानि तु रत्नानि मदर्थं सञ्चितानि वै।&lt;br&gt;&#xA;दुहित्रे तानि वै राजन्सर्वाण्येव ददामि च ॥ 7.38.7 ॥&lt;br&gt;&#xA;एवमुक्त्वा तु काकुत्स्थं जनको हृष्टमानसः।&lt;br&gt;&#xA;प्रययौ मिथिलां श्रीमांस्तमनुज्ञाय राघवम् ॥ 7.38.8 ॥&lt;br&gt;&#xA;ततः प्रयाते जनके केकयं मातुलं प्रभुः।&lt;br&gt;&#xA;राघवः प्राञ्जलिर्भूत्वा वाक्यमेतदुवाच ह ॥ 7.38.9 ॥&lt;br&gt;&#xA;इदं राज्यमहं चैव भरतश्च सलक्ष्मणः।&lt;br&gt;&#xA;आयत्तास्त्वं हि नो राजन्गतिश्च पुरुषर्षभ ॥ 7.38.10 ॥&lt;br&gt;&#xA;राजा हि वृद्धः सन्तापं त्वदर्थमुपयास्यति।&lt;br&gt;&#xA;तस्माद्गमनमद्यैव रोचते तव पार्थिव ॥ 7.38.11 ॥&lt;br&gt;&#xA;लक्ष्मणेनानुयात्रेण पृष्ठतोऽनुगमिष्यते।&lt;br&gt;&#xA;धनमादाय विपुलं रत्नानि विविधानि च ॥ 7.38.12 ॥&lt;br&gt;&#xA;युधाजित्तु तथेत्याह गमनं प्रति राघवम्।&lt;br&gt;&#xA;रत्नानि च धनं चैव त्वय्येवाक्षय्यमस्त्विति ॥ 7.38.13 ॥&lt;br&gt;&#xA;प्रदक्षिणं स राजानं कृत्वा केकयवर्धनः।&lt;br&gt;&#xA;रामेण हि कृतः पूर्वमभिवाद्य प्रदक्षिणम् ॥ 7.38.14 ॥&lt;br&gt;&#xA;लक्ष्मणेन सहायेन प्रयातः केकयेश्वरः।&lt;br&gt;&#xA;हतेऽसुरे यथा वृत्रे विष्णुना सह वासवः ॥ 7.38.15 ॥&lt;br&gt;&#xA;तं विसृज्य ततो रामो वयस्यमकुतोभयम्।&lt;br&gt;&#xA;प्रतर्दनं काशिपतिं परिष्वज्येदमब्रवीत् ॥ 7.38.16 ॥&lt;br&gt;&#xA;दर्शिता भवता प्रीतिर्दर्शितं सौहृदं परम्।&lt;br&gt;&#xA;उद्योगश्च कृतो राजन्भरतेन त्वया सह ॥ 7.38.17 ॥&lt;br&gt;&#xA;तद्भवानद्य काशेय पुरीं वाराणसीं व्रज।&lt;br&gt;&#xA;रमणीयां त्वया गुप्तां सुप्रकाशां सुतोरणाम् ॥ 7.38.18 ॥&lt;br&gt;&#xA;एतावदुक्त्वा चोत्थाय काकुत्स्थः परमासनात्।&lt;br&gt;&#xA;पर्यष्वजत धर्मात्मा निरन्तरमुरोगतम् ॥ 7.38.19 ॥&lt;br&gt;&#xA;राघवेणाभ्यनुज्ञातः काशीशोऽप्यकुतोभयः।&lt;br&gt;&#xA;वाराणसीं ययौ तूर्णं राघवेण विसर्जितः ॥ 7.38.20 ॥&lt;br&gt;&#xA;विसृज्य तं काशिपतिं त्रिशतं पृथिवीपतीन्।&lt;br&gt;&#xA;प्रहसन्राघवो वाक्यमुवाच मधुराक्षरम् ॥ 7.38.21 ॥&lt;br&gt;&#xA;भवतां प्रीतिरव्यग्रा तेजसा परिरक्षिता।&lt;br&gt;&#xA;धर्मश्च नियतो नित्यं सत्यं च भवतां सदा ॥ 7.38.22 ॥&lt;br&gt;&#xA;युष्माकं चानुभावेन तेजसा च महात्मनाम्।&lt;br&gt;&#xA;हतो दुरात्मा दुर्बुद्धी रावणो राक्षसाधमः ॥ 7.38.23 ॥&lt;br&gt;&#xA;हेतुमात्रमहं तत्र भवतां तेजसा हतः।&lt;br&gt;&#xA;रावणः सगणो युद्धे सपुत्रामात्यबान्धवः ॥ 7.38.24 ॥&lt;br&gt;&#xA;भवन्तश्च समानीता भरतेन महात्मना।&lt;br&gt;&#xA;श्रुत्वा जनकराजस्य काननात्तनयां हृताम् ॥ 7.38.25 ॥&lt;br&gt;&#xA;उद्युक्तानां च सर्वेषां पार्थिवानां महात्मनाम्।&lt;br&gt;&#xA;कालो व्यतीतः सुमहान्गमनं रोचयाम्यतः ॥ 7.38.26 ॥&lt;br&gt;&#xA;प्रत्यूचुस्तं च राजानो हर्षेण महता वृताः।&lt;br&gt;&#xA;दिष्ट्यां त्वं विजयी राम स्वराज्येऽपि प्रतिष्ठितः ॥ 7.38.27 ॥&lt;br&gt;&#xA;दिष्ट्या प्रत्याहृता सीता दिष्ट्या शत्रुः पराजितः।&lt;br&gt;&#xA;एष नः परमः काम एषा नः पीतिरुत्तमा ॥ 7.38.28 ॥&lt;br&gt;&#xA;यत्त्वां विजयिनं राम पश्यामो हतशात्रवम् ॥ 7.38.29 ॥&lt;br&gt;&#xA;एतत्त्वय्युपपन्नं च यदस्मांस्त्वं प्रशंससे।&lt;br&gt;&#xA;प्रशंसार्ह न जानीमः प्रशंसां वक्तुमीदृशीम् ॥ 7.38.30 ॥&lt;br&gt;&#xA;वर्तामहे महाबाहो प्रीत्यात्र महता वृताः।&lt;br&gt;&#xA;भवेच्च ते महाराज प्रीतिरस्मासु नित्यदा ॥ 7.38.31 ॥&lt;br&gt;&#xA;बाढमित्येव राजानो हर्षेण परमान्विताः।&lt;br&gt;&#xA;उचुः प्राञ्जलयः सर्वे राघवं गमनोत्सुकाः ॥ 7.38.32 ॥&lt;br&gt;&#xA;पूजिताश्चैव रामेण जग्मुर्देशान्स्वकान्स्वकान् ॥ 7.38.33 ॥&lt;/p&gt;</description>
    </item>
    <item>
      <title>०३९ सुग्रीव-विभीषणादि-माननम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/04_rAjAdi-preShaNam/039_sugrIva-vibhIShaNAdi-mAnanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/04_rAjAdi-preShaNam/039_sugrIva-vibhIShaNAdi-mAnanam/</guid>
      <description>&lt;p&gt;ते प्रयाता महात्मानः पार्थिवास्ते प्रहृष्टवत्।&lt;br&gt;&#xA;गजवाजिसहस्रौघैः कम्पयन्तो वसुन्धराम् ॥ 7.39.1 ॥&lt;br&gt;&#xA;अक्षौहिण्यो हि तत्रासन्राघवार्थे समुद्यताः।&lt;br&gt;&#xA;भरतस्याज्ञयाऽनेकाः प्रहृष्टा बलवाहनाः ॥ 7.39.2 ॥&lt;br&gt;&#xA;ऊचुस्ते च महीपाला बलदर्पसमन्विताः।&lt;br&gt;&#xA;न रामरावणं युद्धे पश्यामः पुरतः स्थितम् ॥ 7.39.3 ॥&lt;br&gt;&#xA;भरतेन वयं पश्चात्समानीता निरर्थकम्।&lt;br&gt;&#xA;हता हि राक्षसाः क्षिप्रं पार्थिवैः स्युर्न संशयः ॥ 7.39.4 ॥&lt;br&gt;&#xA;रामस्य बाहुवीर्येण रक्षिता लक्ष्मणस्य च।&lt;br&gt;&#xA;सुखं पारेसमुद्रस्य युध्येम विगतज्वराः ॥ 7.39.5 ॥&lt;br&gt;&#xA;एताश्चान्याश्च राजानः कथास्तत्र सहस्रशः।&lt;br&gt;&#xA;कथयन्तः स्वराज्यानि जग्मुर्हर्षसमन्विताः ॥ 7.39.6 ॥&lt;br&gt;&#xA;स्वानि राज्यानि मुख्यानि ऋद्धानि मुदितानि च।&lt;br&gt;&#xA;समृद्धधनधान्यानि पूर्णानि वसुमन्ति च ॥ 7.39.7 ॥&lt;br&gt;&#xA;यथापुराणि ते गत्वा रत्नानि विविधान्यथ।&lt;br&gt;&#xA;रामस्य प्रियकामार्थमुपहारान् नृपा ददुः ॥ 7.39.8 ॥&lt;br&gt;&#xA;अश्वान्यानानि रत्नानि हस्तिनश्च मदोत्कटान्।&lt;br&gt;&#xA;चन्दनानि च मुख्यानि दिव्यान्याभरणानि च ॥ 7.39.9 ॥&lt;br&gt;&#xA;मणिमुक्ताप्रवालांस्तु दास्यो रूपसमन्विताः।&lt;br&gt;&#xA;अजाविकांश्च विविधान् रथांस्तु विविधान्ददुः ॥ 7.39.10 ॥&lt;br&gt;&#xA;भरतो लक्ष्मणश्चैव शत्रुघ्नश्च महाबलाः।&lt;br&gt;&#xA;आदाय तानि रत्नानि स्वां पुरीं पुनरागताः ॥ 7.39.11 ॥&lt;br&gt;&#xA;आगम्य च पुरीं रम्यामयोध्यां पुरुषर्षभाः।&lt;br&gt;&#xA;तानि रत्नानि चित्राणि रामाय समुपाहरन् ॥ 7.39.12 ॥&lt;br&gt;&#xA;प्रतिगृह्य च तत्सर्वं रामः प्रीतिसमन्वितः।&lt;br&gt;&#xA;सुग्रीवाय ददौ राज्ञे महात्मा कृतकर्मणे ॥ 7.39.13 ॥&lt;br&gt;&#xA;बिभीषणाय च ददौ तथान्येभ्योऽपि राघवः।&lt;br&gt;&#xA;राक्षसेभ्यः कपिभ्यश्च यैर्वृतो जयमाप्तवान् ॥ 7.39.14 ॥&lt;br&gt;&#xA;ते सर्वे रामदत्तानि रत्नानि कपिराक्षसाः।&lt;br&gt;&#xA;शिरोभिर्धारयामासुर्बाहुभिश्च महाबलाः ॥ 7.39.15 ॥&lt;br&gt;&#xA;हनूमन्तं च नृपतिरिक्ष्वाकूणां महारथः।&lt;br&gt;&#xA;अङ्गदं च महाबाहुमङ्कमारोप्य वीर्यवान् ॥ 7.39.16 ॥&lt;br&gt;&#xA;रामः कमलपत्राक्षः सुग्रीवमिदमब्रवीत्।&lt;br&gt;&#xA;अङ्गदस्ते सुपुत्रोऽयं मन्त्री चाप्यनिलात्मजः ॥ 7.39.17 ॥&lt;br&gt;&#xA;सुग्रीवमन्त्रिते युक्तौ मम चापि हिते रतौ।&lt;br&gt;&#xA;अर्हतो विविधां पूजां त्वत्कृते वै हरीश्वर ॥ 7.39.18 ॥&lt;br&gt;&#xA;इत्युक्त्वा व्यवमुच्याङ्गाद्भूषणानि महायशाः।&lt;br&gt;&#xA;स बबन्ध महार्हाणि तदाङ्गदहनूमतोः ॥ 7.39.19 ॥&lt;br&gt;&#xA;आभाष्य च महावीर्यान्राघवो यूथपर्षभान्।&lt;br&gt;&#xA;नीलं नलं केसरिणं कुमुदं गन्धमादनम् ॥ 7.39.20 ॥&lt;br&gt;&#xA;सुषेणं पनसं वीरं मैन्दं द्विविदमेव च।&lt;br&gt;&#xA;जाम्बवन्तं गवाक्षं च विनतं धूम्रमेव च ॥ 7.39.21 ॥&lt;br&gt;&#xA;वलीमुखं प्रजङ्घं च सन्नादं च महाबलम्।&lt;br&gt;&#xA;दरीमुखं दधिमुखमिन्द्रजानुं च यूथपम् ॥ 7.39.22 ॥&lt;br&gt;&#xA;मधुरं श्लक्ष्णया वाचा नेत्राभ्यामापिबन्निव।&lt;br&gt;&#xA;सुहृदो मे भवन्तश्च शरीरं भ्रातरस्तथा ॥ 7.39.23 ॥&lt;br&gt;&#xA;युष्माभिरुद्धृतश्चाहं व्यसनात्काननौकसः।&lt;br&gt;&#xA;धन्यो राजा च सुग्रीवो भवद्भिः सुहृदां वरैः ॥ 7.39.24 ॥&lt;br&gt;&#xA;एवमुक्त्वा ददौ तेभ्यो भूषणानि यथार्हतः।&lt;br&gt;&#xA;वज्राणि च महार्हाणि सस्वजे च नरर्षभः ॥ 7.39.25 ॥&lt;br&gt;&#xA;ते पिबन्तः सुगन्धीनि मधूनि मधुपिङ्गलाः।&lt;br&gt;&#xA;मांसानि च सुमृष्टानि मूलानि च फलानि च ॥ 7.39.26 ॥&lt;br&gt;&#xA;एवं तेषां निवसतां मासः साग्रो ययौ तदा।&lt;br&gt;&#xA;मुहूर्तमिव ते सर्वे रामभक्त्या च मेनिरे ॥ 7.39.27 ॥&lt;br&gt;&#xA;रामोऽपि रेमे तैः सार्धं वानरैः कामरूपिभिः।&lt;br&gt;&#xA;राक्षसैश्च महावीर्यैर्ऋक्षैश्चैव महाबलैः ॥ 7.39.28 ॥&lt;br&gt;&#xA;एवं तेषां ययौ मासो द्वितीयः शिशिरः सुखम्।&lt;br&gt;&#xA;वानराणां प्रहृष्टानां राक्षसानां च सर्वशः ॥ 7.39.29 ॥&lt;br&gt;&#xA;इक्ष्वाकुनगरे रम्ये परां प्रीतिमुपासताम्।&lt;br&gt;&#xA;रामस्य प्रीतिकरणैः कालस्तेषां सुखं ययौ ॥ 7.39.30 ॥&lt;/p&gt;</description>
    </item>
    <item>
      <title>०४० सुग्रीव-विभीषणादि-प्रेषणम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/04_rAjAdi-preShaNam/040_sugrIva-vibhIShaNAdi-preShaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/04_rAjAdi-preShaNam/040_sugrIva-vibhIShaNAdi-preShaNam/</guid>
      <description>&lt;p&gt;तथा स्म तेषां वसतामृक्षवानररक्षसाम्।&lt;br&gt;&#xA;राघवस्तु महातेजाः सुग्रीवमिदमब्रवीत् ॥ 7.40.1 ॥&lt;br&gt;&#xA;गम्यतां सौम्य किष्किन्धां दुराधर्षां सुरासुरैः।&lt;br&gt;&#xA;पालयस्व सहामात्यो राज्यं निहतकण्टकम् ॥ 7.40.2 ॥&lt;br&gt;&#xA;अङ्गदं च महाबाहो प्रीत्या परमया युतः।&lt;br&gt;&#xA;पश्य त्वं हनुमन्तं च नलं च सुमहाबलम् ॥ 7.40.3 ॥&lt;br&gt;&#xA;सुषेणं श्वशुरं वीरं तारं च बलिनां वरम्।&lt;br&gt;&#xA;कुमुदं चैव दुर्धर्षं नीलं चैव महाबलम् ॥ 7.40.4 ॥&lt;br&gt;&#xA;गजं गवाक्षं गवयं शरभं च महाबलम्।&lt;br&gt;&#xA;पश्य प्रीतिसमायुक्तो गन्धमादनमेव च ॥ 7.40.5 ॥&lt;br&gt;&#xA;[केशरिं शरभं शुम्भं शङ्खचूडं महाबलम्।] ये चेमे सुमहात्मानो मदर्थे त्यक्तजीविताः ॥ 7.40.6 ॥&lt;br&gt;&#xA;पश्य त्वं प्रीतिसंयुक्तो मा चैषां विप्रियं कृथाः ॥ 7.40.7 ॥&lt;br&gt;&#xA;एवमुक्त्वा तु सुग्रीवमाश्लिष्य च पुनः पुनः।&lt;br&gt;&#xA;विभीषणमुवाचाथ रामो मधुरया गिरा ॥ 7.40.8 ॥&lt;br&gt;&#xA;लङ्कां प्रशाधि धर्मेण धर्मज्ञस्त्वं मतो मम।&lt;br&gt;&#xA;पुरस्य राक्षसानां च स्वभ्रातुस्सम्मतो ह्यसि ॥ 7.40.9 ॥&lt;br&gt;&#xA;मा च बुद्धिमधर्मे त्वं कुर्या राजन्कथञ्चन।&lt;br&gt;&#xA;बुद्धिमन्तो हि राजानो ध्रुवमश्नन्ति मेदिनीम् ॥ 7.40.10 ॥&lt;br&gt;&#xA;अहं च नित्यशो राजन्सुग्रीवसहितस्त्वया।&lt;br&gt;&#xA;स्मर्तव्यः परया प्रीत्या गच्छ त्वं विगतज्वरः ॥ 7.40.11 ॥&lt;br&gt;&#xA;रामस्य भाषितं श्रुत्वा ऋक्षवानरराक्षसाः।&lt;br&gt;&#xA;साधुसाध्विति काकुत्स्थं प्रशशंसुः पुनः पुनः ॥ 7.40.12 ॥&lt;br&gt;&#xA;तव बुद्धिर्महाबाहो वीर्यमद्भुतमेव च।&lt;br&gt;&#xA;माधुर्यं परमं राम स्वयम्भोरिव नित्यदा ॥ 7.40.13 ॥&lt;br&gt;&#xA;तेषामेवं ब्रुवाणानां वानराणां च राक्षसाम्।&lt;br&gt;&#xA;हनूमान्प्रवणः भूत्वा राघवं वाक्यमब्रवीत् ॥ 7.40.14 ॥&lt;br&gt;&#xA;स्नेहो मे परमो राजंस्त्वयि तिष्ठतु नित्यदा।&lt;br&gt;&#xA;भक्तिश्च नियता वीर भावो नान्यत्र गच्छतु ॥ 7.40.15 ॥&lt;br&gt;&#xA;वायद्रामकथा वीर चरिष्यति महीतले।&lt;br&gt;&#xA;तावच्छरीरे वत्स्यन्ति प्राणा मम न संशयः ॥ 7.40.16 ॥&lt;br&gt;&#xA;यच्चैतच्चरितं दिव्यं कथा ते रघुनन्दन।&lt;br&gt;&#xA;तन्मयाप्सरसो नाम श्रावयेयुर्नरर्षभ ॥ 7.40.17 ॥&lt;br&gt;&#xA;तच्छ्रुत्वाहं ततो वीर तव चर्यामृतं प्रभो।&lt;br&gt;&#xA;उत्कण्ठां तां हरिष्यामि मेघलेखामिवानिलः ॥ 7.40.18 ॥&lt;br&gt;&#xA;एवं ब्रुवाणं रामस्तु हनूमन्तं वरासनात्।&lt;br&gt;&#xA;उत्थाय सस्वजे स्नेहाद्वाक्यमेतदुवाच ह ॥ 7.40.19 ॥&lt;br&gt;&#xA;चरिष्यति कथा यावदेषा लोके च मामिका।&lt;br&gt;&#xA;तावत्ते भविता कीर्तिः शरीरेऽप्यसवस्तथा ॥ 7.40.20 ॥&lt;br&gt;&#xA;लोका हि यावत्स्थास्यन्ति तावत्स्थास्यति मे कथा ॥ 7.40.21 ॥&lt;br&gt;&#xA;मदङ्गे जीर्णतां यातु यत्त्वयोपकृतं कपे ॥ ] नरः प्रत्युपकाराणामापस्त्वायाति पात्रताम् ॥ 7.40.22 ॥&lt;br&gt;&#xA;ततोऽस्य हारं चन्द्राभं मुच्य कण्ठात्स राघवः।&lt;br&gt;&#xA;वैडूर्यतरलं कण्ठे बबन्ध च हनूमतः ॥ 7.40.23 ॥&lt;br&gt;&#xA;तेनोरसि निबद्धेन हारेण महता कपिः।&lt;br&gt;&#xA;रराज हेमशैलेन्द्रश्चन्द्रेणाक्रान्तमस्तकः ॥ 7.40.24 ॥&lt;br&gt;&#xA;श्रुत्वा तु राघवस्यैतदुत्थायोत्थाय वानराः।&lt;br&gt;&#xA;प्रणम्य शिरसा पादौ निर्जग्मुस्ते महाबलाः ॥ 7.40.25 ॥&lt;br&gt;&#xA;सुग्रीवः स च रामेण निरन्तरमुरोगतः।&lt;br&gt;&#xA;विभीषणश्च धर्मात्मा सर्वे ते बाष्पविक्लवाः ॥ 7.40.26 ॥&lt;br&gt;&#xA;सर्वे च ते बाष्पकलाः साश्रुनेत्रा विचेतसः।&lt;br&gt;&#xA;सम्मूढा इव दुःखेन त्यजन्तो राघवं तदा ॥ 7.40.27 ॥&lt;br&gt;&#xA;कृतप्रसादास्तेनैवं राघवेण महात्मना।&lt;br&gt;&#xA;जग्मुः स्वं स्वं गृहं सर्वे देही देहमिव त्यजन् ॥ 7.40.28 ॥&lt;br&gt;&#xA;ततस्तु ते राक्षसऋक्षवानराः प्रणम्य रामं रघुवंशवर्धनम्।&lt;br&gt;&#xA;वियोगजाश्रुप्रतिपूर्णलोचनाः प्रतिप्रयातास्तु यथा निवासिनः ॥ 7.40.29 ॥&lt;/p&gt;</description>
    </item>
    <item>
      <title>०४१ पुष्पक-प्रेषणम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/04_rAjAdi-preShaNam/041_puShpaka-preShaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/04_rAjAdi-preShaNam/041_puShpaka-preShaNam/</guid>
      <description>&lt;p&gt;विसृज्य च महाबाहुर्ऋक्षवानरराक्षसान्।&lt;br&gt;&#xA;भ्रातृभिः सहितो रामः प्रमुमोद सुखं सुखी ॥ 7.41.1 ॥&lt;br&gt;&#xA;अथापराह्णसमये भ्रातृभिः सह राघवः।&lt;br&gt;&#xA;शुश्राव मधुरां वाणीमन्तरिक्षात् प्रभाषिताम् ॥ 7.41.2 ॥&lt;br&gt;&#xA;सौम्य राम निरीक्षस्व सौम्येन वदनेन माम्।&lt;br&gt;&#xA;कुबेरभवनात्प्राप्तं विद्धि मां पुष्पकं प्रभो ॥ 7.41.3 ॥&lt;br&gt;&#xA;तव शासनमाज्ञाय गतोऽस्मि भवनं प्रति।&lt;br&gt;&#xA;उपस्थातुं नरश्रेष्ठ स च मां प्रत्यभाषत ॥ 7.41.4 ॥&lt;br&gt;&#xA;निर्जितस्त्वं नरेन्द्रेण राघवेण महात्मना।&lt;br&gt;&#xA;निहत्य युधि दुर्धर्षं रावणं राक्षसेश्वरम् ॥ 7.41.5 ॥&lt;br&gt;&#xA;ममापि परमा प्रीतर्हते तस्मिन्दुरात्मनि।&lt;br&gt;&#xA;रावणे सगणे चैव सपुत्रे सहबान्धवे ॥ 7.41.6 ॥&lt;br&gt;&#xA;स त्वं रामेण लङ्कायां निर्जितः परमात्मना।&lt;br&gt;&#xA;वह सौम्य तमेव त्वमहमाज्ञापयामि ते ॥ 7.41.7 ॥&lt;br&gt;&#xA;परमो ह्येष मे कामो यत्त्वं राघवनन्दनम्।&lt;br&gt;&#xA;वहेर्लोकस्य संयानं गच्छस्व विगतज्वरः ॥ 7.41.8 ॥&lt;br&gt;&#xA;सोऽहं शासनमाज्ञाय धनदस्य महात्मनः।&lt;br&gt;&#xA;त्वत्सकाशमनुप्राप्तो निर्विशङ्कः प्रतीक्ष माम् ॥ 7.41.9 ॥&lt;br&gt;&#xA;अदृष्यः सर्वभूतानां सर्वेषां धनदाज्ञया।&lt;br&gt;&#xA;चराम्यहं प्रभावेण तवाज्ञां परिपालयन् ॥ 7.41.10 ॥&lt;br&gt;&#xA;एवमुक्तस्तदा रामः पुष्पकेण महाबलः।&lt;br&gt;&#xA;उवाच पुष्पकं दृष्ट्वा विमानं पुनरागतम् ॥ 7.41.11 ॥&lt;br&gt;&#xA;यद्येवं स्वागतं तेऽस्तु विमानवर पुष्पक।&lt;br&gt;&#xA;आनुकूल्याद्धनेशस्य वृत्तदोषो न नो भवेत् ॥ 7.41.12 ॥&lt;br&gt;&#xA;लाजैश्चैव तथा पुष्पैर्धूपैश्चैव सुगन्धिभिः।&lt;br&gt;&#xA;पूजयित्वा महाबाहू राघवः पुष्पकं तदा ॥ 7.41.13 ॥&lt;br&gt;&#xA;सिद्धानां च गतौ सौम्य मा विषादेन योजय।&lt;br&gt;&#xA;प्रतिघातश्च ते मा भूद्यथेष्टं गच्छतो दिशः ॥ 7.41.14 ॥&lt;br&gt;&#xA;एवमस्त्विति रामेण पूजयित्वा विसर्जितम्।&lt;br&gt;&#xA;अभिप्रेतां दिशं तस्मात्प्रायात्तत्पुष्पकं तदा ॥ 7.41.15 ॥&lt;br&gt;&#xA;एवमन्तर्हिते तस्मिन्पुष्पके सुकृतात्मनि।&lt;br&gt;&#xA;भरतः प्राञ्जलिर्वाक्यमुवाच रघुनन्दनम् ॥ 7.41.16 ॥&lt;br&gt;&#xA;विविधात्मनि दृश्यन्ते त्वयि वीर प्रशासति।&lt;br&gt;&#xA;अमानुषाणां सत्त्वानां व्याहृतानि मुहुर्मुहुः ॥ 7.41.17 ॥&lt;br&gt;&#xA;अनामयश्च सत्वानां साग्रो मासो गतो ह्ययम्।&lt;br&gt;&#xA;जीर्णानामपि सत्त्वानां मृत्युर्नायाति राघव ॥ 7.41.18 ॥&lt;br&gt;&#xA;अरोगप्रसवा नार्यो वपुष्मन्तो हि मानवाः।&lt;br&gt;&#xA;हर्षश्चाभ्यधिको राजञ्जनस्य पुरवासिनः ॥ 7.41.19 ॥&lt;br&gt;&#xA;काले वर्षति पर्जन्यः पातयन्नमृतं पयः।&lt;br&gt;&#xA;वाताश्चापि प्रवान्त्येते स्पर्शयुक्ताः सुखाः शिवाः ॥ 7.41.20 ॥&lt;br&gt;&#xA;ईदृशोऽनश्वरो राजा भवेदिति नरेश्वरः।&lt;br&gt;&#xA;कथयन्ति पुरे राजन्पौरजानपदास्तथा ॥ 7.41.21 ॥&lt;br&gt;&#xA;एता वाचः सुमधुरा भरतेन समीरिताः।&lt;br&gt;&#xA;श्रुत्वा रामो मुदा युक्तो बभूव नृपसत्तमः ॥ 7.41.22 ॥&lt;/p&gt;</description>
    </item>
  </channel>
</rss>
