<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०८ शम्बुक-वधः on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/08_shambuka-vadhaH/</link>
    <description>Recent content in &#43;०८ शम्बुक-वधः on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/08_shambuka-vadhaH/index.xml" rel="self" type="application/rss+xml" />
    <item>
      <title>०७३ द्विज-विषादः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/08_shambuka-vadhaH/073_dvija-viShAdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/08_shambuka-vadhaH/073_dvija-viShAdaH/</guid>
      <description>&lt;p&gt;प्रस्थाप्य तु स शत्रुघ्नं भ्रातृभ्यां सह राघवः।&lt;br&gt;&#xA;प्रमुमोद सुखी राज्यं धर्मेण परिपालयन् ॥ 7.73.1 ॥&lt;br&gt;&#xA;ततः कतिपयाहःसु वृद्धो जानपदो द्विजः।&lt;br&gt;&#xA;मृतं बालमुपादाय राजद्वारमुपागमत् ॥ 7.73.2 ॥&lt;br&gt;&#xA;रुदन्बहुविधा वाचः स्नेहदुःखसमन्विताः।&lt;br&gt;&#xA;असकृत्पुत्र पुत्रेति वाक्यमेतदुवाच ह ॥ 7.73.3 ॥&lt;br&gt;&#xA;किं नु मे दुष्कृतं कर्म पुरा देहान्तरे कृतम्।&lt;br&gt;&#xA;यदहं पुत्रमेकं त्वां पश्यामि निधनं गतम् ॥ 7.73.4 ॥&lt;br&gt;&#xA;अप्राप्तयौवनं बालं पञ्चवर्षसहस्रकम्।&lt;br&gt;&#xA;अकाले कालमापन्नं मम दुःखाय पुत्रक ॥ 7.73.5 ॥&lt;br&gt;&#xA;अल्पैरहोभिर्निधनं गमिष्यामि न संशयः।&lt;br&gt;&#xA;अहं च जननी चैव तव शोकेन पुत्रक ॥ 7.73.6 ॥&lt;br&gt;&#xA;न स्मराम्यनृतं ह्युक्तं न च हिंसां स्मराम्यहम्।&lt;br&gt;&#xA;सर्वेषां प्राणिनां पापं कृतं नैव स्मराम्यहम् ॥ 7.73.7 ॥&lt;br&gt;&#xA;केनाद्य दुष्कृतेनायं बाल एव ममात्मजः।&lt;br&gt;&#xA;अकृत्वा पितृकार्याणि गतो वैवस्वतक्षयम् ॥ 7.73.8 ॥&lt;br&gt;&#xA;नेदृशं दृष्टपूर्वं मे श्रुतं वा घोरदर्शनम्।&lt;br&gt;&#xA;मृत्युरप्राप्तकालानां रामस्य विषये यथा ॥ 7.73.9 ॥&lt;br&gt;&#xA;रामस्य दुष्कृतं किञ्चिन्महदस्ति न संशयः।&lt;br&gt;&#xA;यथा हि विषयस्थानां बालानां मृत्युरागतः ॥ 7.73.10 ॥&lt;br&gt;&#xA;नह्यन्यविषयस्थानां बालानां मृत्युतो भयम्।&lt;br&gt;&#xA;त्वं राजञ्जीवयस्वैनं बालं मृत्युवशं गतम् ॥ 7.73.11 ॥&lt;br&gt;&#xA;राजद्वारि मरिष्यामि पत्न्या सार्धमनाथवत्।&lt;br&gt;&#xA;ब्रह्महत्यां ततो राम समुपेत्य सुखी भव ॥ 7.73.12 ॥&lt;br&gt;&#xA;भ्रातृभिः सहितो राजन्दीर्घमायुरवाप्स्यसि।&lt;br&gt;&#xA;उषिताः स्म सुखं राज्ये तवास्मिन्सुमहाबल ॥ 7.73.13 ॥&lt;br&gt;&#xA;इदं तु पतितं तस्मात्तव राम वशे स्थिताः।&lt;br&gt;&#xA;कालस्य वशमापन्नाः स्वल्पं हि नहि नः सुखम् ॥ 7.73.14 ॥&lt;br&gt;&#xA;सम्प्रत्यनाथो विषय इक्ष्वाकूणां महात्मनाम्।&lt;br&gt;&#xA;रामं नाथमिहासाद्य बालान्तकरणं ध्रुवम् ॥ 7.73.15 ॥&lt;br&gt;&#xA;राजदोषैर्विपद्यन्ते प्रजा ह्यविधिपालिताः।&lt;br&gt;&#xA;असद्वृत्ते तु नृपतावकाले म्रियते जनः ॥ 7.73.16 ॥&lt;br&gt;&#xA;यद्वा पुरेष्वयुक्तानि जना जनपदेषु च।&lt;br&gt;&#xA;कुर्वते न च रक्षाऽस्ति तदा कालकृतं भयम् ॥ 7.73.17 ॥&lt;br&gt;&#xA;सुव्यक्तं राजदोषो हि भविष्यति न संशयः।&lt;br&gt;&#xA;पुरे जनपदे चापि ततो बालवधो ह्ययम् ॥ 7.73.18 ॥&lt;br&gt;&#xA;एवं बहुविधैर्वाक्यैरुपरुध्य मुहुर्मुहुः।&lt;br&gt;&#xA;राजानं दुःखसन्तप्तः सुतं तमुपगूहते ॥ 7.73.19 ॥&lt;/p&gt;</description>
    </item>
    <item>
      <title>०७४ धर्म-लङ्घन-हेतुता</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/08_shambuka-vadhaH/074_dharma-langhana-hetutA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/08_shambuka-vadhaH/074_dharma-langhana-hetutA/</guid>
      <description>&lt;p&gt;तथा तु करुणं तस्य द्विजस्य परिदेवनम्।&lt;br&gt;&#xA;शुश्राव राघवः सर्वं दुःखशोकसमन्वितम् ॥ 7.74.1 ॥&lt;br&gt;&#xA;स दुःखेन च सन्तप्तो मन्त्रिणस्तानुपाह्वयत्।&lt;br&gt;&#xA;वसिष्ठं वामदेवं च भ्रातरौ सह नैगमान् ॥ 7.74.2 ॥&lt;br&gt;&#xA;ततो द्विजा वसिष्ठेन सार्धमष्टौ प्रवेशिताः।&lt;br&gt;&#xA;राजानं देवसङ्काशं वर्धस्वेति ततोऽब्रुवन् ॥ 7.74.3 ॥&lt;br&gt;&#xA;कात्यायनोऽथ जाबालिर्गौतमो नारदस्तथा।&lt;br&gt;&#xA;एते द्विजर्षभाः सर्वे आसनेषूपवेशिताः ॥ 7.74.4 ॥&lt;br&gt;&#xA;महर्षीन्समनुप्राप्तानभिवाद्य कृताञ्जलिः।&lt;br&gt;&#xA;मन्त्रिणो नैगमांश्चैव यथार्हमनुकूलतः ॥ 7.74.5 ॥&lt;br&gt;&#xA;तेषां समुपविष्टानां सर्वेषां दीप्ततेजसाम्।&lt;br&gt;&#xA;राघवः सर्वमाचष्टे द्विजोऽयमुपरोधते ॥ 7.74.6 ॥&lt;br&gt;&#xA;तस्य तद्वचनं श्रुत्वा राज्ञो दीनस्य नारदः।&lt;br&gt;&#xA;प्रत्युवाच शुभं वाक्यमृषीणां सन्निधौ नृपम् ॥ 7.74.7 ॥&lt;br&gt;&#xA;शृणु राजन्यथाकाले प्राप्तो बालस्य सङ्क्षयः।&lt;br&gt;&#xA;श्रुत्वा कर्तव्यतां राजन्कुरुष्वरघुनन्दन ॥ 7.74.8 ॥&lt;br&gt;&#xA;पुरा कृतयुगे राजन्ब्राह्मणा वै तपस्विनः।&lt;br&gt;&#xA;अब्राह्मणस्तदा राजन्न तपस्वी कथञ्चन ॥ 7.74.9 ॥&lt;br&gt;&#xA;तस्मिन्युगे प्रज्वलिते ब्रह्मभूते त्वनावृते।&lt;br&gt;&#xA;अमृत्यवस्तदा सर्वे जज्ञिरे दीर्घदर्शिनः ॥ 7.74.10 ॥&lt;br&gt;&#xA;ततस्त्रेतायुगं नाम मानवानां वपुष्मताम्।&lt;br&gt;&#xA;क्षत्रियास्तत्र जायन्ते पूर्णेन तपसाऽन्विताः ॥ 7.74.11 ॥&lt;br&gt;&#xA;वीर्येण तपसा चैव तेऽधिकाः पूर्वजन्मनि।&lt;br&gt;&#xA;मानवा ये महात्मानस्त्वत्र त्रेतायुगे युगे ॥ 7.74.12 ॥&lt;br&gt;&#xA;ब्रह्मक्षत्रं च तत्सर्वं यत्पूर्वमपरं च यत्।&lt;br&gt;&#xA;युगयोरुभयोरासीत्समवीर्यसमन्वितम् ॥ 7.74.13 ॥&lt;br&gt;&#xA;अपश्यंस्तु न ते सर्वे विशेषमधिकं ततः।&lt;br&gt;&#xA;स्थापनं चक्रिरे तत्र चातुर्वर्ण्यस्य सम्मतम् ॥ 7.74.14 ॥&lt;br&gt;&#xA;तस्मिन्युगे प्रज्वलिते धर्मभूते ह्यनावृते।&lt;br&gt;&#xA;अधर्मः पादमेकं तु पातयत्पृथिवीतले ॥ 7.74.15 ॥&lt;br&gt;&#xA;अधर्मेण हि संयुक्तस्तेजो मन्दं भविष्यति ॥ 7.74.16 ॥&lt;br&gt;&#xA;आमिषं यच्च पूर्वेषां राजसं च मलं भृशम्।&lt;br&gt;&#xA;अनृतं नाम तद्भूतं पादेन पृथिवीतले ॥ 7.74.17 ॥&lt;br&gt;&#xA;अनृतं पातयित्वा तु पादमेकमधर्मतः।&lt;br&gt;&#xA;ततः प्रादुष्कृतं पूर्वमायुषः परिनिष्ठितम् ॥ 7.74.18 ॥&lt;br&gt;&#xA;पतिते त्वनृते तस्मिन्नधर्मे च महीतले।&lt;br&gt;&#xA;शुभान्येवाचरल्ँलोकः सत्यधर्मपरायणः ॥ 7.74.19 ॥&lt;br&gt;&#xA;त्रेतायुगे च वर्तन्ते ब्राह्मणाः क्षत्रियाश्च ये।&lt;br&gt;&#xA;तपोऽतप्यन्त ते सर्वे शुश्रूषामपरे जनाः ॥ 7.74.20 ॥&lt;br&gt;&#xA;स धर्मः परमस्तेषां वैश्यशूद्रं समागमत्।&lt;br&gt;&#xA;पूजां च सर्ववर्णानां शूद्राश्चक्रुर्विशेषतः ॥ 7.74.21 ॥&lt;br&gt;&#xA;एतस्मिन्नन्तरे तेषामधर्मे चानृते च ह।&lt;br&gt;&#xA;ततः पूर्वे भृशं ह्रासमगमन्नृपसत्तम ॥ 7.74.22 ॥&lt;br&gt;&#xA;ततः पादमधर्मस्स द्वितीयमवतारयत्।&lt;br&gt;&#xA;ततो द्वापरसञ्ज्ञाऽस्य युगस्य समजायत ॥ 7.74.23 ॥&lt;br&gt;&#xA;तस्मिन्द्वापरसञ्ज्ञे तु वर्तमाने युगक्षये।&lt;br&gt;&#xA;अधर्मश्चानृतं चैव ववृधे पुरुषर्षभ ॥ 7.74.24 ॥&lt;br&gt;&#xA;तस्मिन्द्वापरसङ्ख्याते तपो वैश्यान्समाविशत्।&lt;br&gt;&#xA;त्रिभ्यो युगेभ्यस्त्रीन्वर्णान्क्रमाद्वै तप आविशत् ॥ 7.74.25 ॥&lt;br&gt;&#xA;न शुद्धो लभते धर्मं युगतस्तु नरर्षभ।&lt;br&gt;&#xA;हीनवर्णो नृपश्रेष्ठ तप्यते सुमहत्तपः ॥ 7.74.26 ॥&lt;br&gt;&#xA;भविष्यच्छूद्रयोन्यां वै तपश्चर्या कलौ युगे।&lt;br&gt;&#xA;अधर्मः परमो राजन्द्वापरे शूद्रजन्मनः ॥ 7.74.27 ॥&lt;br&gt;&#xA;स वै विषयपर्यन्ते तव राजन्महातपाः।&lt;br&gt;&#xA;अद्य तप्यति दुर्बुद्धिस्तेन बालवधो ह्ययम् ॥ 7.74.28 ॥&lt;br&gt;&#xA;करोति चाश्रीमूलं तत्पुरे वा दुर्मतिर्नरः।&lt;br&gt;&#xA;क्षिप्रं च नरकं याति स च राजा न संशयः ॥ 7.74.29 ॥&lt;br&gt;&#xA;अधीतस्य च तप्तस्य कर्मणः सुकृतस्य च।&lt;br&gt;&#xA;षष्ठं भजति भागं तु प्रजा धर्मेण पालयन् ॥ 7.74.30 ॥&lt;br&gt;&#xA;षङ्भागस्य न भोक्ताऽसौ रक्षते न प्रजाः कथम् ॥ 7.74.31 ॥&lt;br&gt;&#xA;स त्वं पुरुषशार्दूल मार्गस्व विषयं स्वकम्।&lt;br&gt;&#xA;दुष्कृतं यत्र पश्येथास्तत्र यत्नं समाचर ॥ 7.74.32 ॥&lt;br&gt;&#xA;एवं चेद्धर्मवृद्धिश्च नृणां चायुर्विवर्धनम्।&lt;br&gt;&#xA;भविष्यति नरश्रेष्ठ बालस्यास्य च जीवितम् ॥ 7.74.33 ॥&lt;/p&gt;</description>
    </item>
    <item>
      <title>०७५ व्यभिचार्य्-अन्वेषणम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/08_shambuka-vadhaH/075_vyabhichAry-anveShaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/08_shambuka-vadhaH/075_vyabhichAry-anveShaNam/</guid>
      <description>&lt;p&gt;नारदस्य तु तद्वाक्यं श्रुत्वाऽमृतमयं तदा।&lt;br&gt;&#xA;प्रहर्षमतुलं लेभे लक्ष्मणं चेदमब्रवीत् ॥ 7.75.1 ॥&lt;br&gt;&#xA;गच्छ सौम्य द्विजश्रेष्ठं समाश्वासय सुव्रतम्।&lt;br&gt;&#xA;बालस्य तु शरीरं तत्तैलद्रोण्यां निधापय ॥ 7.75.2 ॥&lt;br&gt;&#xA;गन्धैश्च परमोदारैस्तैलैश्चापि सुगन्धिभिः।&lt;br&gt;&#xA;यथा न क्षीयते बालस्तथा सौम्य विधीयताम् ॥ 7.75.3 ॥&lt;br&gt;&#xA;यथा शरीरो बालस्य गुप्तः सन् शिष्टकर्मणः।&lt;br&gt;&#xA;विपत्तिः परिभेदो वा न भवेच्च तथा कुरु ॥ 7.75.4 ॥&lt;br&gt;&#xA;एवमादिश्य काकुत्स्थो लक्ष्मणं शुभलक्षणम्।&lt;br&gt;&#xA;मनसा पुष्पकं दध्यावागच्छेति महायशाः ॥ 7.75.5 ॥&lt;br&gt;&#xA;इङ्गितं स तु विज्ञाय पुष्पको हेमभूषितः।&lt;br&gt;&#xA;आजगाम मुहूर्तेन समीपे राघवस्य वै ॥ 7.75.6 ॥&lt;br&gt;&#xA;सोऽब्रवीत्प्रणतो भूत्वा अयमस्मि नराधिप।&lt;br&gt;&#xA;वश्यस्तव महाबाहो किङ्करः समुपस्थितः ॥ 7.75.7 ॥&lt;br&gt;&#xA;भाषितं रुचिरं श्रुत्वा पुष्पकस्य नराधिपः।&lt;br&gt;&#xA;अभिवाद्य महर्षींस्तान् विमानं सोऽध्यरोहत ॥ 7.75.8 ॥&lt;br&gt;&#xA;धनुर्गृहीत्वा तूणी च खड्गं च रुचिरप्रभम्।&lt;br&gt;&#xA;निक्षिप्य नगरे वीरौ सौमित्रिभरतावुभौ ॥ 7.75.9 ॥&lt;br&gt;&#xA;प्रायात्प्रतीचीं हरितं विचिन्वंश्च ततस्ततः।&lt;br&gt;&#xA;उत्तरामगमच्छ्रीमान्दिशं हिमवता वृताम् ॥ 7.75.10 ॥&lt;br&gt;&#xA;अपश्यमानस्तत्रापि स्वल्पमप्यथ दुष्कृतम्।&lt;br&gt;&#xA;पूर्वामपि दिशं सर्वामथोऽपश्यन्नराधिपः ॥ 7.75.11 ॥&lt;br&gt;&#xA;प्रविशुद्धसमाचारामादर्शतलनिर्मलाम्।&lt;br&gt;&#xA;पुष्पकस्थो महाबाहुस्तदापश्यन्नराधिपः ॥ 7.75.12 ॥&lt;br&gt;&#xA;दक्षिणां दिशमाक्रामत्ततो राजर्षिनन्दनः।&lt;br&gt;&#xA;शैवलस्योत्तरे पार्श्वे ददर्श सुमहत्सरः ॥ 7.75.13 ॥&lt;br&gt;&#xA;तस्मिन्सरसि तप्यन्तं तापसं सुमहत्तपः।&lt;br&gt;&#xA;ददर्श राघवः श्रीमाल्ँलम्बमानमधोमुखम् ॥ 7.75.14 ॥&lt;br&gt;&#xA;राघवस्तमुपागम्य तप्यन्तं तप उत्तमम्।&lt;br&gt;&#xA;उवाच स तदा वाक्यं धन्यस्त्वमसि सुव्रत ॥ 7.75.15 ॥&lt;br&gt;&#xA;कस्यां योन्यां तपोवृद्ध वर्तसे दृढविक्रम।&lt;br&gt;&#xA;कौतूहलात्त्वां पृच्छामि रामो दाशरथिर्ह्यहम् ॥ 7.75.16 ॥&lt;br&gt;&#xA;वराश्रयो यदर्थं त्वं तपस्यसि सुदुष्करम्।&lt;br&gt;&#xA;यमाश्रित्य तपस्तप्तं श्रोतुमिच्छामि तापस ॥ 7.75.17 ॥&lt;br&gt;&#xA;ब्राह्मणो वाऽसि भद्रं ते क्षत्रियो वाऽसि दुर्जयः।&lt;br&gt;&#xA;वैश्यस्तृतीयवर्णो वा शूद्रो वा सत्यवाग्भव ॥ 7.75.18 ॥&lt;br&gt;&#xA;इत्येवमुक्तः स नराधिपेन ह्यवाक्छिरा दाशरथाय तस्मै।&lt;br&gt;&#xA;उवाच जातिं नृपपुङ्गवाय यत्कारणे चैव तपःप्रयत्नः ॥ 7.75.19 ॥&lt;/p&gt;</description>
    </item>
    <item>
      <title>०७६ वधः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/08_shambuka-vadhaH/076_vadhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/08_shambuka-vadhaH/076_vadhaH/</guid>
      <description>&lt;p&gt;तस्य तद्वचनं श्रुत्वा रामस्याक्लिष्टकर्मणः।&lt;br&gt;&#xA;अवाक्छिरास्तथाभूत्वा वाक्यमेतदुवाच ह ॥ 7.76.1 ॥&lt;br&gt;&#xA;शूद्रयोन्यां प्रसूतोऽस्मि शम्बूको नाम नामतः।&lt;br&gt;&#xA;देवत्वं पार्थये राम सशरीरो महायशः ॥ 7.76.2 ॥&lt;br&gt;&#xA;न मिथ्याऽहं वदे राम देवलोकजिगीषया।&lt;br&gt;&#xA;शूद्रं मां विद्धि काकुत्स्थ तप उग्रं समास्थितम् ॥ 7.76.3 ॥&lt;br&gt;&#xA;भाषतस्तस्य शूद्रस्य खड्गं सुरुचिरप्रभम्।&lt;br&gt;&#xA;निष्कृष्य कोशाद्विमलं शिरश्चिच्छेद राघवः ॥ 7.76.4 ॥&lt;br&gt;&#xA;तस्मिञ्छूद्रे हते देवाः सेन्द्राः साग्निपुरोगमाः।&lt;br&gt;&#xA;साधु साध्विति काकुत्स्थं प्रशशंसुर्मुहुर्मुहुः ॥ 7.76.5 ॥&lt;br&gt;&#xA;पुष्पवृष्टिर्महत्यासीद्दिव्यानां सुसुगन्धिनाम्।&lt;br&gt;&#xA;पुष्पाणां वायुमुक्तानां सर्वतः प्रपपात ह ॥ 7.76.6 ॥&lt;br&gt;&#xA;सुप्रीताश्चाब्रुवन्रामं देवाः सत्यपराक्रमम्।&lt;br&gt;&#xA;सुरकार्यमिदं सौम्य सुकृतं ते महामते ॥ 7.76.7 ॥&lt;br&gt;&#xA;गृहाण च वरं सौम्य यत्त्वमिच्छस्यरिन्दम।&lt;br&gt;&#xA;स्वर्गभाङ्नहि शूद्रोऽयं त्वत्कृते रघुनन्दन ॥ 7.76.8 ॥&lt;br&gt;&#xA;देवानां भाषितं श्रुत्वा राघवः सुसमाहितः।&lt;br&gt;&#xA;उवाच प्राञ्जलिर्वाक्यं सहस्राक्षं पुरन्दरम् ॥ 7.76.9 ॥&lt;br&gt;&#xA;यदि देवाः प्रसन्ना मे द्विजपुत्रः स जीवतु।&lt;br&gt;&#xA;दिशन्तु वरमेतं मे इप्सितं परमं मम ॥ 7.76.10 ॥&lt;br&gt;&#xA;ममापचाराद्यातोऽसौ ब्राह्मणस्यैकपुत्रकः।&lt;br&gt;&#xA;अप्राप्तकालः कालेन नीतो वैवस्वतक्षयम् ॥ 7.76.11 ॥&lt;br&gt;&#xA;तं जीवयथ भद्रं वो नानृतं कर्तुमर्हथ।&lt;br&gt;&#xA;द्विजस्य संश्रुतोऽर्थो मे जीवयिष्यामि ते सुतम् ॥ 7.76.12 ॥&lt;br&gt;&#xA;राघवस्य तु तद्वाक्यं श्रुत्वा विबुधसत्तमाः।&lt;br&gt;&#xA;प्रत्युचू राघवं प्रीता देवाः प्रीतिसमन्वितम् ॥ 7.76.13 ॥&lt;br&gt;&#xA;निर्वृतो भव काकुत्स्थ सोऽस्मिन्नहनि बालकः।&lt;br&gt;&#xA;जीवितं प्राप्तवान्भूयः समेतश्चापि बन्धुभिः ॥ 7.76.14 ॥&lt;br&gt;&#xA;यस्मिन्मुहूर्ते काकुत्स्थ शूद्रोऽयं विनिपातितः।&lt;br&gt;&#xA;तस्मिन्मुहूर्ते बालोऽसौ जीवेन समयुज्यत ॥ 7.76.15 ॥&lt;br&gt;&#xA;स्वस्ति प्राप्नुहि भद्रं ते साधु याम नरर्षभ।&lt;br&gt;&#xA;अगस्त्यस्याश्रमपदं द्रष्टुमिच्छाम राघव ॥ 7.76.16 ॥&lt;br&gt;&#xA;तस्य दीक्षा समाप्ता हि ब्रह्मर्षेः सुमहाद्युतेः।&lt;br&gt;&#xA;द्वादशं हि गतं वर्षं जलशय्यां समासतः ॥ 7.76.17 ॥&lt;br&gt;&#xA;काकुत्स्थ तद्गमिष्यामो मुनिं समभिनन्दितुम्।&lt;br&gt;&#xA;त्वं चाप्यागच्छ भद्रं ते द्रष्टुं तमृषिसत्तमम् ॥ 7.76.18 ॥&lt;br&gt;&#xA;स तथेति प्रतिज्ञाय देवानां रघुनन्दनः।&lt;br&gt;&#xA;आरुरोह विमानं तं पुष्पकं हेमभूषितम् ॥ 7.76.19 ॥&lt;br&gt;&#xA;ततो देवाः प्रयातास्ते विमानैर्बहुविस्तरैः।&lt;br&gt;&#xA;रामोऽप्यनुजगामाशु कुम्भयोनेस्तपोवनम् ॥ 7.76.20 ॥&lt;br&gt;&#xA;दृष्ट्वा तु देवान्सम्प्राप्तानगस्त्यस्तपसां निधिः।&lt;br&gt;&#xA;अर्चयामास धर्मात्मा सर्वांस्तानविशेषतः ॥ 7.76.21 ॥&lt;br&gt;&#xA;प्रतिगृह्य ततः पूजां सम्पूज्य च महामुनिम्।&lt;br&gt;&#xA;जग्मुस्ते त्रिदशा हृष्टा नाकपृष्ठं सहानुगैः ॥ 7.76.22 ॥&lt;br&gt;&#xA;गतेषु तेषु काकुत्स्थः पुष्पकादवरुह्य च।&lt;br&gt;&#xA;ततोऽभिवादयामास ह्यगस्त्यमृषिसत्तमम् ॥ 7.76.23 ॥&lt;br&gt;&#xA;सोऽभिवाद्य महात्मानं ज्वलन्तमिव तेजसा।&lt;br&gt;&#xA;आतिथ्यं परमं प्राप्य निषसाद नराधिपः ॥ 7.76.24 ॥&lt;br&gt;&#xA;तमुवाच महातेजाः कुम्भयोनिर्महातपाः।&lt;br&gt;&#xA;स्वागतं ते नरश्रेष्ठ दिष्ट्या प्राप्तोऽसि राघव ॥ 7.76.25 ॥&lt;br&gt;&#xA;त्वं मे बहुमतो राम गुणैर्बहुभिरुत्तमैः।&lt;br&gt;&#xA;अतिथिः पूजनीयश्च मम नित्यं हृदि स्थितः ॥ 7.76.26 ॥&lt;br&gt;&#xA;सुरा हि कथयन्ति त्वामागतं शूद्रघातिनम्।&lt;br&gt;&#xA;ब्राह्मणस्य तु धर्मेण त्वया जीवापितः सुतः ॥ 7.76.27 ॥&lt;br&gt;&#xA;उष्यतां चेह रजनी सकाशे मम राघव।&lt;br&gt;&#xA;प्रभाते पुष्पकेण त्वं गन्ताऽसि पुरमेव हि ॥ 7.76.28 ॥&lt;br&gt;&#xA;त्वं हि नारायणः श्रीमांस्त्वयि सर्वं प्रतिष्ठितम्।&lt;br&gt;&#xA;त्वं प्रभुः सर्वदेवानां पुरुषस्त्वं सनातनः ॥ 7.76.29 ॥&lt;br&gt;&#xA;दिव्यं दिव्येन वपुषा दीप्यमानं स्वतेजसा।&lt;br&gt;&#xA;प्रतिगृह्णीष्व काकुत्स्थ मत्प्रियं कुरु राघव ॥ 7.76.30 ॥&lt;br&gt;&#xA;दत्तस्य हि पुनर्दाने सुमहत्फलमुच्यते।&lt;br&gt;&#xA;भरणे हि भवान् शक्तः सेन्द्राणां मरुतामपि ॥ 7.76.31 ॥&lt;br&gt;&#xA;त्वं हि शक्तस्तारयितुं सेन्द्रानपि दिवौकसः।&lt;br&gt;&#xA;तस्मात्प्रदास्ये विधिवत्तत्प्रतीच्छ नराधिप ॥ 7.76.32 ॥&lt;br&gt;&#xA;दिव्यमाभरणं चित्रं प्रदीप्तमिव भास्करम् ॥ 7.76.33 ॥&lt;br&gt;&#xA;अथोवाच महात्मानमिक्ष्वाकूणां महारथः।&lt;br&gt;&#xA;रामो मतिमतां श्रेष्ठः क्षत्रधर्ममनुस्मरन् ॥ 7.76.34 ॥&lt;br&gt;&#xA;प्रतिग्रहोऽयं भगवन्ब्राह्मणस्याविगर्हितः।&lt;br&gt;&#xA;गृह्णीयां क्षत्रियोऽहं वै कथं ब्राह्मणपुङ्गव ॥ 7.76.35 ॥&lt;br&gt;&#xA;ब्राह्मणेन विशेषेण दत्तं तद्वक्तुमर्हसि।&lt;br&gt;&#xA;एवमुक्तस्तु रामेण प्रत्युवाच महानृषिः ॥ 7.76.36 ॥&lt;br&gt;&#xA;आसन्कृतयुगे राम ब्रह्मभूते पुरायुगे।&lt;br&gt;&#xA;अपार्थिवाः प्रजाः सर्वाः सुराणां तु शतक्रतुः ॥ 7.76.37 ॥&lt;br&gt;&#xA;ताः प्रजा देवदेवेशं राजार्थं समुपाद्रवन्।&lt;br&gt;&#xA;सुराणां स्थापितो राजा त्वया देव शतक्रतुः ॥ 7.76.38 ॥&lt;br&gt;&#xA;यस्मै पूजां प्रयुञ्जाना धूतपापाश्चरेमहि।&lt;br&gt;&#xA;न वसामो विना राज्ञा एष नो निश्चयः परः ॥ 7.76.39 ॥&lt;br&gt;&#xA;प्रजानां वचनं श्रुत्वा निश्चयित्वाऽर्थमुत्तमम् ॥ 7.76.40 ॥&lt;br&gt;&#xA;ततो ब्रह्मा सुरश्रेष्ठो लोकपालान्सवासवान्।&lt;br&gt;&#xA;समाहूयाब्रवीत्सर्वांस्तेजोभागान्प्रयच्छत ॥ 7.76.41 ॥&lt;br&gt;&#xA;ततो ददुर्लोकपालाः सर्वे भागान्स्वतेजसः।&lt;br&gt;&#xA;अक्षुपच्च ततो ब्रह्मा यतो जातः क्षुपो नृपः ॥ 7.76.42 ॥&lt;br&gt;&#xA;तं ब्रह्मा लोकपालानां सहांशैः समयोजयत्।&lt;br&gt;&#xA;ततो ददौ नृपं तासां प्रजानामीश्वरं क्षुपम् ॥ 7.76.43 ॥&lt;br&gt;&#xA;तत्रैन्द्रेण च भागेन महीमाज्ञापयन्नृपः।&lt;br&gt;&#xA;वारुणेन तु भागेन वपुः पुष्यति पार्थिवः ॥ 7.76.44 ॥&lt;br&gt;&#xA;कौबेरेण तु भागेन वित्तमासां ददौ तदा।&lt;br&gt;&#xA;यस्तु याम्योऽभवद्भागस्तेन शास्ति स्म स प्रजाः ॥ 7.76.45 ॥&lt;br&gt;&#xA;तत्रैन्द्रेण नरश्रेष्ठ भागेन रघुनन्दन।&lt;br&gt;&#xA;प्रतिगृह्णीष्व भद्रं ते तारणार्थं मम प्रभो ॥ 7.76.46 ॥&lt;br&gt;&#xA;तस्य तद्वचनं श्रुत्वा ऋषेः परमधार्मिकम्।&lt;br&gt;&#xA;तद्रामः प्रतिजग्राह मुनेराभरणं वरम् ॥ 7.76.47 ॥&lt;br&gt;&#xA;प्रतिगृह्य ततो रामस्तदाभरणमुत्तमम्।&lt;br&gt;&#xA;आगमं तस्य दीप्तस्य प्रष्टुमेवोपचक्रमे ॥ 7.76.48 ॥&lt;br&gt;&#xA;अत्यद्भुतमिदं दिव्यं वपुषा युक्तमुत्तमम्।&lt;br&gt;&#xA;कथं वा भगवता प्राप्तं कुतो वा केन वा हृतम् ॥ 7.76.49 ॥&lt;br&gt;&#xA;कुतूहलितया ब्रह्मन्पृच्छामि त्वां महायशः।&lt;br&gt;&#xA;आश्चर्याणां बहूनां हि निधिः परमको भवान् ॥ 7.76.50 ॥&lt;br&gt;&#xA;एवं ब्रुवति काकुत्स्थे मुनिर्वाक्यमथाब्रवीत्।&lt;br&gt;&#xA;शृणु राम यथावृत्तं पुरा त्रेतायुगे युगे ॥ 7.76.51 ॥&lt;br&gt;&#xA;रमणीयप्रदेशेऽस्मिन् वने यद्दृष्टवानहम्।&lt;br&gt;&#xA;आश्चर्यं मे महाबाहो दानमाश्रित्य केवलम् ॥ 7.76.52 ॥&lt;/p&gt;</description>
    </item>
  </channel>
</rss>
