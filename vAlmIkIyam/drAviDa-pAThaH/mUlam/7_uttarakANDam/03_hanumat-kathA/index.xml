<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ हनुमत्-कथा on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/03_hanumat-kathA/</link>
    <description>Recent content in &#43;०३ हनुमत्-कथा on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/03_hanumat-kathA/index.xml" rel="self" type="application/rss+xml" />
    <item>
      <title>०३५ सूर्य-बुभुक्षा</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/03_hanumat-kathA/035_sUrya-bubhuxA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/03_hanumat-kathA/035_sUrya-bubhuxA/</guid>
      <description>&lt;p&gt;अपृच्छत तदा रामो दक्षिणाशाश्रमं मुनिम्।&lt;br&gt;&#xA;प्राञ्जलिर्विनयोपेत इदमाह वचोऽर्थवत् ॥ 7.35.1 ॥&lt;br&gt;&#xA;अतुलं बलमेतद्वै वालिनो रावणस्य च।&lt;br&gt;&#xA;न त्वेताभ्यां हनुमता समं त्विति मतिर्मम ॥ 7.35.2 ॥&lt;br&gt;&#xA;शौर्यं दाक्ष्यं बलं धैर्यं प्राज्ञता नयसाधनम्।&lt;br&gt;&#xA;विक्रमश्च प्रभावश्च हनूमति कृतालयाः ॥ 7.35.3 ॥&lt;br&gt;&#xA;दृष्ट्वैव सागरं वीक्ष्य सीदन्तीं कपिवाहिनीम्।&lt;br&gt;&#xA;समाश्वास्य महाबाहुर्योजनानां शतं प्लुतः ॥ 7.35.4 ॥&lt;br&gt;&#xA;धर्षयित्वा पुरीं लङ्कां रावणान्तःपुरं तदा।&lt;br&gt;&#xA;दृष्ट्वा सम्भाषिता चापि सीता ह्याश्वासिता तथा ॥ 7.35.5 ॥&lt;br&gt;&#xA;सेनाग्रगा मन्त्रिसुताः किङ्करा रावणात्मजः।&lt;br&gt;&#xA;एते हनुमता तत्र ह्येकेन वितिपातिताः ॥ 7.35.6 ॥&lt;br&gt;&#xA;भूयो बन्धाद्विमुक्तेन भाषयित्वा दशाननम्।&lt;br&gt;&#xA;लङ्का भस्मीकृता येन पावकेनेव मेदिनी ॥ 7.35.7 ॥&lt;br&gt;&#xA;न कालस्य न शक्रस्य न विष्णोर्वित्तपस्य च।&lt;br&gt;&#xA;कर्माणि तानि श्रूयन्ते यानि युद्धे हनूमतः ॥ 7.35.8 ॥&lt;br&gt;&#xA;एतस्य बाहुवीर्येण लङ्का सीता च लक्ष्मणः।&lt;br&gt;&#xA;प्राप्ता मया जयश्चैव राज्यं मित्राणि बान्धवाः ॥ 7.35.9 ॥&lt;br&gt;&#xA;हनूमान्यदि मे नः स्याद्वानराधिपतेः सखा।&lt;br&gt;&#xA;प्रवृत्तिमपि को वेत्तुं जानक्याः शक्तिमान्भवेत् ॥ 7.35.10 ॥&lt;br&gt;&#xA;किमर्थं वाल्यनेनैव सुग्रीवप्रियकाम्यया।&lt;br&gt;&#xA;तदा वैरे समुत्पन्ने न दग्धो वीरुधो यथा ॥ 7.35.11 ॥&lt;br&gt;&#xA;नहि वेदितवान्मन्ये हनूमानात्मनो बलम्।&lt;br&gt;&#xA;यद्दृष्टवाञ्जीवितेष्टं क्लिश्यन्तं वानराधिपम् ॥ 7.35.12 ॥&lt;br&gt;&#xA;एतन्मे भगवन्सर्वं हनूमति महामतौ।&lt;br&gt;&#xA;विस्तरेण यथातत्त्वं कथयामरपूजित ॥ 7.35.13 ॥&lt;br&gt;&#xA;राघवस्य वचः श्रुत्वा हेतुयुक्तमृषिस्तदा।&lt;br&gt;&#xA;हनूमतः समक्षं तमिदं वचनमब्रवीत् ॥ 7.35.14 ॥&lt;br&gt;&#xA;सत्यमेतद्रघुश्रेष्ठ यद्ब्रवीषि हनूमतः।&lt;br&gt;&#xA;न बले विद्यते तुल्यो न गतौ न मतौ परः ॥ 7.35.15 ॥&lt;br&gt;&#xA;अमोघशापैः शप्तस्तु दत्तोऽस्य मुनिभिः पुरा।&lt;br&gt;&#xA;न वेत्ता हि बलं येन बली सन्निरिमर्दनः ॥ 7.35.16 ॥&lt;br&gt;&#xA;बाल्येऽप्येतेन यत्कर्म कृतं राम महाबल।&lt;br&gt;&#xA;तन्न वर्णयितुं शक्यमिति बालतयाऽऽस्यते ॥ 7.35.17 ॥&lt;br&gt;&#xA;यदि वाऽस्ति त्वभिप्रायस्तच्छ्रोतुं तव राघव।&lt;br&gt;&#xA;समाधाय मतिं राम निशामय वदाम्यहम् ॥ 7.35.18 ॥&lt;br&gt;&#xA;सूर्यदत्तवरस्वर्णः सुमेरुर्नाम पर्वतः।&lt;br&gt;&#xA;यत्र राज्यं प्रशास्त्यस्य केसरी नाम वै पिता ॥ 7.35.19 ॥&lt;br&gt;&#xA;तस्य भार्या बभूवैषा ह्यञ्जनेति परिश्रुता।&lt;br&gt;&#xA;जनयामास तस्यां वै वायुरात्मजमुत्तमम् ॥ 7.35.20 ॥&lt;br&gt;&#xA;शालिशूकनिभाभासं प्रासूतामुं तदाऽञ्जना।&lt;br&gt;&#xA;फलान्याहर्तुकामा वै निष्क्रान्ता गहनेचरा ॥ 7.35.21 ॥&lt;br&gt;&#xA;एष मातुर्वियोगाच्च क्षुधया च भृशार्दितः।&lt;br&gt;&#xA;रुरोद शिशुरत्यर्थं शिशुः शरवणे यथा ॥ 7.35.22 ॥&lt;br&gt;&#xA;तदोद्यन्तं विवस्वन्तं जपापुष्पोत्करोपमम्।&lt;br&gt;&#xA;ददर्श फललोभाच्च ह्युत्पपात रविं प्रति ॥ 7.35.23 ॥&lt;br&gt;&#xA;बालार्काभिमुखो बालो बालार्क इव मूर्तिमान्।&lt;br&gt;&#xA;ग्रहीतुकामो बालार्कं प्लवतेऽम्बरमध्यगः ॥ 7.35.24 ॥&lt;br&gt;&#xA;एतस्मिन्प्लवमाने तु शिशुभावे हनूमति।&lt;br&gt;&#xA;देवदानवयक्षाणां विस्मयः सुमहानभूत् ॥ 7.35.25 ॥&lt;br&gt;&#xA;नाप्येवं वेगवान्वायुर्गरुडो वा मनस्तथा।&lt;br&gt;&#xA;यथाऽयं वायुपुत्रस्तु क्रमतेऽम्बरमुत्तमम् ॥ 7.35.26 ॥&lt;br&gt;&#xA;यदि तावच्छिशोरस्य त्वीदृशो गतिविक्रमः।&lt;br&gt;&#xA;यौवनं बलमासाद्य कथं वेगो भविष्यति ॥ 7.35.27 ॥&lt;br&gt;&#xA;तमनुप्लवते वायुः प्लवन्तं पुत्रमात्मनः।&lt;br&gt;&#xA;सूर्यदाहभयाद्रक्षंस्तुषारचयशीतलः ॥ 7.35.28 ॥&lt;br&gt;&#xA;बहुयोजनसाहस्रं क्रमत्येष गतोम्बरम्।&lt;br&gt;&#xA;पितुर्बलाच्च बाल्याच्च भास्कराभ्याशमागतः ॥ 7.35.29 ॥&lt;br&gt;&#xA;शिशुरेष त्वदोषज्ञ इति मत्वा दिवाकरः।&lt;br&gt;&#xA;कार्यं चात्र समायत्तमित्येवं न ददाह सः ॥ 7.35.30 ॥&lt;br&gt;&#xA;यमेव दिवसं ह्येष ग्रहीतुं भास्करं प्लुतः।&lt;br&gt;&#xA;तमेव दिवसं राहुर्जिघृक्षति दिवाकरम् ॥ 7.35.31 ॥&lt;br&gt;&#xA;अनेन स परामृष्टो राम सूर्यरथोपरि।&lt;br&gt;&#xA;अपक्रान्तस्ततस्त्रस्तो राहुश्चन्द्रार्कमर्दनः ॥ 7.35.32 ॥&lt;br&gt;&#xA;स इन्द्रभवनं गत्वा सरोषः सिंहिकासुतः।&lt;br&gt;&#xA;अब्रवीद्भ्रुकुटिं कृत्वा देवं देवगणैर्वृतम् ॥ 7.35.33 ॥&lt;br&gt;&#xA;बुभुक्षापनयं दत्त्वा चन्द्रार्कौ मम वासव।&lt;br&gt;&#xA;किमिदं तत्त्वया दत्तमन्यस्य बलवृत्रहन् ॥ 7.35.34 ॥&lt;br&gt;&#xA;अद्याहं पर्वकाले तु जिघृक्षुः सूर्यमागतः।&lt;br&gt;&#xA;अथान्यो राहुरासाद्य जग्राह सहसा रविम् ॥ 7.35.35 ॥&lt;br&gt;&#xA;स राहोर्वचनं श्रुत्वा वासवः सम्भ्रमान्वितः।&lt;br&gt;&#xA;उत्पपातासनं हित्वा चोद्वहन्काञ्चनीं स्रजम् ॥ 7.35.36 ॥&lt;br&gt;&#xA;ततः कैलासकूटाभं चतुर्दन्तं मदस्रवम्।&lt;br&gt;&#xA;शृङ्गारधारिणं प्रांशुं स्वर्णघण्टाट्टहासिनम् ॥ 7.35.37 ॥&lt;br&gt;&#xA;इन्द्रः करीन्द्रमारुह्य राहुं कृत्वा पुरःसरम्।&lt;br&gt;&#xA;प्रायाद्यत्राभवत्सूर्यः सहानेन हनूमता ॥ 7.35.38 ॥&lt;br&gt;&#xA;अथातिरभसेनागाद्राहुरुत्सृज्य वासवम्।&lt;br&gt;&#xA;अनेन च स वै दृष्टः प्रधावञ्छैलकूटवत् ॥ 7.35.39 ॥&lt;br&gt;&#xA;ततः सूर्यं समुत्सृज्य राहुं फलमवेक्ष्य च।&lt;br&gt;&#xA;उत्पपात पुनर्व्योम ग्रहीतुं सिंहिकासुतम् ॥ 7.35.40 ॥&lt;br&gt;&#xA;उत्सृज्यार्कमिमं राम प्रधावन्तं प्लवङ्गमम्।&lt;br&gt;&#xA;अवेक्ष्यैवं परावृत्त्य मुखशेषः पराङ्मुखः ॥ 7.35.41 ॥&lt;br&gt;&#xA;इन्द्रमाशंसमानस्तु त्रातारं सिंहिकासुतः।&lt;br&gt;&#xA;इन्द्र इन्द्रेति सन्त्रासान्मुहुर्महुरभाषत ॥ 7.35.42 ॥&lt;br&gt;&#xA;राहोर्विक्रोशमानस्य प्रागेवालक्षितं स्वरम्।&lt;br&gt;&#xA;श्रुत्वेन्द्रोवाच मा भैषीरहमेनं निषूदये ॥ 7.35.43 ॥&lt;br&gt;&#xA;ऐरावतं ततो दृष्ट्वा महत्तदिदमित्यपि।&lt;br&gt;&#xA;फलं मत्वा हस्तिराजमभिदुद्राव मारुतिः ॥ 7.35.44 ॥&lt;br&gt;&#xA;तथास्य धावतो रूपमैरावतजिघृक्षया।&lt;br&gt;&#xA;मुहूर्तमभवद्घोरमिन्द्राग्न्योरिव भास्वरम् ॥ 7.35.45 ॥&lt;br&gt;&#xA;एवमाधावमानं तु नातिक्रुद्धः शचीपतिः।&lt;br&gt;&#xA;हस्तान्तादतिमुक्तेन कुलिशेनाभ्यताडयत् ॥ 7.35.46 ॥&lt;br&gt;&#xA;ततो गिरौ पपातैष इन्द्रवज्राभिताडितः।&lt;br&gt;&#xA;पतमानस्य चैतस्य वामो हनुरभज्यत ॥ 7.35.47 ॥&lt;br&gt;&#xA;तस्मिंस्तु पतिते बाले वज्रताडनविह्वले।&lt;br&gt;&#xA;चुक्रोधेन्द्राय पवनः प्रजानामहिताय सः ॥ 7.35.48 ॥&lt;br&gt;&#xA;प्रचारं स तु सङ्गृह्य प्रजास्वन्तर्गतः प्रभुः।&lt;br&gt;&#xA;गुहां प्रविष्टः स्वसुतं शिशुमादाय मारुतः ॥ 7.35.49 ॥&lt;br&gt;&#xA;विण्मूत्राशयमावृत्य प्रजानां परमार्तिकृत्।&lt;br&gt;&#xA;रुरोध सर्वभूतानि यथा वर्षाणि वासवः ॥ 7.35.50 ॥&lt;br&gt;&#xA;वायुप्रकोपाद्भूतानि निरुच्छ्वासानि सर्वतः।&lt;br&gt;&#xA;सन्धिभिर्भिद्यमानैश्च काष्ठभूतानि जज्ञिरे ॥ 7.35.51 ॥&lt;br&gt;&#xA;निःस्वाध्यायवषट्कारं निष्क्रियं धर्मवर्जितम्।&lt;br&gt;&#xA;वायुप्रकोपात्त्रैलोक्यं निरयस्थमिवाभवत् ॥ 7.35.52 ॥&lt;br&gt;&#xA;ततः प्रजाः सगन्धर्वाः सदेवासुरमानुषाः।&lt;br&gt;&#xA;प्रजापतिं समाधावन्दुःखिताश्च सुखेच्छया ॥ 7.35.53 ॥&lt;br&gt;&#xA;ऊचुः प्राञ्जलयो देवा महोदरनिभोदराः।&lt;br&gt;&#xA;त्वया नु भगवन्सृष्टाः प्रजानाथ चतुर्विधाः ॥ 7.35.54 ॥&lt;br&gt;&#xA;त्वया दत्तोऽयमस्माकमायुषः पवनः पतिः।&lt;br&gt;&#xA;सोऽस्मान्प्राणेश्वरो भूत्वा कस्मादेषोऽद्य सत्तम ॥ 7.35.55 ॥&lt;br&gt;&#xA;रुरोध दुःखं जनयन्नन्तःपुर इव स्त्रियः।&lt;br&gt;&#xA;तस्मात्त्वां शरणं प्राप्ता वायुनोहता वयम् ॥ 7.35.56 ॥&lt;br&gt;&#xA;एतत्प्रजानां श्रुत्वा तु प्रजानाथः प्रजापतिः।&lt;br&gt;&#xA;कारणादिति चोक्त्वासौ प्रजाः पुनरभाषत ॥ 7.35.57 ॥&lt;br&gt;&#xA;यस्मिंश्च कारणे वायुश्चुक्रोध च रुरोध च।&lt;br&gt;&#xA;प्रजाः शृणुध्वं तत्सर्वं श्रोतव्यं चात्मनः क्षमम् ॥ 7.35.58 ॥&lt;br&gt;&#xA;पुत्रस्तस्यामरेशेन इन्द्रेणाद्य निपातितः।&lt;br&gt;&#xA;राहोर्वचनमास्थाय ततः स कुपितोऽनिलः ॥ 7.35.59 ॥&lt;br&gt;&#xA;अशरीरः शरीरेषु वायुश्चरति पालयन्।&lt;br&gt;&#xA;शरीरं हि विना वायुं समतां याति दारुभिः ॥ 7.35.60 ॥&lt;br&gt;&#xA;वायुः प्राणः सुखं वायुर्वायुः सर्वमिदं जगत्।&lt;br&gt;&#xA;वायुना सम्परित्यक्तं न सुखं विन्दते जगत् ॥ 7.35.61 ॥&lt;br&gt;&#xA;अद्यैव च परित्यक्तं वायुना जगदायुषा।&lt;br&gt;&#xA;अद्यैव ते निरुच्छ्वासाः काष्ठकुड्योपमाः स्थिताः ॥ 7.35.62 ॥&lt;br&gt;&#xA;तद्यामस्तत्र यत्रास्ते मारुतो रुक्प्रदो हि नः।&lt;br&gt;&#xA;मा विनाशं गमिष्याम अप्रसाद्यादितेः सुताः ॥ 7.35.63 ॥&lt;br&gt;&#xA;ततः प्रजाभिः सहितः प्रजापतिः सदेवगन्धर्वभुजङ्गगुह्यकैः।&lt;br&gt;&#xA;जगाम तत्रास्यति यत्र मारुतः सुतं सुरेन्द्राभिहतं प्रगृह्य सः ॥ 7.35.64 ॥&lt;br&gt;&#xA;ततोऽर्कवैश्वानरकाञ्चनप्रभं सुतं तदोत्सङ्गगतं सदागतेः।&lt;br&gt;&#xA;चतुर्मुखो वीक्ष्य कृपामथाकरोत्सदेवगन्धर्वर्षियक्षराक्षसैः ॥ 7.35.65 ॥&lt;/p&gt;</description>
    </item>
    <item>
      <title>०३६ बल-विस्मृतिः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/03_hanumat-kathA/036_bala-vismRtiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/03_hanumat-kathA/036_bala-vismRtiH/</guid>
      <description>&lt;p&gt;ततः पितामहं दृष्ट्वा वायुः पुत्रवधार्दितः।&lt;br&gt;&#xA;शिशुकं तं समादाय उत्तस्थौ धातुरग्रतः ॥ 7.36.1 ॥&lt;br&gt;&#xA;चलकुण्डलमौलिस्रक्तपनीयविभूषणः।&lt;br&gt;&#xA;पादयोर्न्यपतद्वायुस्तिस्रोपस्थाय वेधसे ॥ 7.36.2 ॥&lt;br&gt;&#xA;तं तु वेदविदा तेन लम्बाभरणशोभिना।&lt;br&gt;&#xA;वायुमुत्थाप्य हस्तेन शिशुं तं परिमृष्टवान् ॥ 7.36.3 ॥&lt;br&gt;&#xA;स्पृष्टमात्रस्ततः सोऽथ सलीलं पद्मयोनिना।&lt;br&gt;&#xA;जलसिक्तं यथा सस्यं पुनर्जीवितमाप्तवान् ॥ 7.36.4 ॥&lt;br&gt;&#xA;प्राणवन्तमिमं दृष्ट्वा प्राणो गन्धवहो मुदा।&lt;br&gt;&#xA;चचार सर्वभूतेषु सन्निरुद्धं यथा पुरा ॥ 7.36.5 ॥&lt;br&gt;&#xA;मरुद्रोधाद्विनिर्मुक्तास्ताः प्रजा मुदिताऽभवन्।&lt;br&gt;&#xA;शीतदाहविनिर्मुक्ताः पद्मिन्य इव साम्बुजाः ॥ 7.36.6 ॥&lt;br&gt;&#xA;ततस्त्रियुग्मस्त्रिककुत्ित्रधामा त्रिदशार्चितः।&lt;br&gt;&#xA;उवाच देवता ब्रह्मा मारुतप्रियकाम्यया ॥ 7.36.7 ॥&lt;br&gt;&#xA;भो महेन्द्रेशवरुणप्रजेश्वरधनेश्वराः।&lt;br&gt;&#xA;जानतामपि वः सर्वं वक्ष्यामि श्रूयतां हितम् ॥ 7.36.8 ॥&lt;br&gt;&#xA;अनेन शिशुना कार्यं कर्तव्यं वो भविष्यति।&lt;br&gt;&#xA;तद्वदध्वं वरान्सर्वे मारुतस्यास्य तुष्टये ॥ 7.36.9 ॥&lt;br&gt;&#xA;ततः सहस्रनयनः प्रीतियुक्तः शुभाननः।&lt;br&gt;&#xA;कुशेशयमयीं मालामुत्क्षिप्येदं वचोऽब्रवीत् ॥ 7.36.10 ॥&lt;br&gt;&#xA;मत्करोत्सृष्टवज्रेण हनुरस्य यथा हतः।&lt;br&gt;&#xA;नाम्ना वै कपिशार्दूलो भविता हनुमानिति ॥ 7.36.11 ॥&lt;br&gt;&#xA;अहमस्य प्रदास्यामि परमं वरमद्भुतम्।&lt;br&gt;&#xA;इतः प्रभृति वज्रस्य ममावध्यो भविष्यति ॥ 7.36.12 ॥&lt;br&gt;&#xA;मार्तण्डस्त्वब्रवीत्तत्र भगवांस्तिमिरापहः।&lt;br&gt;&#xA;तेजसोऽस्य मदीयस्य ददामि शतिकां कलाम् ॥ 7.36.13 ॥&lt;br&gt;&#xA;यदा तु शास्त्राण्यध्येतुं शक्तिरस्य भविष्यति।&lt;br&gt;&#xA;तदास्य शास्त्रं दास्यामि येन वाग्ग्मी भविष्यति ॥ 7.36.14 ॥&lt;br&gt;&#xA;वरुणश्च वरं प्रादान्नास्य मृत्युर्भविष्यति।&lt;br&gt;&#xA;वर्षायुतशतेनापि मत्पाशादुदकादपि ॥ 7.36.15 ॥&lt;br&gt;&#xA;यमो दण्डादवध्यत्वमरोगत्वं च नित्यशः।&lt;br&gt;&#xA;वरं ददामि सन्तुष्ट अविषादं च संयुगे ॥ 7.36.16 ॥&lt;br&gt;&#xA;गदेयं मामिका नैनं संयुगेषु वधिष्यति।&lt;br&gt;&#xA;इत्येवं वरदः प्राह तदा ह्येकाक्षिपिङ्गलः ॥ 7.36.17 ॥&lt;br&gt;&#xA;मत्तो मदायुधानां च न वध्योऽयं भविष्यति।&lt;br&gt;&#xA;इत्येवं शङ्करेणापि दत्तोऽस्य परमो वरः ॥ 7.36.18 ॥&lt;br&gt;&#xA;सर्वेषां ब्रह्मदण्डानामवध्योऽयं भविष्यति।&lt;br&gt;&#xA;दीर्घायुश्च महात्मा च इति ब्रह्माब्रवीद्वचः ॥ 7.36.19 ॥&lt;br&gt;&#xA;विश्वकर्मा च दृष्ट्वैनं बालसूर्योपमं शिशुम्।&lt;br&gt;&#xA;शिल्पिनां प्रवरः प्रादाद्वरमस्य महामतिः ॥ 7.36.20 ॥&lt;br&gt;&#xA;मत्कृतानि च शस्त्राणि यानि दिव्यानि संयुगे।&lt;br&gt;&#xA;तैरवध्यत्वमापन्नश्चिरजीवी भविष्यति ॥ 7.36.21 ॥&lt;br&gt;&#xA;ततः सुराणां तु वरैर्दृष्ट्वा ह्येनमलङ्कृतम्।&lt;br&gt;&#xA;चतुर्मुखस्तुष्टमना वायुमाह जगद्गुरुः ॥ 7.36.22 ॥&lt;br&gt;&#xA;अमित्राणां भयकरो मित्राणामभयङ्करः।&lt;br&gt;&#xA;अजेयो भविता पुत्रस्तव मारुत मारुतिः ॥ 7.36.23 ॥&lt;br&gt;&#xA;कामरूपः कामचारी कामगः प्लवतां वरः।&lt;br&gt;&#xA;भवत्यव्याहतगतिः कीर्तिमांश्च भविष्यति ॥ 7.36.24 ॥&lt;br&gt;&#xA;रावणोत्सादनार्थानि रामप्रियकरणि च।&lt;br&gt;&#xA;रोमहर्षकराण्येष कर्ता कर्माणि संयुगे ॥ 7.36.25 ॥&lt;br&gt;&#xA;एवमुक्त्वा तमामन्त्र्य मारुतं त्वमरैः सह।&lt;br&gt;&#xA;यथागतं ययुः सर्वे पितामहपुरोगमाः ॥ 7.36.26 ॥&lt;br&gt;&#xA;सोऽपि गन्धवहः पुत्रं प्रगृह्य गृहमानयत्।&lt;br&gt;&#xA;अञ्जनायास्तमाचख्यौ वरदत्तं विनिर्गतः ॥ 7.36.27 ॥&lt;br&gt;&#xA;प्राप्य राम वरानेष वरदानसमन्वितः।&lt;br&gt;&#xA;बलेनात्मनि संस्थेन सोऽपूर्यत यथाऽर्णवः ॥ 7.36.28 ॥&lt;br&gt;&#xA;तरसा पूर्यमाणोऽपि तदा वानरपुङ्गवः।&lt;br&gt;&#xA;आश्रमेषु महर्षीणामपराध्यति निर्भयः ॥ 7.36.29 ॥&lt;br&gt;&#xA;स्रुग्भाण्डान्यग्निहोत्रं च वल्कलाजिनसञ्चयान्।&lt;br&gt;&#xA;भग्नविच्छिन्नविध्वस्तान्संशान्तानां करोत्ययम् ॥ 7.36.30 ॥&lt;br&gt;&#xA;एवंविधानि कर्माणि प्रावर्तत महाबलः।&lt;br&gt;&#xA;सर्वेषां ब्रह्मदण्डानामवध्यः शम्भुना कृतः ॥ 7.36.31 ॥&lt;br&gt;&#xA;जानन्त ऋषयस्तं वै सहन्ते तस्य शक्तितः ॥ 7.36.32 ॥&lt;br&gt;&#xA;यथा केसरिणा त्वेष वायुना सोऽञ्जनासुतः।&lt;br&gt;&#xA;प्रतिषिद्धोऽपि मर्यादां लङ्घयत्येव वानरः ॥ 7.36.33 ॥&lt;br&gt;&#xA;ततो महर्षयः क्रुद्धा भृग्वङ्गिरसवंशजाः।&lt;br&gt;&#xA;शेपुरेनं रघुश्रेष्ठ नातिक्रुद्धातिमन्यवः ॥ 7.36.34 ॥&lt;br&gt;&#xA;तद्दीर्घकालं वेत्तासि नास्माकं शापमोहितः।&lt;br&gt;&#xA;यदा ते स्मार्यते कीर्तिस्तदा ते वर्धते बलम् ॥ 7.36.35 ॥&lt;br&gt;&#xA;ततस्स हृततेजौजा महर्षिवचनौजसा।&lt;br&gt;&#xA;एषोश्रमाणि तान्येव मृदुभावं गतोऽचरत् ॥ 7.36.36 ॥&lt;br&gt;&#xA;अथर्क्षरजसो नाम वालिसुग्रीवयोः पिता।&lt;br&gt;&#xA;सर्ववानरराजाऽऽसीत्तेजसा भास्करप्रभः ॥ 7.36.37 ॥&lt;br&gt;&#xA;स तु राज्यं चिरं कृत्वा वानराणां हरीश्वरः।&lt;br&gt;&#xA;स च ऋक्षरजा नाम कालधर्मेण सङ्गतः ॥ 7.36.38 ॥&lt;br&gt;&#xA;तस्मिन्नस्तमिते चाथ मन्त्रिभिर्मन्त्रकोविदैः।&lt;br&gt;&#xA;पित्र्ये पदे कृतो वाली सुग्रीवो वालिनः पदे ॥ 7.36.39 ॥&lt;br&gt;&#xA;सुग्रीवेण समं त्वस्य अद्वैधं छिद्रवर्जितम्।&lt;br&gt;&#xA;आबाल्यं सख्यमभवदनिलस्याग्निना यथा ॥ 7.36.40 ॥&lt;br&gt;&#xA;एष शापवशादेव न वेद बलमात्मनः।&lt;br&gt;&#xA;वालिसुग्रीवयोर्वैरं यदा राम समुत्थितम् ॥ 7.36.41 ॥&lt;br&gt;&#xA;न ह्येष राम सुग्रीवो भ्राम्यमाणोऽपि वालिना ॥ 7.36.42 ॥&lt;br&gt;&#xA;देव जानाति न ह्येष बलमात्मनि मारुतिः।&lt;br&gt;&#xA;ऋषिशापाहृतबलस्तदैष कपिसत्तमः ॥ 7.36.43 ॥&lt;br&gt;&#xA;सिंहः कुञ्जररुद्धो वा आस्थितः सहितो रणे ॥ 7.36.44 ॥&lt;br&gt;&#xA;पराक्रमोत्साहमतिप्रतापसौशील्यमाधुर्यनयानयैश्च।&lt;br&gt;&#xA;गाम्भीर्यचातुर्यसुवीर्यधैर्यैर्हनूमतः कोऽभ्यधिकोऽस्ति लोके ॥ 7.36.45 ॥&lt;br&gt;&#xA;असौ पुनर्व्याकरणं ग्रहीष्यन्सूर्योन्मुखः प्रष्टुमना कपीन्द्रः।&lt;br&gt;&#xA;उद्यद्गिरेरस्तगिरिं जगाम ग्रन्थं महद्धारयनप्रमेयः ॥ 7.36.46 ॥&lt;br&gt;&#xA;ससूत्रवृत्त्यर्थपदं महार्थं ससङ्ग्रहं साद्ध्यति वै कपीन्द्रः।&lt;br&gt;&#xA;नह्यस्य कश्चित्सदृशोऽस्ति शास्त्रे वैशारदे च्छन्दगतौ तथैव ॥ 7.36.47 ॥&lt;br&gt;&#xA;सर्वासु विद्यासु तपोविधाने प्रस्पर्धतेऽयो हि गुरुं सुराणाम्।&lt;br&gt;&#xA;सोऽयं नवव्याकरणार्थवेत्ता ब्रह्मा भविष्यत्यपि ते प्रसादात् ॥ 7.36.48 ॥&lt;br&gt;&#xA;प्रवीविवक्षोरिव सागरस्य लोकान्दिधक्षोरिव पावकस्य युगक्षये ह्येव यथान्तकस्य हनूमतः स्थास्यति कः पुरस्तात् ॥ 7.36.49 ॥&lt;br&gt;&#xA;एषेव चान्ये च महाकपीन्द्राः सुग्रीवमैन्दद्विविदाः सनीलाः।&lt;br&gt;&#xA;सतारतारेयनलाः सरम्भास्त्वत्कारणाद्राम सुरैर्हि सृष्टाः ॥ 7.36.50 ॥&lt;br&gt;&#xA;तदेत्कथितं सर्वं यन्मां त्वं परिपृच्छसि।&lt;br&gt;&#xA;हनूमतो बालभावे कर्मैतत्कथितं मया ॥ 7.36.51 ॥&lt;br&gt;&#xA;श्रुत्वाऽगस्त्यस्य कथितं रामः सौमित्रिरेव च।&lt;br&gt;&#xA;विस्मयं परमं जग्मुर्वानरा राक्षसैः सह ॥ 7.36.52 ॥&lt;br&gt;&#xA;अगस्त्यस्त्वब्रवीद्रामं सर्वमेतछ्रुतं त्वया।&lt;br&gt;&#xA;दृष्टः सम्भाषितश्चासि राम गच्छामहे वयम् ॥ 7.36.53 ॥&lt;br&gt;&#xA;श्रुत्वैतद्राघवो वाक्यमगस्त्यस्योग्रतेजसः।&lt;br&gt;&#xA;प्राञ्जलिः प्रणतश्चापि महर्षिमिदमब्रवीत् ॥ 7.36.54 ॥&lt;br&gt;&#xA;अद्य मे देवता हृष्टाः पितरः प्रपितामहाः।&lt;br&gt;&#xA;युष्माकं दर्शनादेव नित्यं तुष्टाः सबान्धवाः ॥ 7.36.55 ॥&lt;br&gt;&#xA;विज्ञाप्यं तु ममैतद्धि यद्वदाम्यागतस्पृहः।&lt;br&gt;&#xA;तद्भवद्भिर्मम कृते कर्तव्यमनुकम्पया ॥ 7.36.56 ॥&lt;br&gt;&#xA;पौरजानपदान्स्थाप्य स्वकार्येष्वहमागतः।&lt;br&gt;&#xA;क्रतूनेव करिष्यामि प्रभावाद्भवतां सताम् ॥ 7.36.57 ॥&lt;br&gt;&#xA;सदस्या मम यज्ञेषु भवन्तो नित्यमेव तत्।&lt;br&gt;&#xA;भविष्यथ महावीर्या ममानुग्रहकाङ्क्षिणः ॥ 7.36.58 ॥&lt;br&gt;&#xA;अहं युष्मान्समाश्रित्य तपोनिर्धूतकल्मषान्।&lt;br&gt;&#xA;अनुग्रहीतः पितृभिर्भविष्यामि सुनिर्वृतः ॥ 7.36.59 ॥&lt;br&gt;&#xA;तदागन्तव्यमनिशं भवद्भिरिह सङ्गतैः।&lt;br&gt;&#xA;अगस्त्याद्यास्तु तच्छ्रुत्वा ऋषयः संशितव्रताः ॥ 7.36.60 ॥&lt;br&gt;&#xA;एवमस्त्विति तं चोक्त्वा प्रयातुमुपचक्रमुः ॥ 7.36.61 ॥&lt;br&gt;&#xA;[अभिवाद्य महात्मानो राघवेण विसर्जिताः।] राघवश्च तमेवार्थं चिन्तयामास विस्मितः ॥ 7.36.62 ॥&lt;br&gt;&#xA;सन्ध्यामुपास्य विधिवत्तदा नरवरोत्तमः।&lt;br&gt;&#xA;प्रवृत्तायां रजन्यां तु सोऽन्तःपुरचरोऽभवत् ॥ 7.36.63 ॥&lt;/p&gt;</description>
    </item>
  </channel>
</rss>
