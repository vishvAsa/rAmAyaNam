<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;७ उत्तरकाण्डम् on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/</link>
    <description>Recent content in &#43;७ उत्तरकाण्डम् on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/index.xml" rel="self" type="application/rss+xml" />
    <item>
      <title>१११ फल-स्तुतिः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/111_phala-stutiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/111_phala-stutiH/</guid>
      <description>&lt;p&gt;एतावदेतदाख्यानं सोत्तरं ब्रह्मपूजितम्।&lt;br&gt;&#xA;रामायणमिति ख्यातं मुख्यं वाल्मीकीना कृतम् ॥ 7.111.1 ॥&lt;br&gt;&#xA;ततः प्रतिष्ठितो विष्णुः स्वर्गलोके यथा पुरम्।&lt;br&gt;&#xA;येन व्याप्तमिदं सर्वं त्रैलोक्यं सचराचरम् ॥ 7.111.2 ॥&lt;br&gt;&#xA;ततो देवाः सगन्धर्वाः सिद्धाश्च परमर्षयः।&lt;br&gt;&#xA;नित्यं शृण्वन्ति सन्तुष्टाः दिव्यं रामायणं दिवि ॥ 7.111.3 ॥&lt;br&gt;&#xA;इदमाख्यानमायुष्यं सौभाग्यं पापनाशनम्।&lt;br&gt;&#xA;रामायणं वेदसमं श्राद्धेषु श्रावयेद्बुधः ॥ 7.111.4 ॥&lt;br&gt;&#xA;अपुत्रो लभते पुत्रमधनो लभते धनम्।&lt;br&gt;&#xA;सर्वपापैः प्रमुच्येत पदमप्यस्य यः पठेत् ॥ 7.111.5 ॥&lt;br&gt;&#xA;पापान्यपि च यः कुर्यादहन्यहनि मानवः।&lt;br&gt;&#xA;पठत्येकमपि श्लोकं पापात्स परिमुच्यते ॥ 7.111.6 ॥&lt;br&gt;&#xA;वाचकाय च दातव्यं वस्त्रं धेनुं हिरण्यकम्।&lt;br&gt;&#xA;वाचके परितुष्टे तु तुष्टाः स्युः सर्वदेवताः ॥ 7.111.7 ॥&lt;br&gt;&#xA;एतदाख्यानमायुष्यं पठन्रामायणं नरः।&lt;br&gt;&#xA;सपुत्रपौत्रो लोकेऽस्मिन्प्रेत्य चेह महीयते ॥ 7.111.8 ॥&lt;br&gt;&#xA;अयोध्याऽपि पुरी रम्या शून्या वर्षगणान्बहून्।&lt;br&gt;&#xA;ऋषभं प्राप्य राजानं निवासमुपयास्यति ॥ 7.111.9 ॥&lt;br&gt;&#xA;एतदाख्यानमायुष्यं सभविष्यं सहोत्तरम्।&lt;br&gt;&#xA;कृतवान्प्रचेतसः पुत्रस्तद्ब्रह्माप्यन्वमन्यत ॥ 7.111.10 ॥&lt;br&gt;&#xA;अश्वमेधसहस्रस्य वाजपेयायुतस्य च।&lt;br&gt;&#xA;लभते श्रावणादेव सर्गस्यैकस्य मानवः ॥ 7.111.11 ॥&lt;br&gt;&#xA;नैमिशादीन्यरण्यानि कुरुक्षेत्रादिकान्यपि।&lt;br&gt;&#xA;गतानि तेन लोकेऽस्मिन्येन रामायणं श्रुतम् ॥ 7.111.12 ॥&lt;br&gt;&#xA;हेमभारं कुरुक्षेत्रे ग्रस्ते भानौ प्रयच्छति।&lt;br&gt;&#xA;यश्च रामायणं लोके शृणोति सदृशावुभौ ॥ 7.111.13 ॥&lt;br&gt;&#xA;सम्यक्छ्रद्धासमायुक्तः शृणुते राघवीं कथाम्।&lt;br&gt;&#xA;सर्वपापात्प्रमुच्येत विष्णुलोकं स गच्छति ॥ 7.111.14 ॥&lt;br&gt;&#xA;आदिकाव्यमिदं त्वार्षं पुरा वाल्मीकिना कृतम्।&lt;br&gt;&#xA;यः शृणोति सदा भक्त्या स गच्छेद्वैष्णवीं तनुम् ॥ 7.111.15 ॥&lt;br&gt;&#xA;पुत्रदाराश्च वर्धन्ते सम्पदः सन्ततिस्तथा।&lt;br&gt;&#xA;सत्यमेतद्विदित्वा तु श्रोतव्यं नियतात्मभिः ॥ 7.111.16 ॥&lt;br&gt;&#xA;गायत्र्याश्च स्वरूपं तद्रामायणमनुत्तमम् ॥ 7.111.17 ॥&lt;br&gt;&#xA;अपुत्रो लभते पुत्रमधनो लभते धनम्।&lt;br&gt;&#xA;सर्वपापैः प्रमुच्येत पदमप्यस्य यः पठेत् ॥ 7.111.18 ॥&lt;br&gt;&#xA;यः पठेच्छृणुयान्नित्यं चरितं राघवस्य ह।&lt;br&gt;&#xA;भक्त्या निष्कल्मषो भूत्वा दीर्घमायुरवाप्नुयात् ॥ 7.111.19 ॥&lt;br&gt;&#xA;चिन्तयेद्राघवं नित्यं श्रेयः प्राप्तुं य इच्छति।&lt;br&gt;&#xA;श्रावयेदिदमाख्यानं ब्राह्मणेभ्यो दिने दिने ॥ 7.111.20 ॥&lt;br&gt;&#xA;यस्त्विदं रघुनाथस्य चरितं सकलं पठेत्।&lt;br&gt;&#xA;सोऽसुक्षये विष्णुलोकं गच्छत्येव न संशयः ॥ 7.111.21 ॥&lt;br&gt;&#xA;पिता पितामहस्तस्य तथैव प्रपितामहः।&lt;br&gt;&#xA;तत्पिता तत्पिता चैव विष्णुं यान्ति न संशयः ॥ 7.111.22 ॥&lt;br&gt;&#xA;चतुर्वर्गप्रदं नित्यं चरितं राघवस्य तु।&lt;br&gt;&#xA;तस्माद्यत्नवता नित्यं श्रोतव्यं परमं सदा ॥ 7.111.23 ॥&lt;br&gt;&#xA;शृण्वन्रामायणं भक्त्या यः पादं पदमेव वा।&lt;br&gt;&#xA;स याति ब्रह्मणः स्थानं ब्रह्मणा पूज्यते सदा ॥ 7.111.24 ॥&lt;br&gt;&#xA;एवमेतत्पुरावृत्तमाख्यानं भद्रमस्तु वः।&lt;br&gt;&#xA;प्रव्याहरत विस्रब्धं बलं विष्णोः प्रवर्धताम् ॥ 7.111.25 ॥&lt;/p&gt;</description>
    </item>
  </channel>
</rss>
