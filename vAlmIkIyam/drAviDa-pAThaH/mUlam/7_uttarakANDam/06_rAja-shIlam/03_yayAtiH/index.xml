<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ ययातिः on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/06_rAja-shIlam/03_yayAtiH/</link>
    <description>Recent content in &#43;०३ ययातिः on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/06_rAja-shIlam/03_yayAtiH/index.xml" rel="self" type="application/rss+xml" />
    <item>
      <title>०५८ ययाति-शापः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/06_rAja-shIlam/03_yayAtiH/058_yayAti-shApaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/06_rAja-shIlam/03_yayAtiH/058_yayAti-shApaH/</guid>
      <description>&lt;p&gt;एवं ब्रुवति रामे तु लक्ष्मणः परवीरहा।&lt;br&gt;&#xA;प्रत्युवाच महात्मानं ज्वलन्तमिव तेजसा ॥ 7.58.1 ॥&lt;br&gt;&#xA;महदद्भुतमाश्चर्यं विदेहस्य पुरातनम्।&lt;br&gt;&#xA;निर्वृत्तं राजशार्दूल वसिष्ठस्य निमेस्सह ॥ 7.58.2 ॥&lt;br&gt;&#xA;निमिस्तु क्षत्रियः शूरो विशेषेण च दीक्षितः।&lt;br&gt;&#xA;न क्षमां कृतवान्राजा वसिष्ठस्य महात्मनः ॥ 7.58.3 ॥&lt;br&gt;&#xA;एवमुक्तस्तु तेनायं श्रीमान् क्षत्रियपुङ्गवः।&lt;br&gt;&#xA;उवाच लक्ष्मणं वाक्यं सर्वशास्त्रविशारदम् ॥ 7.58.4 ॥&lt;br&gt;&#xA;रामो रमयतां श्रेष्ठो भ्रातरं दीप्ततेजसम्।&lt;br&gt;&#xA;न सर्वत्र क्षमा वीर पुरुषेषु प्रदृश्यते ॥ 7.58.5 ॥&lt;br&gt;&#xA;सौमित्रे दुःसहो रोषो यथा क्षान्तो ययातिना।&lt;br&gt;&#xA;सत्त्वानुगं पुरस्कृत्य तन्निबोध समाहितः ॥ 7.58.6 ॥&lt;br&gt;&#xA;नहुषस्य सुतो राजा ययातिः पौरवर्धनः।&lt;br&gt;&#xA;तस्य भार्याद्वयं सौम्य रूपेणाप्रतिमं भुवि ॥ 7.58.7 ॥&lt;br&gt;&#xA;एका तु तस्य राजर्षेर्नाहुषस्य पुरस्कृता।&lt;br&gt;&#xA;शर्मिष्ठा नाम दैतेयी दुहिता वृषपर्वणः ॥ 7.58.8 ॥&lt;br&gt;&#xA;अन्या तूशनसः पत्नी ययातेः पुरुषर्षभ।&lt;br&gt;&#xA;न तु सा दयिता राज्ञो देवयानी सुमध्यमा ॥ 7.58.9 ॥&lt;br&gt;&#xA;तयोः पुत्रौ तु सम्भूतौ रूपवन्तौ समाहितौ।&lt;br&gt;&#xA;शर्मिष्ठाऽजनयत्पूरुं देवयानी यदुं तदा ॥ 7.58.10 ॥&lt;br&gt;&#xA;पूरुस्तु दयितो राज्ञो गुणैर्मातृकृतेन च।&lt;br&gt;&#xA;ततो दुःखसमाविष्टो यदुर्मातरमब्रवीत् ॥ 7.58.11 ॥&lt;br&gt;&#xA;भार्गवस्य कुले जाता देवस्याक्लिष्टकर्मणः।&lt;br&gt;&#xA;सहसे हृद्गतं दुःखमवमानं च दुःसहम् ॥ 7.58.12 ॥&lt;br&gt;&#xA;आवां च सहितौ देवि प्रविशाव हुताशनम्।&lt;br&gt;&#xA;राजा तु रमतां सार्धं दैत्यपुत्र्या बहुक्षपाः ॥ 7.58.13 ॥&lt;br&gt;&#xA;यदि वा सहनीयं ते मामनुज्ञातुमर्हसि।&lt;br&gt;&#xA;क्षम त्वं न क्षमिष्येऽहं मरिष्यामि न संशयः ॥ 7.58.14 ॥&lt;br&gt;&#xA;पुत्रस्य भाषितं श्रुत्वा परमार्तस्य रोदतः।&lt;br&gt;&#xA;देवयानी तु सङ्क्रुद्धा सस्मार पितरं तदा ॥ 7.58.15 ॥&lt;br&gt;&#xA;इङ्गितं तदभिज्ञाय दुहितुर्भार्गवस्तदा।&lt;br&gt;&#xA;आगतस्त्वरितं तत्र देवयानी तु यत्र सा ॥ 7.58.16 ॥&lt;br&gt;&#xA;दृष्ट्वा चाप्रकृतिस्थां तामप्रहृष्टामचेतनाम्।&lt;br&gt;&#xA;पिता दुहितरं वाक्यं किमेतदिति चाब्रवीत् ॥ 7.58.17 ॥&lt;br&gt;&#xA;पृच्छन्तमसकृत्तं वै भार्गवं दीप्ततेजसम्।&lt;br&gt;&#xA;देवयानी तु सङ्क्रुद्धा पितरं वाक्यमब्रवीत् ॥ 7.58.18 ॥&lt;br&gt;&#xA;अहमग्निं विषं तीक्ष्णमपो वा मुनिसत्तम।&lt;br&gt;&#xA;भक्षयिष्ये प्रवेक्ष्यामि न तु शक्ष्यामि जीवितुम् ॥ 7.58.19 ॥&lt;br&gt;&#xA;न मां त्वमवजानीषे दुःखितामवमानिताम्।&lt;br&gt;&#xA;वृक्षस्यावज्ञया ब्रह्मंश्छिद्यन्ते वृक्षजीविनः ॥ 7.58.20 ॥&lt;br&gt;&#xA;अवज्ञया च राजर्षिः परिभूय च भार्गव।&lt;br&gt;&#xA;मय्यवज्ञां प्रयुङ्क्ते हि न च मां बहु मन्यते ॥ 7.58.21 ॥&lt;br&gt;&#xA;तस्यास्तद्वचनं श्रुत्वा कोपेनाभिपरिप्लुतः।&lt;br&gt;&#xA;व्याहर्तुमुपचक्राम भार्गवो नहुषात्मजम् ॥ 7.58.22 ॥&lt;br&gt;&#xA;यस्मान्मामवजानीषे नाहुष त्वं दुरात्मवान्।&lt;br&gt;&#xA;जरया परया जीर्णः शैथिल्यमुपयास्यसि ॥ 7.58.23 ॥&lt;br&gt;&#xA;एवमुक्त्वा दुहितरं समाश्वास्य च भार्गवः।&lt;br&gt;&#xA;पुनर्जगाम ब्रह्मर्षिर्भवनं स्वं महायशाः ॥ 7.58.24 ॥&lt;br&gt;&#xA;स एवमुक्त्वा द्विजपुङ्गवाग्र्यः सुतां समाश्वास्य च देवयानीम्।&lt;br&gt;&#xA;पुनर्ययौ सूर्यसमानतेजा दत्त्वा च शापं नहुषात्मजाय ॥ 7.58.25 ॥&lt;/p&gt;</description>
    </item>
    <item>
      <title>०५९ जरा-यौवनानुभूती</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/06_rAja-shIlam/03_yayAtiH/059_jarA-yauvanAnubhUtI/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/06_rAja-shIlam/03_yayAtiH/059_jarA-yauvanAnubhUtI/</guid>
      <description>&lt;p&gt;श्रुत्वा तूशनसं क्रुद्धं तदाऽऽर्तो नहुषात्मजः।&lt;br&gt;&#xA;जरां परमिकां प्राप्य यदुं वचनमब्रवीत् ॥ 7.59.1 ॥&lt;br&gt;&#xA;यदो त्वमसि धर्मज्ञो मदर्थं प्रतिगृह्यताम्।&lt;br&gt;&#xA;जरां परमिकां पुत्र भोगै रंस्ये महायशः ॥ 7.59.2 ॥&lt;br&gt;&#xA;न तावत्कृतकृत्योऽस्मि विषयेषु नरर्षभ।&lt;br&gt;&#xA;अनुभूय तदा कामं ततः प्राप्स्याम्यहं जराम् ॥ 7.59.3 ॥&lt;br&gt;&#xA;यदुस्तद्वचनं श्रुत्वा प्रत्युवाच नरर्षभम्।&lt;br&gt;&#xA;पुत्रस्ते दयितः पूरुः प्रतिगृह्णातु वै जराम् ॥ 7.59.4 ॥&lt;br&gt;&#xA;बहिष्कृतोऽहमर्थेषु सन्निकर्षाच्च पार्थिव।&lt;br&gt;&#xA;प्रतिगृह्णातु वै राजन् क सहाश्नाति भोजनम् ॥ 7.59.5 ॥&lt;br&gt;&#xA;तस्य तद्वचनं श्रुत्वा राजा पूरुमथाब्रवीत्।&lt;br&gt;&#xA;इयं जरा महाबाहो मदर्थं प्रतिगृह्यताम् ॥ 7.59.6 ॥&lt;br&gt;&#xA;नाहुषेणैवमुक्तस्तु पूरुः प्राञ्जलिरब्रवीत्।&lt;br&gt;&#xA;धन्योऽस्म्यनुगृहीतोऽस्मि शासनेऽस्मि तव स्थितः ॥ 7.59.7 ॥&lt;br&gt;&#xA;पूरोर्वचनमाज्ञाय नाहुषः परया मुदा।&lt;br&gt;&#xA;प्रहर्षमतुलं लेभे जरां सङ्क्रामयच्च ताम् ॥ 7.59.8 ॥&lt;br&gt;&#xA;ततः स राजा तरुणः प्राप्य यज्ञान्सहस्रशः।&lt;br&gt;&#xA;बहुवर्षसहस्राणि पालयामास मेदिनीम् ॥ 7.59.9 ॥&lt;br&gt;&#xA;अथ दीर्घस्य कालस्य राजा पूरुमथाब्रवीत्।&lt;br&gt;&#xA;आनयस्व जरां पुत्र न्यासं निर्यातयस्व मे ॥ 7.59.10 ॥&lt;br&gt;&#xA;न्यासभूता मया पुत्र त्वयि सङ्क्रामिता जरा।&lt;br&gt;&#xA;तस्मात्प्रतिग्रहीष्यामि तां जरां मा व्यथां कृथाः ॥ 7.59.11 ॥&lt;br&gt;&#xA;प्रीतश्चास्मि महाबाहो शासनस्य प्रतिग्रहात्।&lt;br&gt;&#xA;त्वां चाहमभिषेक्ष्यामि प्रीतियुक्तो नराधिपम् ॥ 7.59.12 ॥&lt;br&gt;&#xA;एवमुक्त्वा सुतं पूरुं ययातिर्नहुषात्मजः।&lt;br&gt;&#xA;देवयानीसुतं क्रुद्धो राजा वाक्यमुवाच ह ॥ 7.59.13 ॥&lt;br&gt;&#xA;राक्षसस्त्वं मया जातः पुत्ररूपो दुरासदः।&lt;br&gt;&#xA;प्रतिहंसि ममाज्ञां यत् प्रजार्थे विफलो भव ॥ 7.59.14 ॥&lt;br&gt;&#xA;पितरं गुरुभूतं मां यस्मात्त्वमवमन्यसे।&lt;br&gt;&#xA;राक्षसान्यातुधानांस्त्वं जनयिष्यसि दारुणान् ॥ 7.59.15 ॥&lt;br&gt;&#xA;न तु सोमकुलोत्पन्ने वंशे स्थास्यति दुर्मतेः।&lt;br&gt;&#xA;वंशोऽपि भवतस्तुल्यो दुर्विनीतो भविष्यति ॥ 7.59.16 ॥&lt;br&gt;&#xA;तमेवमुक्त्वा राजर्षिः पूरुं राज्यविवर्धनम्।&lt;br&gt;&#xA;अभिषेकेण सम्पूज्य आश्रमं प्रविवेश ह ॥ 7.59.17 ॥&lt;br&gt;&#xA;ततः कालेन महता दिष्टान्तमुपजग्मिवान्।&lt;br&gt;&#xA;त्रिदिवं सङ्गतो राजा ययातिर्नहुषात्मजः ॥ 7.59.18 ॥&lt;br&gt;&#xA;पूरुश्चकार तद्राज्यं धर्मेण महता वृतः।&lt;br&gt;&#xA;प्रतिष्ठाने पुरवरे काशिराज्ये महायशाः ॥ 7.59.19 ॥&lt;br&gt;&#xA;यदुस्तु जनयामास यातुधानान्सहस्रशः।&lt;br&gt;&#xA;पुरे क्रौञ्चवने दुर्गे राजवंशबहिष्कृतः ॥ 7.59.20 ॥&lt;br&gt;&#xA;एष तूशनसा मुक्तः शापोत्सर्गो ययातिना।&lt;br&gt;&#xA;धारितः क्षत्रधर्मेण यन्निमिश्च न चक्षमे ॥ 7.59.21 ॥&lt;br&gt;&#xA;एतत्ते सर्वमाख्यातं दर्शनं सर्वकारिणाम्।&lt;br&gt;&#xA;अनुवर्तामहे सौम्य दोषो न स्याद्यथा नृगे ॥ 7.59.22 ॥&lt;br&gt;&#xA;इति कथयति रामे चन्द्रतुल्यानने च प्रविरलतरतारं व्योम जज्ञे तदानीम्।&lt;br&gt;&#xA;अरुणकिरणरक्ता दिग्बभौ चैव पूर्वा कुसुमरसविमुक्तं वस्त्रमाकुण्ठितेव ॥ 7.59.23 ॥&lt;/p&gt;</description>
    </item>
  </channel>
</rss>
