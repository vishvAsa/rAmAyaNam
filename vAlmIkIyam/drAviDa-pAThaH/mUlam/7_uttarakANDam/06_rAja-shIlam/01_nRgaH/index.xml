<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ नृगः on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/06_rAja-shIlam/01_nRgaH/</link>
    <description>Recent content in &#43;०१ नृगः on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/06_rAja-shIlam/01_nRgaH/index.xml" rel="self" type="application/rss+xml" />
    <item>
      <title>०५३ कार्यार्थि-प्रतीक्षा-चोदना</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/06_rAja-shIlam/01_nRgaH/053_kAryArthi-pratIxA-chodanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/06_rAja-shIlam/01_nRgaH/053_kAryArthi-pratIxA-chodanA/</guid>
      <description>&lt;p&gt;लक्ष्मणस्य तु तद्वाक्यं निशम्य परमाद्भुतम्।&lt;br&gt;&#xA;सुप्रीतश्चाभवद्रामो वाक्यमेतदुवाच ह ॥ 7.53.1 ॥&lt;br&gt;&#xA;दुर्लभस्त्वीदृशो बन्धुरस्मिन्काले विशेषतः।&lt;br&gt;&#xA;यादृशस्त्वं महाबुद्धेर्मम सौम्य मनोऽनुगः ॥ 7.53.2 ॥&lt;br&gt;&#xA;यच्च मे हृदये किञ्चिद्वर्तते शुभलक्षण।&lt;br&gt;&#xA;तन्निशामय च श्रुत्वा कुरुष्व वचनं मम ॥ 7.53.3 ॥&lt;br&gt;&#xA;चत्वारो दिवसाः सौम्य कार्यं पौरजनस्य वै।&lt;br&gt;&#xA;अकुर्वाणस्य सौमित्रे तन्मे मर्माणि कृन्तति ॥ 7.53.4 ॥&lt;br&gt;&#xA;आहूयन्तां प्रकृतयः पुरोधा मन्त्रिणस्तथा।&lt;br&gt;&#xA;कार्यार्थिनश्च पुरुषाः स्त्रियश्च पुरुषर्षभ ॥ 7.53.5 ॥&lt;br&gt;&#xA;पौरकार्याणि यो राजा न करोति दिने दिने।&lt;br&gt;&#xA;संवृते नरके घोरे पतितो नात्र संशयः ॥ 7.53.6 ॥&lt;br&gt;&#xA;श्रूयते हि पुरा राजा नृगो नाम महायशाः।&lt;br&gt;&#xA;बभूव पृथिवीपालो ब्रह्मण्यः सत्यवाक् शुचिः ॥ 7.53.7 ॥&lt;br&gt;&#xA;स कदाचिद्गवां कोटीः सवत्साः स्वर्णभूषिताः।&lt;br&gt;&#xA;नृदेवो भूमिदेवेभ्यः पुष्करेषु ददौ नृपः ॥ 7.53.8 ॥&lt;br&gt;&#xA;ततः सङ्गाद्गता धेनुः सवत्सा स्पर्शिताऽनघ।&lt;br&gt;&#xA;ब्राह्मणस्याहिताग्नेश्च दरिद्रस्योञ्छवर्तिनः ॥ 7.53.9 ॥&lt;br&gt;&#xA;स नष्टां गां क्षुधार्तो वै अन्विषंस्तत्र तत्र च।&lt;br&gt;&#xA;नापश्यत्सर्वराज्येषु संवत्सरगणान्बहून् ॥ 7.53.10 ॥&lt;br&gt;&#xA;ततः कनखलं गत्वा जीर्णवत्सां निरामयाम्।&lt;br&gt;&#xA;ददर्श गां स्वकां धेनुं ब्राह्मणस्य निवेशने ॥ 7.53.11 ॥&lt;br&gt;&#xA;अथ तां नामधेयेन स्वकेनोवाच स द्विजः।&lt;br&gt;&#xA;आगच्छ शबलेत्येवं सा तु शुश्राव गौः स्वरम् ॥ 7.53.12 ॥&lt;br&gt;&#xA;तस्य तं स्वरमाज्ञाय क्षुधार्तस्य द्विजस्य वै।&lt;br&gt;&#xA;अन्वगात्पृष्ठतः सा गौर्गच्छन्तं पावकोपमम् ॥ 7.53.13 ॥&lt;br&gt;&#xA;योऽपि पालयते विप्रः सोऽपि गामन्वगाद्द्रुतम्।&lt;br&gt;&#xA;गत्वा तमृषिमाचष्ट मम गौरिति सत्वरम् ॥ 7.53.14 ॥&lt;br&gt;&#xA;स्पर्शिता राजसिंहेन मम दत्ता नृगेण ह।&lt;br&gt;&#xA;तयोर्ब्राह्मणयोर्वादो महानासीद्विपश्चितोः ॥ 7.53.15 ॥&lt;br&gt;&#xA;विवदन्तौ ततोऽन्योन्यं दातारमभिजग्मतुः।&lt;br&gt;&#xA;तौ राजभवनद्वारि न प्राप्तौ नृगशासनम् ॥ 7.53.16 ॥&lt;br&gt;&#xA;ऊचतुश्च महात्मानौ तावुभौ द्विजसत्तमौ।&lt;br&gt;&#xA;क्रुद्धौ परमसम्प्राप्तौ वाक्यं घोराभिसंहितम् ॥ 7.53.17 ॥&lt;br&gt;&#xA;अर्थिनां कार्यसिद्ध्यर्थं यस्मात्त्वं नैषि दर्शनम्।&lt;br&gt;&#xA;अदृश्यः सर्वभूतानां कृकलासो भविष्यसि ॥ 7.53.18 ॥&lt;br&gt;&#xA;बहुवर्षसहस्राणि बहुवर्षशतानि च।&lt;br&gt;&#xA;श्वभ्रेऽस्मिन् कृकलासो वै दीर्घकालं वसिष्यसि ॥ 7.53.19 ॥&lt;br&gt;&#xA;उत्पत्स्यते हि लोकेऽस्मिन्यदूनां कीर्तिवर्धनः।&lt;br&gt;&#xA;वासुदेव इति ख्यातो विष्णुः पुरुषविग्रहः ॥ 7.53.20 ॥&lt;br&gt;&#xA;स ते मोक्षयिता राजंस्तस्माच्छापाद्भविष्यसि।&lt;br&gt;&#xA;कृता च तेन कालेन निष्कृतिस्ते भविष्यति ॥ 7.53.21 ॥&lt;br&gt;&#xA;भारावतरणार्थं हि नरनारायणावुभौ।&lt;br&gt;&#xA;उत्पत्स्येते महावीर्यौ कलौ युग उपस्थिते ॥ 7.53.22 ॥&lt;br&gt;&#xA;एवं तौ शापमुत्सृज्य ब्राह्मणौ विगतज्वरौ।&lt;br&gt;&#xA;तां गां हि दुर्बलां वृद्धां ददतुर्ब्राह्मणाय वै ॥ 7.53.23 ॥&lt;br&gt;&#xA;एवं स राजा तं शापमुपभुङ्क्ते सुदारुणम् ॥ 7.53.24 ॥&lt;br&gt;&#xA;कार्यार्थिनां विमर्दो हि राज्ञां दोषाय कल्पते।&lt;br&gt;&#xA;तच्छीघ्रं दर्शनं मह्यमभिवर्तन्तु कार्यिणः ॥ 7.53.25 ॥&lt;br&gt;&#xA;सुकृतस्य हि कार्यस्य फलं नापैति पार्थिवः।&lt;br&gt;&#xA;तस्माद्गच्छ प्रतीक्षस्व सौमित्रे कार्यवाञ्जनः ॥ 7.53.26 ॥&lt;/p&gt;</description>
    </item>
    <item>
      <title>०५४ राज्य-त्यागः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/06_rAja-shIlam/01_nRgaH/054_rAjya-tyAgaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/06_rAja-shIlam/01_nRgaH/054_rAjya-tyAgaH/</guid>
      <description>&lt;p&gt;रामस्य भाषितं श्रुत्वा लक्ष्मणः परमार्थवित्।&lt;br&gt;&#xA;उवाच प्राञ्जलिर्वाक्यं राघवं दीप्ततेजसम् ॥ 7.54.1 ॥&lt;br&gt;&#xA;अल्पापराधे काकुत्स्थ द्विजाभ्यां शाप ईदृशः।&lt;br&gt;&#xA;महान्नृगस्य राजर्षेर्यमदण्ड इवापरः ॥ 7.54.2 ॥&lt;br&gt;&#xA;श्रुत्वा तु पापसंयुक्तमात्मानं पुरषर्षभ।&lt;br&gt;&#xA;किमुवाच नृगो राजा द्विजौ क्रोधसमन्वितौ ॥ 7.54.3 ॥&lt;br&gt;&#xA;लक्ष्मणेनैवमुक्तस्तु राघवः पुनरब्रवीत्।&lt;br&gt;&#xA;शृणु सौम्य यथा पूर्वं स राजा शापविक्षतः ॥ 7.54.4 ॥&lt;br&gt;&#xA;अथाध्वनि गतौ विप्रौ विज्ञाय स नृगस्तदा।&lt;br&gt;&#xA;आहूय मन्त्रिणः सर्वान्नैगमान्सपुरोधसः ॥ 7.54.5 ॥&lt;br&gt;&#xA;तानुवाच नृगो राजा सर्वाश्च प्रकृतीस्तथा।&lt;br&gt;&#xA;दुःखेन सुसमाविष्टः श्रूयतां मे समाहितैः ॥ 7.54.6 ॥&lt;br&gt;&#xA;नारदः पर्वतश्चैव मम दत्त्वा महद्भयम्।&lt;br&gt;&#xA;गतौ त्रिभुवनं भद्रौ वायुभूतावनिन्दितौ ॥ 7.54.7 ॥&lt;br&gt;&#xA;श्वभ्रं च यत्सुखस्पर्शं क्रियतां शिल्पिभिर्मम।&lt;br&gt;&#xA;यत्राहं सङ्क्षयिष्यामि शापं ब्राह्मणनिःसृतम् ॥ 7.54.8 ॥&lt;br&gt;&#xA;वर्षघ्नमेकं श्वभ्रं तु हिमघ्नमपरं तथा।&lt;br&gt;&#xA;ग्रीष्मघ्नं तु सुखस्पर्शमेकं कुर्वन्तु शिल्पिनः ॥ 7.54.9 ॥&lt;br&gt;&#xA;फलवन्तश्च ये वृक्षाः पुष्पवत्यश्च या लताः।&lt;br&gt;&#xA;विरोप्यन्तां बहुविधाश्छायावन्तश्च गुल्मिनः ॥ 7.54.10 ॥&lt;br&gt;&#xA;क्रियतां रमणीयं च श्वभ्राणां सर्वतोदिशम्।&lt;br&gt;&#xA;सुखमत्र वसिष्यामि यावत्कालस्य पर्ययः ॥ 7.54.11 ॥&lt;br&gt;&#xA;पुष्पाणि च सुगन्धीनि क्रियतां तेषु नित्यशः।&lt;br&gt;&#xA;परिवार्य यथा मे स्युरध्यर्धं योजनं तथा ॥ 7.54.12 ॥&lt;br&gt;&#xA;एवं कृत्वा विधानं स सन्दिदेश वसं तदा।&lt;br&gt;&#xA;धर्मनित्यः प्रजाः पुत्र क्षत्रधर्मेण पालय ॥ 7.54.13 ॥&lt;br&gt;&#xA;प्रत्यक्षं ते यथा शापो द्विजाभ्यां मयि पातितः।&lt;br&gt;&#xA;नरश्रेष्ठ सरोषाभ्यामपराधेऽपि तादृशे ॥ 7.54.14 ॥&lt;br&gt;&#xA;मा कृथास्तनुसन्तापं मत्कृतेऽपि नरर्षभ।&lt;br&gt;&#xA;कृतान्तः कुशलः पुत्र येनास्मि व्यसनीकृतः ॥ 7.54.15 ॥&lt;br&gt;&#xA;प्राप्तव्यान्येव प्राप्नोति गन्तव्यान्येव गच्छति।&lt;br&gt;&#xA;लब्धव्यान्येव लभते दुःखानि च सुखानि च ॥ 7.54.16 ॥&lt;br&gt;&#xA;पूर्वे जात्यन्तरे वत्स मा विषादं कुरुष्व ह ॥ 7.54.17 ॥&lt;br&gt;&#xA;एवमुक्त्वा नृपस्तत्र सुतं राजा महायशाः।&lt;br&gt;&#xA;श्वभ्रं जगाम सुकृतं वासाय पुरुषर्षभ ॥ 7.54.18 ॥&lt;br&gt;&#xA;एवं प्रविश्यैव नृपस्तदानीं श्वभ्रं महारत्नविभूषितं तत्।&lt;br&gt;&#xA;सम्पादयामास तदा महात्मा शापं द्विजाभ्यां हि रुषा विमुक्तम् ॥ 7.54.19 ॥&lt;/p&gt;</description>
    </item>
  </channel>
</rss>
