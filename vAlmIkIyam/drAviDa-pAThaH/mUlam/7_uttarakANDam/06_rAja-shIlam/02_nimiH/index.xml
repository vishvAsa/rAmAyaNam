<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२ निमिः on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/06_rAja-shIlam/02_nimiH/</link>
    <description>Recent content in &#43;०२ निमिः on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/06_rAja-shIlam/02_nimiH/index.xml" rel="self" type="application/rss+xml" />
    <item>
      <title>०५५ निमि-वसिष्ठ-शापौ</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/06_rAja-shIlam/02_nimiH/055_nimi-vasiShTha-shApau/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/06_rAja-shIlam/02_nimiH/055_nimi-vasiShTha-shApau/</guid>
      <description>&lt;p&gt;एष ते नृगशापस्य विस्तरोऽभिहितो मया।&lt;br&gt;&#xA;यद्यस्ति श्रवणे श्रद्धा शृणुष्वेहापरां कथाम् ॥ 7.55.1 ॥&lt;br&gt;&#xA;एवमुक्तस्तु रामेण सौमित्रिः पुनरब्रवीत्।&lt;br&gt;&#xA;तृप्तिराश्चर्यभूतानां कथानां नास्ति मे नृप ॥ 7.55.2 ॥&lt;br&gt;&#xA;लक्ष्मणेनैवमुक्तस्तु राम इक्ष्वाकुनन्दनः।&lt;br&gt;&#xA;कथां परमधर्मिष्ठां व्याहर्तुमुपचक्रमे ॥ 7.55.3 ॥&lt;br&gt;&#xA;आसीद्राजा निमिर्नाम इक्ष्वाकूणां महात्मनाम्।&lt;br&gt;&#xA;पुत्रो द्वादशमो वीर्ये धर्मे च परिनिष्ठितः ॥ 7.55.4 ॥&lt;br&gt;&#xA;स राजा वीर्यसम्पन्नः पुरं देवपुरोपमम्।&lt;br&gt;&#xA;निवेशयामास तदा अभ्याशे गौतमस्य तु ॥ 7.55.5 ॥&lt;br&gt;&#xA;पुरस्य सुकृतं नाम वैजयन्तमिति श्रुतम्।&lt;br&gt;&#xA;निवेशं यत्र राजर्षिर्निमिश्चक्रे महायशाः ॥ 7.55.6 ॥&lt;br&gt;&#xA;तस्य बुद्धिः समुत्पन्ना निवेश्य सुमहापुरम्।&lt;br&gt;&#xA;यजेयं दीर्घसत्रेण पितुः प्रह्लादयन्मनः ॥ 7.55.7 ॥&lt;br&gt;&#xA;ततः पितरमामन्त्र्य इक्ष्वाकुं हि मनोः सुतम्।&lt;br&gt;&#xA;वसिष्ठं वरयामास पूर्वं ब्रह्मर्षिसत्तमम् ॥ 7.55.8 ॥&lt;br&gt;&#xA;अनन्तरं स राजर्षिर्निमिरिक्ष्वाकुनन्दनः।&lt;br&gt;&#xA;अत्रिमङ्गिरसं चैव भृगुं चैव तपोधनम् ॥ 7.55.9 ॥&lt;br&gt;&#xA;तमुवाच वसिष्ठस्तु निमिं राजर्षिसत्तमम्।&lt;br&gt;&#xA;वृतोऽहं पूर्वमिन्द्रेण अन्तरं प्रतिपालय ॥ 7.55.10 ॥&lt;br&gt;&#xA;अनन्तरं महाविप्रो गौतमः प्रत्यपूरयत्।&lt;br&gt;&#xA;वसिष्ठोऽपि महातेजा इन्द्रयज्ञमथाकरोत् ॥ 7.55.11 ॥&lt;br&gt;&#xA;अयजद्धिमवत्पार्श्वे स्वपुरस्य समीपतः।&lt;br&gt;&#xA;पञ्चवर्षसहस्राणि राजा दीक्षामुपागमत् ॥ 7.55.12 ॥&lt;br&gt;&#xA;इन्द्रयज्ञावसाने तु वसिष्ठो भगवनृषिः।&lt;br&gt;&#xA;सकाशमागतो राज्ञो हौत्रं कर्तुमनिन्दितः ॥ 7.55.13 ॥&lt;br&gt;&#xA;तदन्तरमथापश्यद्गौतमेनाभिपूरितम्।&lt;br&gt;&#xA;कोपेन महताविष्टो वसिष्ठो ब्रह्मणः सुतः ॥ 7.55.14 ॥&lt;br&gt;&#xA;स राज्ञो दर्शनाकाङ्क्षी मुहूर्तं समुपाविशत्।&lt;br&gt;&#xA;तस्मिन्नहनि राजर्षिर्निद्रयाऽपहृतो भृशम् ॥ 7.55.15 ॥&lt;br&gt;&#xA;ततो मन्युर्वसिष्ठस्य प्रादुरासीन्महात्मनः।&lt;br&gt;&#xA;अदर्शनेन राजर्षेर्व्याहर्तुमुपचक्रमे ॥ 7.55.16 ॥&lt;br&gt;&#xA;यस्मात्त्वमन्यं वृतवान्मामवज्ञाय पार्थिव।&lt;br&gt;&#xA;चेतनेन विनाभूतो देहस्तव भविष्यति ॥ 7.55.17 ॥&lt;br&gt;&#xA;ततः प्रबुद्धो राजर्षिः श्रुत्वा शापमुदाहृतम्।&lt;br&gt;&#xA;ब्रह्मयोनिमथोवाच संरम्भात् क्रोधमूर्च्छितः ॥ 7.55.18 ॥&lt;br&gt;&#xA;अजानतः शयानस्य क्रोधेन कलुषीकृतः।&lt;br&gt;&#xA;मुक्तवान्मयि शापाग्निं यमदण्डमिवापरम् ॥ 7.55.19 ॥&lt;br&gt;&#xA;तस्मात्तवापि ब्रह्मर्षे चेतनेन विना कृतः।&lt;br&gt;&#xA;देहः सुरुचिरप्रख्यो भविष्यति न संशयः ॥ 7.55.20 ॥&lt;br&gt;&#xA;इति रोषवशादुभौ तदानीमन्योन्यं शपितौ नृपद्विजेन्द्रौ।&lt;br&gt;&#xA;सहसैव बभूवतुर्विदेहौ तत्तुल्याधिगतप्रभाववन्तौ ॥ 7.55.21 ॥&lt;/p&gt;</description>
    </item>
    <item>
      <title>०५६ मित्रा-वरुणोर्ह्वशी-कामाः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/06_rAja-shIlam/02_nimiH/056_mitrA-varuNorhvashI-kAmAH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/06_rAja-shIlam/02_nimiH/056_mitrA-varuNorhvashI-kAmAH/</guid>
      <description>&lt;p&gt;रामस्य भाषितं श्रुत्वा लक्ष्मणः परवीरहा।&lt;br&gt;&#xA;उवाच प्राञ्जलिर्वाक्यं राघवं दीप्ततेजसम् ॥ 7.56.1 ॥&lt;br&gt;&#xA;निक्षिप्तदेहौ काकुत्स्य कथं तौ द्विजपार्थिवौ।&lt;br&gt;&#xA;पुनर्देहेन संयोगं जग्मतुर्देवसम्मतौ ॥ 7.56.2 ॥&lt;br&gt;&#xA;लक्ष्मणेनैवमुक्तस्तु रामश्चेक्ष्वाकुनन्दनः।&lt;br&gt;&#xA;प्रत्युवाच महातेजा लक्ष्मणं पुरुषर्षभः ॥ 7.56.3 ॥&lt;br&gt;&#xA;तौ परस्परशापेन देहावुत्सृज्य धार्मिकौ।&lt;br&gt;&#xA;अभूतां नृपविप्रर्षी वायुभूतौ तपोधनौ ॥ 7.56.4 ॥&lt;br&gt;&#xA;अशरीरः शरीरस्य कृतेऽन्यस्य महामुनिः।&lt;br&gt;&#xA;वसिष्ठः सुमहातेजा जगाम पितुरन्तिकम् ॥ 7.56.5 ॥&lt;br&gt;&#xA;सोऽभिवाद्य ततः पादौ देवदेवस्य धर्मवित्।&lt;br&gt;&#xA;पितामहमथोवाच वायुभूत इदं वचः ॥ 7.56.6 ॥&lt;br&gt;&#xA;भगवन्निमिशापेन विदेहत्वमुपागमम्।&lt;br&gt;&#xA;लोकनाथ महादेव अण्डजोऽपि त्वमब्जजः ॥ 7.56.7 ॥&lt;br&gt;&#xA;लुप्यन्ते सर्वकार्यणि हीनदेहस्य वै प्रभो।&lt;br&gt;&#xA;देहस्यान्यस्य सद्भावे प्रसादं कर्तुमर्हसि ॥ 7.56.8 ॥&lt;br&gt;&#xA;तमुवाच ततो ब्रह्मा स्वयम्भूरमितप्रभः।&lt;br&gt;&#xA;मित्रावरुणजं तेज प्रविश त्वं महायशः ॥ 7.56.9 ॥&lt;br&gt;&#xA;अयोनिजस्त्वं भविता तत्रापि द्विजसत्तम।&lt;br&gt;&#xA;धर्मेण महता युक्तः पुनरेष्यसि मे वशम् ॥ 7.56.10 ॥&lt;br&gt;&#xA;एवमुक्तस्तु देवेन चाभिवाद्य प्रदक्षिणम्।&lt;br&gt;&#xA;कृत्वा पितामहं तूर्णं प्रययौ वरुणालयम् ॥ 7.56.11 ॥&lt;br&gt;&#xA;तमेव कालं मित्रोऽपि वरुणत्वमकारयत्।&lt;br&gt;&#xA;क्षीरोदेन सहोपेतः पूज्यमानः सुरोत्तमैः ॥ 7.56.12 ॥&lt;br&gt;&#xA;एतस्मिन्नेव काले तु उर्वशी परमाप्सराः।&lt;br&gt;&#xA;यदृच्छया तमुद्देशमाययौ सखिभिर्वृता ॥ 7.56.13 ॥&lt;br&gt;&#xA;तां दृष्ट्वा रूपसम्पन्नां क्रीडन्तीं वरुणालये।&lt;br&gt;&#xA;आविशत्परमो हर्षो वरुणं चोर्वशीकृते ॥ 7.56.14 ॥&lt;br&gt;&#xA;स तां पद्मपलाशाक्षीं पूर्णचन्द्रनिभाननाम्।&lt;br&gt;&#xA;वरुणो वरयामास मैथुनायाप्सरोवराम् ॥ 7.56.15 ॥&lt;br&gt;&#xA;प्रत्युवाच ततः सा तु वरुणं प्राञ्जलिः स्थिता।&lt;br&gt;&#xA;मित्रेणाहं वृता साक्षात्पूर्वमेव सुरेश्वर ॥ 7.56.16 ॥&lt;br&gt;&#xA;वरुणस्त्वब्रवीद्वाक्यं कन्दर्पशरपीडितः।&lt;br&gt;&#xA;इदं तेजः समुत्स्रक्ष्ये कुम्भेऽस्मिन्देवनिर्मिते ॥ 7.56.17 ॥&lt;br&gt;&#xA;एवमुत्सृज्य सुश्रोणि त्वय्यहं वरवर्णिनि।&lt;br&gt;&#xA;कृतकामो भविष्यामि यदि नेच्छसि सङ्गमम् ॥ 7.56.18 ॥&lt;br&gt;&#xA;तस्य तल्लोकपालस्य वरुणस्य सुभाषितम्।&lt;br&gt;&#xA;उर्वशी परमप्रीता श्रुत्वा वाक्यमुवाच ह ॥ 7.56.19 ॥&lt;br&gt;&#xA;काममेतद्भवत्वेवं हृदयं मे त्वयि स्थितम्।&lt;br&gt;&#xA;भावश्चाप्यधिकस्तुभ्यं देहो मित्रस्य तु प्रभो ॥ 7.56.20 ॥&lt;br&gt;&#xA;उर्वश्या एवमुक्तस्तु रेतस्तन्महदद्भुतम्।&lt;br&gt;&#xA;ज्वलदग्निशिखाप्रख्यं तस्मिन्कुम्भे ह्यपासृजत् ॥ 7.56.21 ॥&lt;br&gt;&#xA;उर्वशी त्वगमत्तत्र मित्रो वै यत्र देवता।&lt;br&gt;&#xA;तां तु मित्रः सुसङ्क्रम्य उर्वशीमिदमब्रवीत् ॥ 7.56.22 ॥&lt;br&gt;&#xA;मया निमन्त्रिता पूर्वं कस्मात्त्वमवसर्जिता।&lt;br&gt;&#xA;पतिमन्यं वृतवती तस्मात्त्वं दुष्टचारिणी ॥ 7.56.23 ॥&lt;br&gt;&#xA;अनेन दुष्कृतेन त्वं मत्क्रोधकलुषीकृता।&lt;br&gt;&#xA;मनुष्यलोकमास्थाय कञ्चित्कालं निवत्स्यसि ॥ 7.56.24 ॥&lt;br&gt;&#xA;बुधस्य पुत्रो राजर्षिः काशीराजः पुरूरवाः।&lt;br&gt;&#xA;तमद्य गच्छ दुर्बुद्धे स ते भर्ता भविष्यति ॥ 7.56.25 ॥&lt;br&gt;&#xA;ततः सा शापदोषेण पुरूरवसमभ्यगात्।&lt;br&gt;&#xA;प्रतियाते पुरूरवं बुधस्यात्मजमौरसम् ॥ 7.56.26 ॥&lt;br&gt;&#xA;तस्य जज्ञे ततः श्रीमानायुः पुत्रो महाबलः।&lt;br&gt;&#xA;नहुषो यस्य पुत्रस्तु बभूवेन्द्रसमद्युतिः ॥ 7.56.27 ॥&lt;br&gt;&#xA;वज्रमुत्सृज्य वृत्राय भ्रान्तेऽथ त्रिदिवेश्वरे।&lt;br&gt;&#xA;शतं वर्षसहस्राणि येनेन्द्रत्वं प्रशासितम् ॥ 7.56.28 ॥&lt;br&gt;&#xA;सा तेन शापेन जगाम भूमिं तदोर्वशी चारुदती सुनेत्रा।&lt;br&gt;&#xA;बहूनि वर्षाण्यवसच्च सुभ्रूः शापक्षयादिन्द्रसदो ययौ च ॥ 7.56.29 ॥&lt;/p&gt;</description>
    </item>
    <item>
      <title>०५७ निमि-वसिष्ठ-देह-प्राप्तिः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/06_rAja-shIlam/02_nimiH/057_nimi-vasiShTha-deha-prAptiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/06_rAja-shIlam/02_nimiH/057_nimi-vasiShTha-deha-prAptiH/</guid>
      <description>&lt;p&gt;तां श्रुत्वा दिव्यसङ्काशां कथामद्भुतदर्शनाम्।&lt;br&gt;&#xA;लक्ष्मणः परमप्रीतो राघवं वाक्यमब्रवीत् ॥ 7.57.1 ॥&lt;br&gt;&#xA;निक्षिप्तदेहौ काकुत्स्थ कथं तौ द्विजपार्थिवौ।&lt;br&gt;&#xA;पुनर्देहेन संयोगं जग्मुर्देवसम्मतौ ॥ 7.57.2 ॥&lt;br&gt;&#xA;तस्य तद्भाषितं श्रुत्वा रामः सत्यपराक्रमः।&lt;br&gt;&#xA;तां कथां कथयामास वसिष्ठस्य महात्मनः ॥ 7.57.3 ॥&lt;br&gt;&#xA;यस्तु कुम्भो रघुश्रेष्ठ तेजःपूर्णो महात्मनोः।&lt;br&gt;&#xA;तस्मिंस्तेजोमयौ विप्रौ सम्भूतावृषिसत्तमौ ॥ 7.57.4 ॥&lt;br&gt;&#xA;पूर्वं समभवत्तत्र ह्यगस्त्यो भगवानृषिः।&lt;br&gt;&#xA;नाहं सुतस्तवेत्युक्त्वा मित्रं तस्मादपाक्रमत् ॥ 7.57.5 ॥&lt;br&gt;&#xA;तद्धि तेजस्तु मित्रस्य उर्वस्याः पूर्वमाहितम्।&lt;br&gt;&#xA;तस्मिन्समभवत्कुम्भे तत्तेजो यत्र वारुणम् ॥ 7.57.6 ॥&lt;br&gt;&#xA;कस्यचित्त्वथ कालस्य मित्रावरुणसम्भवः।&lt;br&gt;&#xA;वसिष्ठस्तेजसा युक्तो जज्ञे इक्ष्वाकुदैवतम् ॥ 7.57.7 ॥&lt;br&gt;&#xA;तमिक्ष्वाकुर्महातेजा जातमात्रमनिन्दितम्।&lt;br&gt;&#xA;वव्रे पुरोधसं सौम्य वंशस्यास्य भवाय नः ॥ 7.57.8 ॥&lt;br&gt;&#xA;एवं त्वपूर्वदेहस्य वसिष्ठस्य महात्मनः।&lt;br&gt;&#xA;कथितो निर्गमः सौम्य निमेः शृणु यथाऽभवत् ॥ 7.57.9 ॥&lt;br&gt;&#xA;दृष्ट्वा विदेहं राजानमृषयः सर्व एव ते।&lt;br&gt;&#xA;तं च ते योजयामासुर्यागदीक्षां मनीषिणः ॥ 7.57.10 ॥&lt;br&gt;&#xA;तं च देहं नरेन्द्रस्य रक्षन्ति स्म द्विजोत्तमाः।&lt;br&gt;&#xA;गन्धैर्माल्यैश्च वस्त्रैश्च पौरभृत्यसमन्विताः ॥ 7.57.11 ॥&lt;br&gt;&#xA;ततो यज्ञे समाप्ते तु भृगुस्तत्रेदमब्रवीत्।&lt;br&gt;&#xA;आनयिष्यामि ते चेतस्तुष्टोऽस्मि तव पार्थिव ॥ 7.57.12 ॥&lt;br&gt;&#xA;सुप्रीताश्च सुराः सर्वे निमेश्चेतस्तथाब्रुवन्।&lt;br&gt;&#xA;वरं वरय राजर्षे क्व ते चेतो निरूप्यताम् ॥ 7.57.13 ॥&lt;br&gt;&#xA;एवमुक्तः सुरैः सर्वैर्निमेश्चेतस्तदाब्रवीत्।&lt;br&gt;&#xA;नेत्रेषु सर्वभूतानां वसेयं सुरसत्तमाः ॥ 7.57.14 ॥&lt;br&gt;&#xA;बाढमित्येव विबुधा निमेश्चेतस्तदाऽब्रुवन्।&lt;br&gt;&#xA;नेत्रेषु सर्वभूतानां वायुभूतश्चरिष्यसि ॥ 7.57.15 ॥&lt;br&gt;&#xA;त्वत्कृते च निमिष्यन्ति चक्षूंषि पृथिवीपते।&lt;br&gt;&#xA;वायुभूतेन चरता विश्रमार्थं मुहुर्मुहुः ॥ 7.57.16 ॥&lt;br&gt;&#xA;एवमुक्त्वा तु विबुधाः सर्वे जग्मुर्यथागतम्।&lt;br&gt;&#xA;ऋषयोऽपि महात्मानो निमेर्देहं समाहरन् ॥ 7.57.17 ॥&lt;br&gt;&#xA;अरणिं तत्र निक्षिप्य मथनं चक्रुरोजसा।&lt;br&gt;&#xA;मन्त्रहोमैर्महात्मानः पुत्रहेतोर्निमेस्तदा ॥ 7.57.18 ॥&lt;br&gt;&#xA;मथनान्मिथिरित्याहुर्जननाज्जनकोऽभवत्।&lt;br&gt;&#xA;यस्माद्विदेहात्सम्भूतो वैदेहस्तु ततः स्मृतः ॥ 7.57.19 ॥&lt;br&gt;&#xA;एवं विदेहराजश्च जनकः पूर्वकोऽभवत्।&lt;br&gt;&#xA;मिथिर्नाम महातेजास्तेनायं मैथिलोऽभवत् ॥ 7.57.20 ॥&lt;/p&gt;</description>
    </item>
  </channel>
</rss>
