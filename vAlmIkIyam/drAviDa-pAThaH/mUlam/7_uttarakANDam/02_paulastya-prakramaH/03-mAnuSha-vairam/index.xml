<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३-मानुष-वैरम् on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/03-mAnuSha-vairam/</link>
    <description>Recent content in &#43;०३-मानुष-वैरम् on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/03-mAnuSha-vairam/index.xml" rel="self" type="application/rss+xml" />
    <item>
      <title>०१७ वेदवती-शापः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/03-mAnuSha-vairam/017_vedavatI-shApaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/03-mAnuSha-vairam/017_vedavatI-shApaH/</guid>
      <description>&lt;p&gt;अथ राजन्महाबाहुर्विचरन्स महीतले।&lt;br&gt;&#xA;हिमवद्वनमासाद्य परिचक्राम रावणः ॥ 7.17.1 ॥&lt;br&gt;&#xA;तत्रापश्यत्स वै कन्यां कृष्णाजिनजटाधराम्।&lt;br&gt;&#xA;आर्षेण विधिना युक्तां दीप्यन्तीं देवतामिव ॥ 7.17.2 ॥&lt;br&gt;&#xA;स दृष्ट्वा रूपसम्पन्नां कन्यां तां सुमहाव्रताम्।&lt;br&gt;&#xA;काममोहपरीतात्मा पप्रच्छ प्रहसन्निव ॥ 7.17.3 ॥&lt;br&gt;&#xA;किमिदं वर्तसे भद्रे विरुद्धं यौवनस्य ते।&lt;br&gt;&#xA;नहि युक्ता तवैतस्य रूपस्यैव प्रति क्रिया ॥ 7.17.4 ॥&lt;br&gt;&#xA;रूपं तेऽनुपमं भीरु कामोन्मादकरं नृणाम्।&lt;br&gt;&#xA;न युक्तं तपसि स्थातुं निर्गतो ह्येष निर्णयः ॥ 7.17.5 ॥&lt;br&gt;&#xA;कस्यासि किमिदं भद्रे कश्च भर्ता वरानने।&lt;br&gt;&#xA;येन सम्भुज्यसे भीरु स नरः पुण्यभाग्भुवि ॥ 7.17.6 ॥&lt;br&gt;&#xA;पृच्छतः शंस मे सर्वं कस्य हेतोः परिश्रमः।&lt;br&gt;&#xA;एवमुक्ता तु सा कन्या रावणेन यशस्विनी ॥ 7.17.7 ॥&lt;br&gt;&#xA;कुशध्वजो मम पिता ब्रह्मर्षिरमितप्रभः।&lt;br&gt;&#xA;बृहस्पतिसुतः श्रीमान्बुद्ध्या तुल्यो बृहस्पतेः ॥ 7.17.8 ॥&lt;br&gt;&#xA;तस्याहं कुर्वतो नित्यं वेदाभ्यासं महात्मनः।&lt;br&gt;&#xA;सम्भूय वाङ्मयी कन्या नाम्ना वेदवती स्मृता ॥ 7.17.9 ॥&lt;br&gt;&#xA;ततो देवाः सगन्धर्वा यक्षराक्षसपन्नगाः।&lt;br&gt;&#xA;तेऽपि गत्वा हि पितरं वरणं रोचयन्ति मे ॥ 7.17.10 ॥&lt;br&gt;&#xA;न च मां स पिता तेभ्यो दत्तवान्राक्षसर्षभ।&lt;br&gt;&#xA;कारणं तद्वदिष्यामि निशाचर निशामय ॥ 7.17.11 ॥&lt;br&gt;&#xA;पितुस्तु मम जामाता विष्णुः किल सुरेश्वरः।&lt;br&gt;&#xA;अभिप्रेतस्त्रिलोकेशस्तस्मान्नान्यस्य मे पिता ॥ 7.17.12 ॥&lt;br&gt;&#xA;दातुमिच्छति तस्मै तु तच्छ्रुत्वा बलदर्पितः।&lt;br&gt;&#xA;दम्भुर्नाम ततो राजा दैत्यानां कुपितोऽभवत् ॥ 7.17.13 ॥&lt;br&gt;&#xA;तेन रात्रौ शयानो मे पिता पापेन हिंसितः ॥ 7.17.14 ॥&lt;br&gt;&#xA;ततो मे जननी दीना तच्छरीरं पितुर्मम।&lt;br&gt;&#xA;परिष्वज्य महाभागा प्रविष्टा हव्यवाहनम् ॥ 7.17.15 ॥&lt;br&gt;&#xA;ततो मनोरथं सत्यं पितुर्नारायणं प्रति।&lt;br&gt;&#xA;करोमीति तमेवाहं हृदयेन समुद्वहे ॥ 7.17.16 ॥&lt;br&gt;&#xA;इति प्रतिज्ञामारुह्य चरामि विपुलं तपः।&lt;br&gt;&#xA;एतत्ते सर्वमाख्यातं मया राक्षसपुङ्गव ॥ 7.17.17 ॥&lt;br&gt;&#xA;आश्रये नियमं घोरं नारायणपरीप्सया।&lt;br&gt;&#xA;विज्ञातस्त्वं हि मे राजन्गच्छ पौलस्त्यनन्दन ॥ 7.17.18 ॥&lt;br&gt;&#xA;जानामि तपसा सर्वं त्रैलोक्ये यद्धि वर्तते ॥ 7.17.19 ॥&lt;br&gt;&#xA;सोऽब्रवीद्रावणो भूयस्तां कन्यां सुमहाव्रताम्।&lt;br&gt;&#xA;अवरुह्य विमानाग्रात्कन्दर्पशरपीडितः ॥ 7.17.20 ॥&lt;br&gt;&#xA;अवलिप्ताऽसि सुश्रोणि यस्यास्ते मतिरीदृशी।&lt;br&gt;&#xA;वृद्धानां मृगशावाक्षि भ्राजते पुण्यसञ्चयः ॥ 7.17.21 ॥&lt;br&gt;&#xA;त्वं सर्वङ्गुणसम्पन्ना नार्हसे वक्तुमीदृशम्।&lt;br&gt;&#xA;त्रैलोक्यसुन्दरी भीरु यौवनं ते निवर्तते ॥ 7.17.22 ॥&lt;br&gt;&#xA;अहं लङ्कापतिर्भद्रे दशग्रीव इति श्रुतः।&lt;br&gt;&#xA;तस्य मे भव भार्या त्वं भुङ्क्ष्व भोगान्यथासुखम् ॥ 7.17.23 ॥&lt;br&gt;&#xA;वीर्येण तपसा चैव भोगेन च बलेन च।&lt;br&gt;&#xA;न मया स समो भद्रे यं त्वं कामयसेऽङ्गने ॥ 7.17.24 ॥&lt;br&gt;&#xA;इत्युक्तवति तस्मिंस्तु वेदवत्यथ साऽब्रवीत् ॥ 7.17.25 ॥&lt;br&gt;&#xA;त्रैलोक्याधिपति विष्णुं सर्वलोकनमस्कृतम्।&lt;br&gt;&#xA;त्वदृते राक्षसेन्द्रान्यः कोऽवमन्येत बुद्धिमान् ॥ 7.17.26 ॥&lt;br&gt;&#xA;एवमुक्तस्तया तत्र वेदवत्या निशाचरः।&lt;br&gt;&#xA;मूर्धजेषु तदा कन्यां कराग्रेण परामृशत् ॥ 7.17.27 ॥&lt;br&gt;&#xA;ततो वेदवती क्रुद्धा केशान्हस्तेन साऽच्छिनत्।&lt;br&gt;&#xA;असिर्भूत्वा करस्तस्याः केशांश्छिन्नांस्तदाऽकरोत् ॥ 7.17.28 ॥&lt;br&gt;&#xA;सा ज्वलन्तीव रोषेण दहन्तीव निशाचरम्।&lt;br&gt;&#xA;उवाचाग्निं समाधाय मरणाय कृतत्वरा ॥ 7.17.29 ॥&lt;br&gt;&#xA;धर्षितायास्त्वयानार्य न मे जीवितमिष्यते।&lt;br&gt;&#xA;रक्षस्तस्मात्प्रवेक्ष्यामि पश्यतस्ते हुताशनम् ॥ 7.17.30 ॥&lt;br&gt;&#xA;यस्मात्तु धर्षिता चाहं त्वया पापात्मना वने।&lt;br&gt;&#xA;तस्मात्तव वधार्थं हि समुत्पत्स्ये ह्यहं पुनः ॥ 7.17.31 ॥&lt;br&gt;&#xA;न हि शक्यं स्त्रिया हन्तुं पुरुषः पापनिश्चः।&lt;br&gt;&#xA;शापे त्वयि मयोत्सृष्टे तपसश्च व्ययो भवेत् ॥ 7.17.32 ॥&lt;br&gt;&#xA;यदि त्वस्ति मया किञ्चित्कृतं दत्तं हुतं तथा।&lt;br&gt;&#xA;तस्मात्त्वयोनिजा साध्वी भवेयं धर्मिणः सुता ॥ 7.17.33 ॥&lt;br&gt;&#xA;एवमुक्त्वा प्रविष्टा सा ज्वलितं जातवेदसम्।&lt;br&gt;&#xA;पपात च दिवो दिव्या पुष्पवृष्टिः समन्ततः ॥ 7.17.34 ॥&lt;br&gt;&#xA;पुनरेव समुद्भूता पद्मे पद्मसमप्रभा।&lt;br&gt;&#xA;तस्मादपि पुनः प्राप्ता पूर्ववत्तेन रक्षसा ॥ 7.17.35 ॥&lt;br&gt;&#xA;कन्यां कमलगर्भाभां प्रगृह्य स्वगृहं ययौ।&lt;br&gt;&#xA;प्रगृह्य रावणस्त्वेतां दर्शयामास मन्त्रिणे ॥ 7.17.36 ॥&lt;br&gt;&#xA;लक्षणज्ञो निरीक्ष्यैव रावणं चैवमब्रवीत्।&lt;br&gt;&#xA;गृहस्थैषां हि सुश्रोणी त्वद्वधायैव दृश्यते ॥ 7.17.37 ॥&lt;br&gt;&#xA;एतच्छ्रुत्वाऽर्णवे राम तां प्रचिक्षेप रावणः।&lt;br&gt;&#xA;सा चैव क्षितिमासाद्य यज्ञायतनमध्यगा ॥ 7.17.38 ॥&lt;br&gt;&#xA;सैषा जनकराजस्य प्रसूता तनया प्रभो।&lt;br&gt;&#xA;तव भार्या महाबाहो विष्णुस्त्वं हि सनातनः ॥ 7.17.39 ॥&lt;br&gt;&#xA;पूर्वं क्रोधाहितः शत्रुर्ययाऽसौ निहतस्तथा।&lt;br&gt;&#xA;उपाश्रयित्वा शैलभस्तव वीर्यममानुषम् ॥ 7.17.40 ॥&lt;br&gt;&#xA;एवमेषा महाभागा मर्त्येषूत्पत्स्यते पुनः।&lt;br&gt;&#xA;क्षेत्रे हलमुखोत्कृष्टे वेद्यामग्निशिखोपमा ॥ 7.17.41 ॥&lt;br&gt;&#xA;एषा वेदवती नाम पूर्वमासीत्कृते युगे।&lt;br&gt;&#xA;त्रेतायुगमनुप्राप्य वधार्थं तस्य रक्षसः ॥ 7.17.42 ॥&lt;br&gt;&#xA;उत्पन्ना मैथिलकुले जनकस्य महात्मनः।&lt;br&gt;&#xA;सीतोत्पन्ना तु सीतेति मानुषैः पुनरुच्यते ॥ 7.17.43 ॥&lt;/p&gt;</description>
    </item>
    <item>
      <title>०१८ मरुत्त-पराजयः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/03-mAnuSha-vairam/018_marutta-parAjayaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/03-mAnuSha-vairam/018_marutta-parAjayaH/</guid>
      <description>&lt;p&gt;प्रविष्टायां हुताशं तु वेदवत्यां स रावणः।&lt;br&gt;&#xA;पुष्पकं तु समारुह्य परिचक्राम मेदिनीम् ॥ 7.18.1 ॥&lt;br&gt;&#xA;ततो मरुत्तं नृपतिं यजन्तं सह दैवतैः।&lt;br&gt;&#xA;उशीरबीजमासाद्य ददर्श स तु रावणः ॥ 7.18.2 ॥&lt;br&gt;&#xA;संवर्तो नाम ब्रह्मर्षिः साक्षाद्भ्राता बृहस्पतेः।&lt;br&gt;&#xA;याजयामास धर्मज्ञः सर्वैर्देवगणैर्वृतः ॥ 7.18.3 ॥&lt;br&gt;&#xA;दृष्ट्वा देवास्तु तद्रक्षो वरदानेन दुर्जयम्।&lt;br&gt;&#xA;तिर्यग्योनिं समाविष्टास्तस्य दर्शनभीरवः ॥ 7.18.4 ॥&lt;br&gt;&#xA;इन्द्रो मयूरः संवृत्तो धर्मराजस्तु वायसः।&lt;br&gt;&#xA;कृकलासो धनाध्यक्षो हंसश्च वरुणोऽभवत् ॥ 7.18.5 ॥&lt;br&gt;&#xA;अन्येष्वपि गतेष्वेवं देवेष्वरिनिषूदन।&lt;br&gt;&#xA;रावणः प्राविशद्यज्ञं सारमेय इवाशुचिः ॥ 7.18.6 ॥&lt;br&gt;&#xA;तं च राजानमासाद्य रावणो राक्षसाधिपः।&lt;br&gt;&#xA;प्राह युद्धं प्रयच्छेति निर्जितोऽस्मीति वा वद ॥ 7.18.7 ॥&lt;br&gt;&#xA;ततो मरुत्तो नृपतिः को भवानित्युवाच तम्।&lt;br&gt;&#xA;अपहासं ततो मुक्त्वा रावणो वाक्यमब्रवीत् ॥ 7.18.8 ॥&lt;br&gt;&#xA;अकुतूहलभावेन प्रीतोऽस्मि तव पार्थिव।&lt;br&gt;&#xA;धनदस्यानुजं यो मां नावगच्छसि रावणम् ॥ 7.18.9 ॥&lt;br&gt;&#xA;भ्रातरं येन निर्जित्य विमानमिदमाहृतम्।&lt;br&gt;&#xA;ततो मरुत्तः स नृपस्तं रावणमथाब्रवीत् ॥ 7.18.10 ॥&lt;br&gt;&#xA;धन्यः खलु भवान्येन ज्येष्ठो भ्राता रणे जितः।&lt;br&gt;&#xA;न त्वया सदृशः श्लाध्यस्त्रिषु लोकेषु विद्यते ॥ 7.18.11 ॥&lt;br&gt;&#xA;नाधर्मसहितं श्लाध्यं तल्लोकं प्रतिसंहितम्।&lt;br&gt;&#xA;कर्म दौरात्म्यकं कृत्वा श्लाघ्यसे भ्रातृनिर्जयात् ॥ 7.18.12 ॥&lt;br&gt;&#xA;क त्वं प्राक्केवलं धर्मं चरित्वा लब्धवान्वरम्।&lt;br&gt;&#xA;श्रूतपूर्वं हि न मया भाषसे यादृशं स्वयम् ॥ 7.18.13 ॥&lt;br&gt;&#xA;तिष्ठेदानीं न मे जीवन्प्रतियास्यसि दुर्मते।&lt;br&gt;&#xA;अद्य त्वां निशितैर्बाणैः प्रेषयामि यमक्षयम् ॥ 7.18.14 ॥&lt;br&gt;&#xA;ततः शरासनं गृह्य सायकांश्च नराधिपः।&lt;br&gt;&#xA;रणाय निर्ययौ क्रुद्धः संवर्तो मार्गमावृणोत् ॥ 7.18.15 ॥&lt;br&gt;&#xA;सोऽब्रवीत्स्नेहसंयुक्तं मरुत्तं तं महानृषिः।&lt;br&gt;&#xA;श्रोतव्यं यदि मद्वाक्यं सम्प्रहारो न ते क्षमः ॥ 7.18.16 ॥&lt;br&gt;&#xA;माहेश्वरमिदं सत्रमसमाप्तं कुलं दहेत् ॥ 7.18.17 ॥&lt;br&gt;&#xA;दीक्षितस्य कुतो युद्धं क्रोधित्वं दीक्षिते कुतः।&lt;br&gt;&#xA;संशयश्च जये नित्यं राक्षसश्च सुदुर्जयः ॥ 7.18.18 ॥&lt;br&gt;&#xA;स निवृत्तो गुरोर्वाक्यान्मरुत्तः पृथिवीपतिः।&lt;br&gt;&#xA;विसृज्य सशरं चापं स्वस्थो मखमुखोऽभवत् ॥ 7.18.19 ॥&lt;br&gt;&#xA;ततस्तं निर्जितं मत्वा घोषयामास वै शुकः।&lt;br&gt;&#xA;रावणो जयतीत्युच्चैर्हर्षान्नादं विमुक्तवान् ॥ 7.18.20 ॥&lt;br&gt;&#xA;तान्भक्षयित्वा तत्रस्थान्महर्षीन्यज्ञमागतान्।&lt;br&gt;&#xA;वितृप्तो रुधिरैस्तेषां पुनः सम्प्रययौ महीम् ॥ 7.18.21 ॥&lt;br&gt;&#xA;रावणे तु गते देवाः सेन्द्राश्चैव दिवौकसः।&lt;br&gt;&#xA;ततः स्वां योनिमासाद्य तानि सत्त्वानि चाब्रुवन् ॥ 7.18.22 ॥&lt;br&gt;&#xA;हर्षात्तदाब्रवीदिन्द्रो मयूरं नीलबर्हिणम्।&lt;br&gt;&#xA;प्रीतोऽस्मि तव धर्मज्ञ भुजङ्गाद्धि न ते भयम् ॥ 7.18.23 ॥&lt;br&gt;&#xA;वर्षमाणे मयि मुदं प्राप्स्यसे प्रीतिलक्षणाम्।&lt;br&gt;&#xA;एवमिन्द्रो वरं प्रादान्मयूरस्य सुरेश्वरः ॥ 7.18.24 ॥&lt;br&gt;&#xA;नीलाः किल पुरा बर्हा मयूराणां नराधिप।&lt;br&gt;&#xA;सुराधिपाद्वरं प्राप्य गताः सर्वेऽपि बर्हिणः ॥ 7.18.25 ॥&lt;br&gt;&#xA;धर्मराजोऽब्रवीद्राम प्राग्वंशे वायसं स्थितम्।&lt;br&gt;&#xA;पक्षिंस्तवास्मि सुप्रीतः प्रीतस्य वचनं शृणु ॥ 7.18.26 ॥&lt;br&gt;&#xA;यथान्ये विविधै रोगै; पीड्यन्ते प्राणिनो मया।&lt;br&gt;&#xA;ते न ते प्रभविष्यन्ति मयि प्रीते न संशयः ॥ 7.18.27 ॥&lt;br&gt;&#xA;मृत्युतस्ते भयं नास्ति वरान्मम विहङ्गम।&lt;br&gt;&#xA;यावत्त्वां न वधिष्यन्ति नरास्तावद्भविष्यसि ॥ 7.18.28 ॥&lt;br&gt;&#xA;एते मद्विषयस्था वै मानवाः क्षुद्भयार्दिताः।&lt;br&gt;&#xA;त्वयि भुक्ते तु तृप्तास्ते भविष्यन्ति सबान्धवाः ॥ 7.18.29 ॥&lt;br&gt;&#xA;वरुणस्त्वब्रवीद्धंसं गङ्गातोयविहारिणम्।&lt;br&gt;&#xA;श्रूयतां प्रीतिसंयुक्तं वचः पत्ररथेश्वर ॥ 7.18.30 ॥&lt;br&gt;&#xA;वर्णो मनोहरः सौम्यश्चन्द्रमण्डलसन्निभः।&lt;br&gt;&#xA;भविष्यति तवोदग्रः शुद्धफेनसमप्रभः ॥ 7.18.31 ॥&lt;br&gt;&#xA;मच्छरीरं समासाद्य कान्तो नित्यं भविष्यसि।&lt;br&gt;&#xA;प्राप्स्यसे चातुलां प्रीतिमेतन्मे प्रीतिलक्षणम् ॥ 7.18.32 ॥&lt;br&gt;&#xA;हंसानां हि पुरा राम नीलवर्णः सपाण्डुरः।&lt;br&gt;&#xA;पक्षा नीलाग्रसंवीताः क्रोडाः शष्पाग्रनिर्मलाः ॥ 7.18.33 ॥&lt;br&gt;&#xA;अथाब्रवीद्वैश्रवणः कृकलासं गिरौ स्थितम्।&lt;br&gt;&#xA;हैरण्यं सम्प्रयच्छामि वर्णं प्रीतस्तवाप्यहम् ॥ 7.18.34 ॥&lt;br&gt;&#xA;सद्रव्यं च शिरो नित्यं भविष्यति तवाक्षयम्।&lt;br&gt;&#xA;एष काञ्चनको वर्णो मत्प्रीत्या ते भविष्यति ॥ 7.18.35 ॥&lt;br&gt;&#xA;एवं दत्त्वा वरांस्तेभ्यस्तस्मिन्यज्ञोत्सवे सुराः।&lt;br&gt;&#xA;निवृत्ताः सह राज्ञा ते पुनः स्वभवनं गताः ॥ 7.18.36 ॥&lt;/p&gt;</description>
    </item>
    <item>
      <title>०१९ अनरण्य-शापः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/03-mAnuSha-vairam/019_anaraNya-shApaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/03-mAnuSha-vairam/019_anaraNya-shApaH/</guid>
      <description>&lt;p&gt;अथ जित्वा मरुत्तं स प्रययौ राक्षसाधिपः।&lt;br&gt;&#xA;नगराणि नरेन्द्राणां युद्धकाङ्क्षी दशाननः ॥ 7.19.1 ॥&lt;br&gt;&#xA;समासाद्य तु राजेन्द्रान्महेन्द्रवरुणोपमान्।&lt;br&gt;&#xA;अब्रवीद्राक्षसेन्द्रस्तु युद्धं मे दीयतामिति ॥ 7.19.2 ॥&lt;br&gt;&#xA;निर्जिताः स्मेति वा ब्रूत एष मे हि सुनिश्चयः।&lt;br&gt;&#xA;अन्यथा कुर्वतामेवं मोक्षो नैवोपपद्यते ॥ 7.19.3 ॥&lt;br&gt;&#xA;मन्त्रयित्वा ततोऽन्योन्यं राजानः सुमहाबलाः।&lt;br&gt;&#xA;निर्जिताः स्मेत्यभाषन्त ज्ञात्वा वरबलं रिपोः ॥ 7.19.4 ॥&lt;br&gt;&#xA;दुष्यन्तः सुरथो गाधिर्गयो राजा पुरूरवाः।&lt;br&gt;&#xA;एते सर्वेऽब्रुवंस्तात निर्जिताः स्मेति पार्थिवाः ॥ 7.19.5 ॥&lt;br&gt;&#xA;अथायोध्यां समासाद्य रावणो राक्षसाधिपः ॥ 7.19.6 ॥&lt;br&gt;&#xA;सुगुप्तामनरण्येन शक्रेणेवामरावतीम्।&lt;br&gt;&#xA;स तं पुरुषशार्दूलं पुरन्दरसमं बले ॥ 7.19.7 ॥&lt;br&gt;&#xA;प्राह राजानमासाद्य युद्धं देहीति रावणः।&lt;br&gt;&#xA;निर्जितोऽस्मीति वा ब्रूहि त्वमेवं मम शासनम् ॥ 7.19.8 ॥&lt;br&gt;&#xA;अयोध्याधिपतिस्तस्य श्रुत्वा पापात्मनो वचः।&lt;br&gt;&#xA;अनरण्यस्तु सङ्क्रुद्धो राक्षसेन्द्रमथाब्रवीत् ॥ 7.19.9 ॥&lt;br&gt;&#xA;दीयते द्वन्द्वयुद्धं ते राक्षसाधिपते मया।&lt;br&gt;&#xA;सन्तिष्ठ क्षिप्रमायत्तो भव चैवं भवाम्यहम् ॥ 7.19.10 ॥&lt;br&gt;&#xA;अथ पूर्वं श्रुतार्थेन निर्जितं सुमहद्बलम्।&lt;br&gt;&#xA;निष्क्रामत्तन्नरेन्द्रस्य बलं रक्षोवधोद्यतम् ॥ 7.19.11 ॥&lt;br&gt;&#xA;नागानां दशसाहस्रं वाजिनां नियुतं तथा।&lt;br&gt;&#xA;रथानां बहुसाहस्रं पत्तीनां च नरोत्तम ॥ 7.19.12 ॥&lt;br&gt;&#xA;महीं सञ्छाद्य निष्क्रान्तं सपदातिरथं रणे।&lt;br&gt;&#xA;ततः प्रवृत्तं सुमहद्युद्धं युद्धविशारद ॥ 7.19.13 ॥&lt;br&gt;&#xA;अनरण्यस्य नृपते राक्षसेन्द्रस्य चाद्भुतम्।&lt;br&gt;&#xA;तद्रावणबलं प्राप्य बलं तस्य महीपतेः ॥ 7.19.14 ॥&lt;br&gt;&#xA;प्राणश्यत तदा सर्वं हव्यं हुतमिवानले।&lt;br&gt;&#xA;युद्ध्वा च सुचिरं कालं कृत्वा विक्रममुत्तमम् ॥ 7.19.15 ॥&lt;br&gt;&#xA;प्राविशत्सङ्कुलं तत्र शलभा इव पावकम्।&lt;br&gt;&#xA;नश्यति स्म बलं तत्र हव्यं हुतमिवानले ॥ 7.19.16 ॥&lt;br&gt;&#xA;सोऽपश्यत्तन्नरेन्द्रस्तु नश्यमानं महाबलम्।&lt;br&gt;&#xA;महार्णवं समासाद्य वनापगशतं यथा ॥ 7.19.17 ॥&lt;br&gt;&#xA;ततः शक्रधनुःप्रख्यं धनुर्विस्फारयन्स्वयम्।&lt;br&gt;&#xA;आससाद नरेन्द्रस्तं रावणं क्रोधमूर्च्छितः ॥ 7.19.18 ॥&lt;br&gt;&#xA;अनरण्येन तेऽमात्या मारीचशुकसारणाः।&lt;br&gt;&#xA;प्रहस्तसहिता भग्ना व्यद्रवन्त मृगा इव ॥ 7.19.19 ॥&lt;br&gt;&#xA;ततो बाणशतान्यष्टौ पातयामास मूर्धनि।&lt;br&gt;&#xA;तस्य राक्षसराजस्य इक्ष्वाकुकुलनन्दनः ॥ 7.19.20 ॥&lt;br&gt;&#xA;तस्य बाणाः पतन्तस्ते चक्रिरे न क्षतं क्वचित्।&lt;br&gt;&#xA;वारिधारा इवाभ्रेभ्यः पतन्त्यो गिरिमूर्धनि ॥ 7.19.21 ॥&lt;br&gt;&#xA;ततो राक्षसराजेन क्रुद्धेन नृपतिस्तदा।&lt;br&gt;&#xA;तलेनाभिहतो मूर्ध्नि स रथान्निपपात ह ॥ 7.19.22 ॥&lt;br&gt;&#xA;स राजा पतितो भूमौ विह्वलाङ्गः प्रवेपितः।&lt;br&gt;&#xA;वज्रदग्ध इवारण्ये सालो निपतितो यथा ॥ 7.19.23 ॥&lt;br&gt;&#xA;तं प्रहस्याब्रवीद्द्रक्ष इक्ष्वाकुं पृथिवीपतिम्।&lt;br&gt;&#xA;किमिदानीं फलं प्राप्तं त्वया मां प्रति युद्ध्यता ॥ 7.19.24 ॥&lt;br&gt;&#xA;त्रैलोक्ये नास्ति यो द्वन्द्वं मम दद्यान्नराधिप।&lt;br&gt;&#xA;शङ्के प्रसक्तो भोगेषु न शृणोषि बलं मम ॥ 7.19.25 ॥&lt;br&gt;&#xA;तस्यैवं ब्रुवतो राजा मन्दासुर्वाक्यमब्रवीत्।&lt;br&gt;&#xA;किं शक्यमिह कर्तुं वै कालो हि दुरतिक्रमः ॥ 7.19.26 ॥&lt;br&gt;&#xA;नह्यहं निर्जितो रक्षस्त्वया चात्मप्रशंसिना।&lt;br&gt;&#xA;कालेनैव विपन्नोऽहं हेतुभूतस्तु मे भवान् ॥ 7.19.27 ॥&lt;br&gt;&#xA;किं त्विदानीं मया शक्यं कर्तुं प्राणपरिक्षये।&lt;br&gt;&#xA;नह्यहं विमुखी रक्षो युध्यमानस्त्वया हतः ॥ 7.19.28 ॥&lt;br&gt;&#xA;यदि दत्तं यदि हुतं यदि मे सुकृतं तपः।&lt;br&gt;&#xA;यदि गुप्ताः प्रजाः सम्यक्तदा सत्यं वचोऽस्तु मे ॥ 7.19.29 ॥&lt;br&gt;&#xA;उत्पत्स्यते कुले ह्यस्मिन्निक्ष्वाकूणां महात्मनाम्।&lt;br&gt;&#xA;रामो दाशरथिर्नाम यस्ते प्राणान्हरिष्यति ॥ 7.19.30 ॥&lt;br&gt;&#xA;ततो जलधरोदग्रस्ताडितो देवदुन्दुभिः।&lt;br&gt;&#xA;तस्मिन्नुदाहृते शापे पुष्पवृष्टिश्च खाच्च्युता ॥ 7.19.31 ॥&lt;br&gt;&#xA;ततः स राजा राजेन्द्र गतः स्थानं त्रिविष्टपम्।&lt;br&gt;&#xA;स्वर्गते च नृपे तस्मिन्राक्षसः सोऽपसर्पत ॥ 7.19.32 ॥&lt;/p&gt;</description>
    </item>
  </channel>
</rss>
