<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ वृद्धिः on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/01_vRddhiH/</link>
    <description>Recent content in &#43;०१ वृद्धिः on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/01_vRddhiH/index.xml" rel="self" type="application/rss+xml" />
    <item>
      <title>००९ रावणादि-जन्म</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/01_vRddhiH/009_rAvaNAdi-janma/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/01_vRddhiH/009_rAvaNAdi-janma/</guid>
      <description>&lt;p&gt;कस्यचित्त्वथ कालस्य सुमाली नाम राक्षसः।&lt;br&gt;&#xA;रसातलान्मर्त्यलोकं सर्वं वै विचचार ह ॥ 7.9.1 ॥&lt;br&gt;&#xA;नीलजीमूतसङ्काशस्तप्तकाञ्चनकुण्डलः।&lt;br&gt;&#xA;कन्यां दुहितरं गृह्य विना पद्ममिव श्रियम् ॥ 7.9.2 ॥&lt;br&gt;&#xA;राक्षसेन्द्रः स तु तदा विचरन्वै महीतलम्।&lt;br&gt;&#xA;तदापश्यत्स गच्छन्तं पुष्पकेण धनेश्वरम् ॥ 7.9.3 ॥&lt;br&gt;&#xA;गच्छन्तं पितरं द्रष्टुं पुलस्त्यतनयं विभुम्।&lt;br&gt;&#xA;तं दृष्ट्वाऽमरसङ्काशं स्वच्छन्दं तपनोपमम् ॥ 7.9.4 ॥&lt;br&gt;&#xA;रसातलं प्रविष्टः सन्मर्त्यलोकात्सविस्मयः।&lt;br&gt;&#xA;इत्येवं चिन्तयामास राक्षसानां महामतिः ॥ 7.9.5 ॥&lt;br&gt;&#xA;किं कृतं श्रेय इत्येवं वर्धेमहि कथं वयम्।&lt;br&gt;&#xA;अथाब्रवीत्सुतां रक्षः कैकसीं नाम नामतः ॥ 7.9.6 ॥&lt;br&gt;&#xA;पुत्रि प्रदानकालोऽयं यौवनं व्यतिवर्तते।&lt;br&gt;&#xA;प्रत्याख्यानाच्च भीतैस्त्वं न वरैः प्रतिगृह्यसे ॥ 7.9.7 ॥&lt;br&gt;&#xA;त्वं हि सर्वगुणोपेता श्रीः साक्षादिव पुत्रिके।&lt;br&gt;&#xA;कन्यापितृत्वं दुःखं हि सर्वेषां मानकाङ्क्षिणाम् ॥ 7.9.8 ॥&lt;br&gt;&#xA;न ज्ञायते च कः कन्यां वरयेदिति कन्यके ॥ 7.9.9 ॥&lt;br&gt;&#xA;मातुः कुलं पितृकुलं यत्र चैव प्रदीयते।&lt;br&gt;&#xA;कुलत्रयं सदा कन्या संशये स्थाप्य तिष्ठति ॥ 7.9.10 ॥&lt;br&gt;&#xA;सा त्वं मुनिवरं श्रेष्ठं प्रजापतिकुलोद्भवम्।&lt;br&gt;&#xA;भज विश्रवसं पुत्रि पौलस्त्यं वरय स्वयम् ॥ 7.9.11 ॥&lt;br&gt;&#xA;ईदृशास्ते भविष्यन्ति पुत्राः पुत्रि न संशयः।&lt;br&gt;&#xA;तेजसा भास्करसमो यादृशोऽयं धनेश्वरः ॥ 7.9.12 ॥&lt;br&gt;&#xA;सा तु तद्वचनं श्रुत्वा कन्यका पितृगौरवात्।&lt;br&gt;&#xA;तत्रोपागम्य सा तस्थौ विश्रवा यत्र तप्यते ॥ 7.9.13 ॥&lt;br&gt;&#xA;एतस्मिन्नन्तरे राम पुलस्त्यतनयो द्विजः।&lt;br&gt;&#xA;अग्निहोत्रमुपातिष्ठच्चतुर्थ इव पावकः ॥ 7.9.14 ॥&lt;br&gt;&#xA;उपसृत्याग्रतस्तस्य चरणाधोमुखी स्थिता।&lt;br&gt;&#xA;विलिखन्ती मुहुर्भूमिमङ्गुष्ठाग्रेण भामिनी ॥ 7.9.15 ॥&lt;br&gt;&#xA;स तु तां वीक्ष्य सुश्रोणीं पूर्णचन्द्रनिभाननाम्।&lt;br&gt;&#xA;अब्रवीत्परमोदारो दीप्यमानां स्वतेजसा ॥ 7.9.16 ॥&lt;br&gt;&#xA;भद्रे कस्यासि दुहिता कुतो वा त्वमिहागता।&lt;br&gt;&#xA;किं कार्यं कस्य वा हेतोस्तत्त्वतो ब्रूहि शोभने ॥ 7.9.17 ॥&lt;br&gt;&#xA;एवमुक्ता तु सा कन्या कृताञ्जलिरथाब्रवीत्।&lt;br&gt;&#xA;आत्मप्रभावेण मुने ज्ञातुमर्हसि मे मतम् ॥ 7.9.18 ॥&lt;br&gt;&#xA;किं तु मां विद्धि ब्रह्मर्षे शासनात्पितुरागताम्।&lt;br&gt;&#xA;कैकसी नाम नाम्नाहं शेषं त्वं ज्ञातुमर्हसि ॥ 7.9.19 ॥&lt;br&gt;&#xA;स तु गत्वा मुनिर्ध्यानं वाक्यमेतदुवाच ह।&lt;br&gt;&#xA;विज्ञातं ते मया भद्रे कारणं यन्मनोगतम् ॥ 7.9.20 ॥&lt;br&gt;&#xA;सुताभिलाषो मत्तस्ते मत्तमातङ्गगामिनि।&lt;br&gt;&#xA;दारुणायां तु वेलायां यस्मात्त्वं मामुपस्थिता ॥ 7.9.21 ॥&lt;br&gt;&#xA;शृणु तस्मात्सुतान्भद्रे यादृशाञ्जनयिष्यसि।&lt;br&gt;&#xA;दारुणान्दारुणाकारान्दारुणाभिजनप्रियान् ॥ 7.9.22 ॥&lt;br&gt;&#xA;प्रसविष्यसि सुश्रोणि राक्षसान्क्रूरकर्मणः।&lt;br&gt;&#xA;सा तु तद्वचनं श्रुत्वा प्रणिपत्याब्रवीद्वचः ॥ 7.9.23 ॥&lt;br&gt;&#xA;भगवन्नीदृशान्पुत्रांस्त्वत्तोऽहं ब्रह्मवादिनः।&lt;br&gt;&#xA;नेच्छामि सुदुराचारान्प्रसादं कर्तुमर्हसि ॥ 7.9.24 ॥&lt;br&gt;&#xA;कन्यया त्वेवमुक्तस्तु विश्रवा मुनिपुङ्गवः।&lt;br&gt;&#xA;उवाच कैकसीं भूयः पूर्णेन्दुरिव रोहिणीम् ॥ 7.9.25 ॥&lt;br&gt;&#xA;पश्चिमो यस्तव सुतो भविष्यति शुभानने।&lt;br&gt;&#xA;मम वंशानुरूपः स धर्मात्मा च भविष्यति ॥ 7.9.26 ॥&lt;br&gt;&#xA;एवमुक्ता तु सा कन्या राम कालेन केनचित्।&lt;br&gt;&#xA;जनयामास बीभत्सं रक्षोरूपं सुदारुणम् ॥ 7.9.27 ॥&lt;br&gt;&#xA;दशग्रीवं महादंष्ट्रं नीलाञ्जनचयोपमम्।&lt;br&gt;&#xA;ताम्रोष्ठं विंशतिभुजं महास्यं दीप्तमूर्धजम् ॥ 7.9.28 ॥&lt;br&gt;&#xA;तस्मिञ्जाते तु तत्काले सज्वालकवलाः शिवाः।&lt;br&gt;&#xA;क्रव्यादाश्चापसव्यानि मण्डलानि प्रचक्रमुः ॥ 7.9.29 ॥&lt;br&gt;&#xA;ववर्ष रुधिरं देवो मेघाश्च खरनिःस्वनाः।&lt;br&gt;&#xA;प्रबभौ न च सूर्यो वै महोल्काश्चापतन्भुवि ॥ 7.9.30 ॥&lt;br&gt;&#xA;चकम्पे जगती चैव ववुर्वाताः सुदारुणाः।&lt;br&gt;&#xA;अक्षोभ्यः क्षुभितश्चैव समुद्रः सरितां पतिः ॥ 7.9.31 ॥&lt;br&gt;&#xA;अथ नामाकरोत्तस्य पितामहसमः पिता।&lt;br&gt;&#xA;दशग्रीवः प्रसूतोऽयं दशग्रीवो भविष्यति ॥ 7.9.32 ॥&lt;br&gt;&#xA;तस्य त्वनन्तरं जातः कुम्भकर्णो महाबलः।&lt;br&gt;&#xA;प्रमाणाद्यस्य विपुलं प्रमाणं नेह विद्यते ॥ 7.9.33 ॥&lt;br&gt;&#xA;ततः शूर्पणखा नाम सञ्जज्ञे विकृतानना।&lt;br&gt;&#xA;विभीषणश्च धर्मात्मा कैकस्याः पश्चिमः सुतः ॥ 7.9.34 ॥&lt;br&gt;&#xA;तस्मिञ्जाते महासत्त्वे पुष्पवर्षं पपात ह ॥ 7.9.35 ॥&lt;br&gt;&#xA;नभःस्थाने दुन्दुभयो देवानां प्राणदंस्तदा।&lt;br&gt;&#xA;वाक्यं चैवान्तरिक्षे च साधु साध्विति तत्तदा ॥ 7.9.36 ॥&lt;br&gt;&#xA;तौ तु तत्र महारण्ये ववृधाते महौजसौ।&lt;br&gt;&#xA;कुम्भकर्णदशग्रीवौ लोकोद्वेगकरौ तदा ॥ 7.9.37 ॥&lt;br&gt;&#xA;कुम्भकर्णः प्रमत्तस्तु महर्षीन्धर्मवत्सलान्।&lt;br&gt;&#xA;त्रैलोक्यं भक्षयन्नित्यासन्तुष्टो विचचार ह ॥ 7.9.38 ॥&lt;br&gt;&#xA;विभीषणस्तु धर्मात्मा नित्यं धर्मे व्यवस्थितः।&lt;br&gt;&#xA;स्वाध्यायनियताहार उवास विजितेन्द्रियः ॥ 7.9.39 ॥&lt;br&gt;&#xA;अथ वैश्रवणो देवस्तत्र कालेन केनचित्।&lt;br&gt;&#xA;आगतः पितरं द्रष्टुं पुष्पकेण धनेश्वरः ॥ 7.9.40 ॥&lt;br&gt;&#xA;तं दृष्ट्वा कैकसी तत्र ज्वलन्तमिव तेजसा।&lt;br&gt;&#xA;आगम्य राक्षसी तत्र दशग्रीवमुवाच ह ॥ 7.9.41 ॥&lt;br&gt;&#xA;पुत्र वैश्रवणं पश्य भ्रातरं तेजसा वृतम्।&lt;br&gt;&#xA;भ्रातृभावे समे चापि पश्यात्मानं त्वमीदृशम् ॥ 7.9.42 ॥&lt;br&gt;&#xA;दशग्रीव तथा यत्नं कुरुष्वामितविक्रम।&lt;br&gt;&#xA;यथा त्वमसि मे पुत्र भव र्वैश्रवणोपमः ॥ 7.9.43 ॥&lt;br&gt;&#xA;मातुस्तद्वचनं श्रुत्वा दशग्रीवः प्रतापवान्।&lt;br&gt;&#xA;अमर्षमतुलं लेभे प्रतिज्ञां चाकरोत्तदा ॥ 7.9.44 ॥&lt;br&gt;&#xA;सत्यं ते प्रतिजानामि भ्रातृतुल्योऽधिकोऽपि वा।&lt;br&gt;&#xA;भविष्याम्योजसा चैव सन्तापं त्यज हृद्गतम् ॥ 7.9.45 ॥&lt;br&gt;&#xA;ततस्तेनैव कोपेन दशग्रीवः सहानुजः।&lt;br&gt;&#xA;चिकीर्षुर्दुष्करं कर्म तपसे धृतमानसः ॥ 7.9.46 ॥&lt;br&gt;&#xA;प्राप्स्यामि तपसा काममिति कृत्वाऽध्यवस्य च।&lt;br&gt;&#xA;आगच्छदात्मसिद्ध्यर्थं गोकर्णस्याश्रमं शुभम् ॥ 7.9.47 ॥&lt;br&gt;&#xA;स राक्षसस्तत्र सहानुजस्तदा तपश्चकारातुलमुग्रविक्रमः।&lt;br&gt;&#xA;अतोषयच्चापि पितामहं विभुं ददौ स तुष्टश्च वराञ्जयावहान् ॥ 7.9.48 ॥&lt;/p&gt;</description>
    </item>
    <item>
      <title>०१० पौलस्त्य-वर-दानम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/01_vRddhiH/010_paulastya-vara-dAnam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/01_vRddhiH/010_paulastya-vara-dAnam/</guid>
      <description>&lt;p&gt;अथाब्रवीन्मुनिं रामः कथं ते भ्रातरो वने।&lt;br&gt;&#xA;कीदृशं तु तदा ब्रह्मंस्तपस्तेपुर्महाबलाः ॥ 7.10.1 ॥&lt;br&gt;&#xA;अगस्त्यस्त्वब्रवीत्तत्र रामं सुप्रीतमानसम्।&lt;br&gt;&#xA;तांस्तान्धर्मविधींस्तत्र भ्रातरस्ते समाविशन् ॥ 7.10.2 ॥&lt;br&gt;&#xA;कुम्भकर्णस्ततो यत्तो नित्यं धर्मपथे स्थितः।&lt;br&gt;&#xA;तताप ग्रीष्मकाले तु पञ्चाग्नीन्परितः स्थितः ॥ 7.10.3 ॥&lt;br&gt;&#xA;मेघाम्बुसिक्तो वर्षासु वीरासनमसेवत।&lt;br&gt;&#xA;नित्यं च शिशिरे काले जलमध्यप्रतिश्रयः ॥ 7.10.4 ॥&lt;br&gt;&#xA;एवं वर्षसहस्राणि दश तस्यातिचक्रमुः।&lt;br&gt;&#xA;धर्मे प्रयतमानस्य सत्पथे निष्ठितस्य च ॥ 7.10.5 ॥&lt;br&gt;&#xA;विभीषणस्तु धर्मात्मा नित्यं धर्मपरः शुचिः।&lt;br&gt;&#xA;पञ्चवर्षसहस्राणि पादेनैकेन तस्थिवान् ॥ 7.10.6 ॥&lt;br&gt;&#xA;समाप्ते नियमे तस्य ननृतुश्चाप्सरोगणाः।&lt;br&gt;&#xA;पपात पुष्पवर्षं च क्षुभिताश्चापि देवताः ॥ 7.10.7 ॥&lt;br&gt;&#xA;पञ्चवर्षसहस्राणि सूर्यं चैवान्ववर्तत।&lt;br&gt;&#xA;तस्थौ चोर्ध्वशिरोबाहुः स्वाध्यायधृतमानसः ॥ 7.10.8 ॥&lt;br&gt;&#xA;एवं विभीषणस्यापि स्वर्गस्थस्येव नन्दने।&lt;br&gt;&#xA;दशवर्षसहस्राणि गतानि नियतात्मनः ॥ 7.10.9 ॥&lt;br&gt;&#xA;दशवर्षसहस्रं तु निराहारो दशाननः।&lt;br&gt;&#xA;पूर्णे वर्षसहस्रे तु शिरश्चाग्नौ जुहाव सः ॥ 7.10.10 ॥&lt;br&gt;&#xA;एवं वर्षसहस्राणि नव तस्यातिचक्रमुः।&lt;br&gt;&#xA;शिरांसि नव चाप्यस्य प्रविष्टानि हुताशनम् ॥ 7.10.11 ॥&lt;br&gt;&#xA;अथ वर्षसहस्रे तु दशमे दशमं शिरः।&lt;br&gt;&#xA;छेत्तुकामे दशग्रीवे प्राप्तस्तत्र पितामहः ॥ 7.10.12 ॥&lt;br&gt;&#xA;पितामहस्तु सुप्रीतः सार्धं देवैरुपस्थितः।&lt;br&gt;&#xA;तव तावद्दशग्रीव प्रीतोऽस्मीत्यभ्यभाषत ॥ 7.10.13 ॥&lt;br&gt;&#xA;शीघ्रं वरय धर्मज्ञ वरो यस्तेऽभिकाङ्क्षितः।&lt;br&gt;&#xA;कं ते कामं करोम्यद्य न वृथा ते परिश्रमः ॥ 7.10.14 ॥&lt;br&gt;&#xA;अथाब्रवीदृशग्रीवः प्रहृष्टेनान्तरात्मना।&lt;br&gt;&#xA;प्रणम्य शिरसा देवं हर्षगद्गदया गिरा ॥ 7.10.15 ॥&lt;br&gt;&#xA;भगवन्प्राणिनां नित्यं नान्यत्र मरणाद्भयम्।&lt;br&gt;&#xA;नास्ति मृत्युसमः शत्रुरमरत्वमहं वृणे ॥ 7.10.16 ॥&lt;br&gt;&#xA;एवमुक्तस्तदा ब्रह्मा दशग्रीवमुवाच ह।&lt;br&gt;&#xA;नास्ति सर्वामरत्वं ते वरमन्यं वृणीष्व मे ॥ 7.10.17 ॥&lt;br&gt;&#xA;एवमुक्ते तदा राम ब्रह्मणा लोककर्तृणा।&lt;br&gt;&#xA;दशग्रीव उवाचेदं कृताञ्जलिरथाग्रतः ॥ 7.10.18 ॥&lt;br&gt;&#xA;सुपर्णनागयक्षाणां दैत्यदानवरक्षसाम्।&lt;br&gt;&#xA;अवध्योऽहं प्रजाध्यक्ष देवतानां च शाश्वत ॥ 7.10.19 ॥&lt;br&gt;&#xA;नहि चिन्ता ममान्येषु प्राणिष्वमरपूजित।&lt;br&gt;&#xA;तृणभूता हि ते मन्ये प्राणिनो मानुषादयः ॥ 7.10.20 ॥&lt;br&gt;&#xA;एवमुक्तस्तु धर्मात्मा दशग्रीवेण रक्षसा।&lt;br&gt;&#xA;उवाच वचनं देवः सह देवैः पितामहः ॥ 7.10.21 ॥&lt;br&gt;&#xA;भविष्यत्येवमेतत्ते वचो राक्षसपुङ्गव।&lt;br&gt;&#xA;एवमुक्त्वा तु तं राम दशग्रीवं पितामहः ॥ 7.10.22 ॥&lt;br&gt;&#xA;शृणु चापि वरो भूयः प्रीतस्येह शुभो मम।&lt;br&gt;&#xA;हुतानि यानि शीर्षाणि पूर्वमग्नौ त्वयानघ ॥ 7.10.23 ॥&lt;br&gt;&#xA;पुनस्तानि भविष्यन्ति तथैव तव राक्षस।&lt;br&gt;&#xA;वितरामीह ते सौम्य वरं चान्यं दुरासदम् ॥ 7.10.24 ॥&lt;br&gt;&#xA;छन्दतस्तव रूपं च मनसा यद्यथेप्सितम्।&lt;br&gt;&#xA;भविष्यति न सन्देहो मद्वरात्तवराक्षस ॥ 7.10.25 ॥&lt;br&gt;&#xA;एवं पितामहोक्तस्य दशग्रीवस्य रक्षसः।&lt;br&gt;&#xA;अग्नौ हुतानि शीर्षाणि पुनस्तान्युत्थितानि वै ॥ 7.10.26 ॥&lt;br&gt;&#xA;एवमुक्त्वा तु तं राम दशग्रीवं पितामहः।&lt;br&gt;&#xA;विभीषणमथोवाच वाक्यं लोकपितामहः ॥ 7.10.27 ॥&lt;br&gt;&#xA;विभीषण त्वया वत्स धर्मसंहितबुद्धिना।&lt;br&gt;&#xA;परितुष्टोऽस्मि धर्मात्मन्वरं वरय सुव्रत ॥ 7.10.28 ॥&lt;br&gt;&#xA;विभीषणस्तु धर्मात्मा वचनं प्राह साञ्जलिः।&lt;br&gt;&#xA;वृतः सर्वगुणैर्नित्यं चन्द्रमा रश्मिभिर्यथा ॥ 7.10.29 ॥&lt;br&gt;&#xA;भगवन्कृतकृत्योऽहं यन्मे लोकगुरुः स्वयम्।&lt;br&gt;&#xA;प्रीतेन यदि दातव्यो वरो मे शृणु सुव्रत ॥ 7.10.30 ॥&lt;br&gt;&#xA;परमापद्गतस्यापि धर्मे मम मतिर्भवेत्।&lt;br&gt;&#xA;अशिक्षितं च ब्रह्मास्त्रं भगवन्प्रतिभातु मे ॥ 7.10.31 ॥&lt;br&gt;&#xA;या या मे जायते बुद्धिर्येषु येष्वाश्रमेषु च।&lt;br&gt;&#xA;सा सा भवतु धर्मिष्ठा तं तु धर्मं च पालये ॥ 7.10.32 ॥&lt;br&gt;&#xA;एष मे परमोदार वरः परमको मतः।&lt;br&gt;&#xA;नहि धर्माभिरक्तानां लोके किञ्चन दुर्लभम् ॥ 7.10.33 ॥&lt;br&gt;&#xA;पुनः प्रजापतिः प्रीतो विभीषणमुवाच ह।&lt;br&gt;&#xA;धर्मिष्ठस्त्वं यथा वत्स तथा चैतद्भविष्यति ॥ 7.10.34 ॥&lt;br&gt;&#xA;यस्माद्राक्षसयोनौ ते जातस्यामित्रनाशन।&lt;br&gt;&#xA;नाधर्मे जायते बुद्धिरमरत्वं ददामि ते ॥ 7.10.35 ॥&lt;br&gt;&#xA;इत्युक्त्वा कुम्भकर्णाय वरं दातुमुपस्थितम्।&lt;br&gt;&#xA;प्रजापतिं सुराः सर्वे वाक्यं प्राञ्जलयोऽब्रुवन् ॥ 7.10.36 ॥&lt;br&gt;&#xA;न तावत्कुम्भकर्णाय प्रदातव्यो वरस्त्वया।&lt;br&gt;&#xA;जानीषे हि यथा लोकांस्त्रासयत्येष दुर्मतिः ॥ 7.10.37 ॥&lt;br&gt;&#xA;नन्दनेऽप्सरसः सप्त महेन्द्रानुचरा दश।&lt;br&gt;&#xA;अनेन भक्षिता ब्रह्मन्नृषयो मानुषास्तथा ॥ 7.10.38 ॥&lt;br&gt;&#xA;अलब्धवरपूर्वेण यत्कृतं राक्षसेन तु।&lt;br&gt;&#xA;तदेष वरलब्धः स्याद्भक्षयेद्भुवनत्रयम् ॥ 7.10.39 ॥&lt;br&gt;&#xA;वरव्याजेन मोहोऽस्मै दीयताममितप्रभ।&lt;br&gt;&#xA;लोकानां स्वस्ति चैवं स्याद्भवेदस्य च सन्नतिः ॥ 7.10.40 ॥&lt;br&gt;&#xA;एवमुक्तः सुरैर्ब्रह्माऽचिन्तयत् पद्मसम्भवः।&lt;br&gt;&#xA;चिन्तिता चोपतस्थेऽस्य पार्श्वं देवी सरस्वती ॥ 7.10.41 ॥&lt;br&gt;&#xA;प्राञ्जलिः सा तु पार्श्वस्था प्राह वाक्यं सरस्वती।&lt;br&gt;&#xA;इयमस्म्यागता देव किं कार्यं करवाण्यहम् ॥ 7.10.42 ॥&lt;br&gt;&#xA;प्रजापतिस्तुं तां प्राप्तां प्राह वाक्यं सरस्वतीम्।&lt;br&gt;&#xA;वाणि त्वं राक्षसेन्द्रस्य भव या देवतेप्सिता ॥ 7.10.43 ॥&lt;br&gt;&#xA;तथेत्युक्त्वा प्रविष्टा सा प्रजापतिरथाब्रवीत्।&lt;br&gt;&#xA;कुम्भकर्ण महाबाहो वरं वरय यो मतः ॥ 7.10.44 ॥&lt;br&gt;&#xA;कुम्भकर्णस्तु तद्वाक्यं श्रुत्वा वचनमब्रवीत्।&lt;br&gt;&#xA;स्वप्तुं वर्षाण्यनेकानि देवदेव ममेप्सितम् ॥ 7.10.45 ॥&lt;br&gt;&#xA;एवमस्त्विति तं चोक्त्वा प्रायाद्ब्रह्मा सुरैः समम्।&lt;br&gt;&#xA;देवी सरस्वती चैव राक्षसं तं जहौ पुनः ॥ 7.10.46 ॥&lt;br&gt;&#xA;ब्रह्मणा सह देवेषु गतेषु च नभःस्थलम्।&lt;br&gt;&#xA;विमुक्तोऽसौ सरस्वत्या स्वां सञ्ज्ञां च ततो गतः ॥ 7.10.47 ॥&lt;br&gt;&#xA;कुम्भकर्णस्तु दुष्टात्मा चिन्तयामास दुःखितः।&lt;br&gt;&#xA;ईदृशं किमिदं वाक्यं ममाद्य वदनाच्च्युतम् ॥ 7.10.48 ॥&lt;br&gt;&#xA;एवं लब्धवराः सर्वे भ्रातरो दीप्ततेजसः।&lt;br&gt;&#xA;श्लेष्मातकवनं गत्वा तत्र ते न्यवसन्सुखम् ॥ 7.10.49 ॥&lt;/p&gt;</description>
    </item>
    <item>
      <title>०११ लङ्का-प्राप्तिः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/01_vRddhiH/011_lankA-prAptiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/01_vRddhiH/011_lankA-prAptiH/</guid>
      <description>&lt;p&gt;सुमाली वरलब्धांस्तु ज्ञात्वा चैतान्निशाचरान्।&lt;br&gt;&#xA;उदतिष्ठद्भयं त्यक्त्वा सानुगः स रसातलात् ॥ 7.11.1 ॥&lt;br&gt;&#xA;मारीचश्च प्रहस्तश्च विरूपाक्षो महोदरः।&lt;br&gt;&#xA;उदतिष्ठन्सुसंरब्धाः सचिवास्तस्य रक्षसः ॥ 7.11.2 ॥&lt;br&gt;&#xA;सुमाली सचिवैः सार्धं वृतो राक्षसपुङ्गवैः।&lt;br&gt;&#xA;अभिगम्य दशग्रीवं परिष्वज्येदमब्रवीत् ॥ 7.11.3 ॥&lt;br&gt;&#xA;दिष्ट्या ते वत्स सम्प्राप्तश्चिन्तितोऽयं मनोरथः।&lt;br&gt;&#xA;यस्त्वं त्रिभुवनश्रेष्ठाल्लब्धवान्वरमुत्तमम् ॥ 7.11.4 ॥&lt;br&gt;&#xA;यत्कृते च वयं लङ्कां त्यकत्वा याता रसातलम्।&lt;br&gt;&#xA;तद्गतं नो महाबाहो महद्विष्णुकृतं भयम् ॥ 7.11.5 ॥&lt;br&gt;&#xA;असकृत्तद्भयाद्भीताः परित्यज्य स्वमालयम्।&lt;br&gt;&#xA;विद्रुताः सहिताः सर्वे प्रविष्टाः स्म रसातलम् ॥ 7.11.6 ॥&lt;br&gt;&#xA;अस्मदीया च लङ्केयं नगरी राक्षसोचिता।&lt;br&gt;&#xA;निवेशिता तव भ्रात्रा धनाध्यक्षेण धीमता ॥ 7.11.7 ॥&lt;br&gt;&#xA;यदि नामात्र शक्यं स्यात्साम्ना दानेन वानघ।&lt;br&gt;&#xA;तरसा वा महाबाहो प्रत्यानेतुं कृतं भवेत् ॥ 7.11.8 ॥&lt;br&gt;&#xA;त्वया राक्षसवंशोऽयं निमग्नोऽपि समुद्धृतः।&lt;br&gt;&#xA;सर्वेषां नः प्रभुश्चैव भविष्यसि महाबल ॥ 7.11.9 ॥&lt;br&gt;&#xA;अथाब्रवीद्दशग्रीवो मातामहमुपस्थितम्।&lt;br&gt;&#xA;वित्तेशो गुरुरस्माकं नार्हसे वक्तुमीदृशम् ॥ 7.11.10 ॥&lt;br&gt;&#xA;साम्नापि राक्षसेन्द्रेण प्रत्याख्यातो गरीयसा।&lt;br&gt;&#xA;किञ्चिन्नाह तदा रक्षो ज्ञात्वा तस्य चकीर्षितम् ॥ 7.11.11 ॥&lt;br&gt;&#xA;कस्यचित्त्वथ कालस्य वसन्तं रावणं ततः।&lt;br&gt;&#xA;उक्तवन्तं तथा वाक्यं दशग्रीवं निशाचरः ॥ 7.11.12 ॥&lt;br&gt;&#xA;प्रहस्तः प्रश्रितं वाक्यमिदमाह स कारणम् ॥ 7.11.13 ॥&lt;br&gt;&#xA;दशग्रीव महाबाहो नार्हस्त्वं वक्तुमीदृशम्।&lt;br&gt;&#xA;सौभ्रात्रं नास्ति शूराणां शृणु चेदं वचो मम ॥ 7.11.14 ॥&lt;br&gt;&#xA;अदितिश्च दितिश्चैव भगिन्यौ सहिते हि ते।&lt;br&gt;&#xA;भार्ये परमरूपिण्यौ कश्यपस्य प्रजापतेः ॥ 7.11.15 ॥&lt;br&gt;&#xA;अदितिर्जनयामास देवांस्त्रिभुवनेश्वरान्।&lt;br&gt;&#xA;दितिस्त्वजनयत्पुत्रान्कश्यपस्यात्मसम्भवान् ॥ 7.11.16 ॥&lt;br&gt;&#xA;दैत्यानां किल धर्मज्ञ पुरीयं सवनार्णवा।&lt;br&gt;&#xA;सपर्वता मही वीर तेऽभवन्प्रभविष्णवः ॥ 7.11.17 ॥&lt;br&gt;&#xA;निहत्य तांस्तु समरे विष्णुना प्रभविष्णुना।&lt;br&gt;&#xA;देवानां वशमानीतं त्रैलोक्यमिदमव्ययम् ॥ 7.11.18 ॥&lt;br&gt;&#xA;नैतदेको भवानेव करिष्यति विपर्ययम्।&lt;br&gt;&#xA;सुरासुरैराचरितं तत्कुरुष्व वचो मम ॥ 7.11.19 ॥&lt;br&gt;&#xA;एवमुक्तो दशग्रीवः प्रहृष्टेनान्तरात्मना।&lt;br&gt;&#xA;चिन्तयित्वा मुहूर्तं वै बाढमित्येव सोऽब्रवीत् ॥ 7.11.20 ॥&lt;br&gt;&#xA;स तु तेनैव हर्षेण तस्मिन्नहनि वीर्यवान्।&lt;br&gt;&#xA;वनं गतो दशग्रीवः सह तैः क्षणदाचरैः ॥ 7.11.21 ॥&lt;br&gt;&#xA;त्रिकूटस्थः स तु तदा दशग्रीवो निशाचरः।&lt;br&gt;&#xA;प्रेषयामास दौत्येन प्रहस्तं वाक्यकोविदम् ॥ 7.11.22 ॥&lt;br&gt;&#xA;प्रहस्त शीघ्रं गच्छ त्वं ब्रूहि नैर्ऋतपुङ्गवम्।&lt;br&gt;&#xA;वचसा मम वित्तेशं सामपूर्वमिदं वचः ॥ 7.11.23 ॥&lt;br&gt;&#xA;इयं लङ्का पुरी राजन्राक्षसानां महात्मनाम्।&lt;br&gt;&#xA;त्वया निवेशिता सौम्य नैतद्युक्तं तवानघ ॥ 7.11.24 ॥&lt;br&gt;&#xA;तद्भवान्यदि नो ह्यद्य दद्यादतुलविक्रम।&lt;br&gt;&#xA;कृता भवेन्मम प्रीतिर्धुर्मश्चैवानुपालितः ॥ 7.11.25 ॥&lt;br&gt;&#xA;स तु गत्वा पुरीं लङ्कां धनदेन सुरक्षिताम्।&lt;br&gt;&#xA;अब्रवीत्परमोदारं वित्तपालमिदं वचः ॥ 7.11.26 ॥&lt;br&gt;&#xA;प्रेषितोऽहं तव भ्रात्रा दशग्रीवेण सुव्रत।&lt;br&gt;&#xA;त्वत्समीपं महाबाहो सर्वशस्त्रभृतां वर ॥ 7.11.27 ॥&lt;br&gt;&#xA;तच्छ्रूयतां महाप्राज्ञ सर्वशास्त्रविशारद।&lt;br&gt;&#xA;वचनं मम वित्तेश यद्ब्रवीति दशाननः ॥ 7.11.28 ॥&lt;br&gt;&#xA;इयं किल पुरी रम्या सुमालिप्रमुखैः पुरा।&lt;br&gt;&#xA;भुक्तपूर्वा विशालाक्ष राक्षसैर्भीमविक्रमैः ॥ 7.11.29 ॥&lt;br&gt;&#xA;तेन विज्ञाप्यते सोऽयं साम्प्रतं विश्रवात्मज।&lt;br&gt;&#xA;तदेषा दीयतां तात याचतस्तस्य सामतः ॥ 7.11.30 ॥&lt;br&gt;&#xA;प्रहस्तादभिसंश्रुत्य देवो वैश्रवणो वचः।&lt;br&gt;&#xA;प्रत्युवाच प्रहस्तं तं वाक्यं वाक्यविशारदः ॥ 7.11.31 ॥&lt;br&gt;&#xA;दत्ता ममेयं पित्रा तु लङ्का शून्या निशाचरैः।&lt;br&gt;&#xA;निवासिते च मे यक्षैर्दानमानादिभिर्गुणैः ॥ 7.11.32 ॥&lt;br&gt;&#xA;तवाप्येतन्महाबाहो भुङ्क्ष्व राज्यमकण्टकम्।&lt;br&gt;&#xA;[अविभक्तं त्वया सार्धं राज्यं यच्चापि मे वसु।] ॥ 7.11.33 ॥&lt;br&gt;&#xA;एवमुक्त्वा धनाध्यक्षो जगाम पितुरन्तिकम् ॥ 7.11.34 ॥&lt;br&gt;&#xA;अभिवाद्य गुरुं प्राह रावणस्य यदीप्सितम्।&lt;br&gt;&#xA;एष तात दशग्रीवो दूतं प्रेषितवान्मम ॥ 7.11.35 ॥&lt;br&gt;&#xA;दीयतां नगरी लङ्का पूर्वं रक्षोगणोषिता।&lt;br&gt;&#xA;मयात्र यदनुष्ठेयं तन्ममाचक्ष्व सुव्रत ॥ 7.11.36 ॥&lt;br&gt;&#xA;ब्रह्मर्षिस्त्वेवमुक्तोऽसौ विश्रवा मुनिपुङ्गवः।&lt;br&gt;&#xA;प्राञ्जलिं धनदं प्राह शृणु पुत्र वचो मम ॥ 7.11.37 ॥&lt;br&gt;&#xA;दशग्रीवो महाबाहुरुक्तवान्मम सन्निधौ।&lt;br&gt;&#xA;मया निर्भर्त्सितश्चासीद्बहुशोक्तः सुदुर्मतिः ॥ 7.11.38 ॥&lt;br&gt;&#xA;स क्रोधेन मया चोक्तो ध्वंसते च पुनः पुनः।&lt;br&gt;&#xA;श्रेयोऽभियुक्तं धर्म्यं च शृणु पुत्र वचो मम ॥ 7.11.39 ॥&lt;br&gt;&#xA;वरप्रदानसम्मूढो मान्याऽमान्यान् स दुर्मतिः।&lt;br&gt;&#xA;न वेत्ति मम शापाच्च प्रकृतिं दारुणां गतः ॥ 7.11.40 ॥&lt;br&gt;&#xA;तस्माद्गच्छ महाबाहो कैलासं धरणीधरम्।&lt;br&gt;&#xA;निवेशय निवासार्थं त्यक्त्वा लङ्कां सहानुगः ॥ 7.11.41 ॥&lt;br&gt;&#xA;तत्र मन्दाकिनी रम्या नदीनामुत्तमा नदी।&lt;br&gt;&#xA;काञ्चनैः सूर्यसङ्काशैः पङ्कजैः संवृतोदका ॥ 7.11.42 ॥&lt;br&gt;&#xA;कुमुदैरुत्पलैश्चैव तथाऽन्यैश्च सुगन्धिभिः ॥ 7.11.43 ॥&lt;br&gt;&#xA;तत्र देवाः सगन्धर्वाः साप्सरोरगकिन्नराः।&lt;br&gt;&#xA;विहारशीलाः सततं रमन्ते सर्वदाऽऽश्रिताः ॥ 7.11.44 ॥&lt;br&gt;&#xA;न हि क्षमं तवानेन वैरं धनद रक्षसा।&lt;br&gt;&#xA;जानीषे हि यथाऽनेन लब्धः परमको वरः ॥ 7.11.45 ॥&lt;br&gt;&#xA;एवमुक्तो गृहीत्वाऽऽशु तद्वचः पितृगौरवात्।&lt;br&gt;&#xA;सदारपुत्रः सामान्यः सवाहनधनो गतः ॥ 7.11.46 ॥&lt;br&gt;&#xA;प्रहस्तोऽथ दशग्रीवं गत्वा वचनमब्रवीत्।&lt;br&gt;&#xA;प्रहृष्टात्मा महात्मानं सहामात्यं सहानुजम् ॥ 7.11.47 ॥&lt;br&gt;&#xA;शून्या सा नगरी लङ्का त्यक्त्त्वैनां धनदो गतः।&lt;br&gt;&#xA;प्रविश्य तां सहास्माभिः स्वधर्मं प्रतिपालय ॥ 7.11.48 ॥&lt;br&gt;&#xA;एवमुक्तो दशग्रीवः प्रहस्तेन महाबलः।&lt;br&gt;&#xA;विवेश नगरीं लङ्कां भ्रातृभिः सबलानुगैः ॥ 7.11.49 ॥&lt;br&gt;&#xA;धनदेन परित्यक्तां सुविभक्तमहापथाम्।&lt;br&gt;&#xA;आरुरोह स देवारिः स्वर्गं देवाधिपो यथा ॥ 7.11.50 ॥&lt;br&gt;&#xA;स चाभिषिक्तः क्षणदाचरैस्तदा निवेशयामास पुरीं दशाननः।&lt;br&gt;&#xA;निकामपूर्णा च बभूव सा पुरी निशाचरैर्नीलबलाहकोपमैः ॥ 7.11.51 ॥&lt;br&gt;&#xA;धनेश्वरस्त्वथ पितृवाक्यगौरवान्न्यवेशयच्छशिविमले गिरौ पुरीम्।&lt;br&gt;&#xA;स्वलङ्कृतैर्भवनवरैर्विभूषितां पुरन्दरस्वेव तदाऽमरावतीम् ॥ 7.11.52 ॥&lt;/p&gt;</description>
    </item>
    <item>
      <title>०१२ पौलस्त्य-विवाहः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/01_vRddhiH/012_paulastya-vivAhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/01_vRddhiH/012_paulastya-vivAhaH/</guid>
      <description>&lt;p&gt;राक्षसेन्द्रोऽभिषिक्तस्तु भ्रातृभ्यां सहितस्तदा।&lt;br&gt;&#xA;ततः प्रदानं राक्षस्या भगिन्याः समचिन्तयत् ॥ 7.12.1 ॥&lt;br&gt;&#xA;स्वसारं कालकेयाय दानवेन्द्राय राक्षसीम्।&lt;br&gt;&#xA;ददौ शूर्पणखां नाम विद्युज्जिह्वाय नामतः ॥ 7.12.2 ॥&lt;br&gt;&#xA;अथ दत्त्वा स्वयं रक्षो मृगयामटते स्म तत्।&lt;br&gt;&#xA;तत्रापश्यत्ततो राम मयं नाम दितेः सुतम् ॥ 7.12.3 ॥&lt;br&gt;&#xA;अपृच्छत्को भवानेको निर्मनुष्यमृगे वने।&lt;br&gt;&#xA;अनया मृगशावाक्ष्या किमर्थं सह तिष्ठसि ॥ 7.12.4 ॥&lt;br&gt;&#xA;मयस्तथाब्रवीद्राम पृच्छन्तं तं निशाचरम्।&lt;br&gt;&#xA;श्रूयतां सर्वमाख्यास्ये यथावृत्तमिदं मम ॥ 7.12.5 ॥&lt;br&gt;&#xA;हेमा नामाप्सरास्तात श्रुतपूर्वा यदि त्वया।&lt;br&gt;&#xA;दैवतैर्मम सा दत्ता पौलोमीव शतक्रतोः ॥ 7.12.6 ॥&lt;br&gt;&#xA;तस्यां सक्तमनास्तात पञ्चवर्षशतान्यहम्।&lt;br&gt;&#xA;सा च दैवतकार्येण त्रयोदश समा गताः ॥ 7.12.7 ॥&lt;br&gt;&#xA;वर्षं चतुर्दशं चैव ततो हेममयं पुरम्।&lt;br&gt;&#xA;वज्रवैडूर्यचित्रं च मायया निर्मितं मया ॥ 7.12.8 ॥&lt;br&gt;&#xA;तत्राहमवसं दीनस्तया हीनः सुदुःखितः ॥ 7.12.9 ॥&lt;br&gt;&#xA;तस्मात्पुराद्दुहितरं गृहीत्वा वनमागतः।&lt;br&gt;&#xA;इयं ममात्मजा राजंस्तस्याः कुक्षौ विवर्धिता ॥ 7.12.10 ॥&lt;br&gt;&#xA;भर्तारमनया सार्धमस्याः प्राप्तोऽस्मि मार्गितुम्।&lt;br&gt;&#xA;कन्यापितृत्वं दुःखं हि सर्वेषां मानकाङ्क्षिणाम् ॥ 7.12.11 ॥&lt;br&gt;&#xA;कन्या हि द्वे कुले नित्यं संशये स्थाप्य तिष्ठति।&lt;br&gt;&#xA;पुत्रद्वयं ममाप्यस्यां भार्यायां सम्बभूव ह ॥ 7.12.12 ॥&lt;br&gt;&#xA;मायावी प्रथमस्तात दुन्दुभिस्तदनन्तरः।&lt;br&gt;&#xA;एवं ते सर्वमाख्यातं याथातथ्येन पृच्छतः ॥ 7.12.13 ॥&lt;br&gt;&#xA;त्वामिदानीं कथं तात जानीयां को भवानिति।&lt;br&gt;&#xA;एवमुक्तस्तु तद्रक्षो विनीतमिदमब्रवीत् ॥ 7.12.14 ॥&lt;br&gt;&#xA;अहं पौलस्त्यतनयो दशग्रीवश्च नामतः।&lt;br&gt;&#xA;मुनेर्विश्रवसो यस्तु तृतीयो ब्रह्मणोऽभवत् ॥ 7.12.15 ॥&lt;br&gt;&#xA;महर्षेस्तनयं ज्ञात्वा मयो हर्षमुपागतः।&lt;br&gt;&#xA;दातुं दुहितरं तस्मै रोचयामास यत्र वै ॥ 7.12.16 ॥&lt;br&gt;&#xA;करेण तु करं तस्या ग्राहयित्वा मयस्तदा।&lt;br&gt;&#xA;प्रहसन्प्राह दैत्येन्द्रो राक्षसेन्द्रमिदं वचः ॥ 7.12.17 ॥&lt;br&gt;&#xA;इयं ममात्मजा राजन्हेमयाऽप्सरसा धृता।&lt;br&gt;&#xA;कन्या मन्दोदरी नाम पत्न्यर्थं प्रतिगृह्यताम् ॥ 7.12.18 ॥&lt;br&gt;&#xA;बाढमित्येव तं राम दशग्रीवोऽभ्यभाषत।&lt;br&gt;&#xA;प्रज्चाल्य तत्र चैवाग्निमकरोत्पाणिसङ्ग्रहम् ॥ 7.12.19 ॥&lt;br&gt;&#xA;स हि तस्य मयो राम शापाभिज्ञस्तपोधनात्।&lt;br&gt;&#xA;विदित्वा तेन सा दत्ता तस्य पैतामहं कुलम् ॥ 7.12.20 ॥&lt;br&gt;&#xA;अमोघां तस्य शक्तिं च प्रददौ परमाद्भुताम्।&lt;br&gt;&#xA;परेण तपसा लब्धां जघ्निवाल्ँलक्ष्मणं यया ॥ 7.12.21 ॥&lt;br&gt;&#xA;एवं सीकृतदारो वै लङ्काया ईश्वरः प्रभुः।&lt;br&gt;&#xA;गत्वा तु नगरीं भार्ये भ्रातृभ्यां समुपाहरत् ॥ 7.12.22 ॥&lt;br&gt;&#xA;वैरोचनस्य दौहित्रीं वज्रज्वालेति नामतः।&lt;br&gt;&#xA;तां भार्यां कुम्भकर्णस्य रावणः समकल्पयत् ॥ 7.12.23 ॥&lt;br&gt;&#xA;गन्धर्वराजस्य सुतां शैलूषस्य महात्मनः।&lt;br&gt;&#xA;सरमां नाम धर्मज्ञां लेभे भार्यां विभीषणः ॥ 7.12.24 ॥&lt;br&gt;&#xA;तीरे तु सरसो वै तु सञ्जज्ञे मानसस्य हि।&lt;br&gt;&#xA;सरस्तदा मानसं तु ववृधे जलदागमे ॥ 7.12.25 ॥&lt;br&gt;&#xA;मात्रा तु तस्याः कन्यायाः स्नेहेनाक्रन्दितं वचः।&lt;br&gt;&#xA;सरो मा वर्धयस्वेति ततः सा सरमाऽभवत् ॥ 7.12.26 ॥&lt;br&gt;&#xA;एवं ते कृतदारा वै रेमिरे तत्र राक्षसाः।&lt;br&gt;&#xA;स्वां स्वां भार्यामुपागम्य गन्धर्वा इव नन्दने ॥ 7.12.27 ॥&lt;br&gt;&#xA;ततो मन्दोदरी पुत्रं मेघनादमजीजनत्।&lt;br&gt;&#xA;स एष इन्द्रजिन्नाम युष्माभिरभिधीयते ॥ 7.12.28 ॥&lt;br&gt;&#xA;जातमात्रेण हि पुरा तेन रावणसूनुना।&lt;br&gt;&#xA;रुदता सुमहान्मुक्तो नादो जलधरोपमः ॥ 7.12.29 ॥&lt;br&gt;&#xA;जडीकृता च सा लङ्का तस्य नादेन राघव।&lt;br&gt;&#xA;पिता तस्याकरोन्नाम मेघनाद इति स्वयम् ॥ 7.12.30 ॥&lt;br&gt;&#xA;सोऽवर्धत तदा राम रावणान्तःपुरे शुभे।&lt;br&gt;&#xA;रक्ष्यमाणो वरस्त्रीभिश्छन्नः काष्ठैरिवानलः ॥ 7.12.31 ॥&lt;br&gt;&#xA;मातापित्रोर्महाहर्षं जनयन्रावणात्मजः ॥ 7.12.32 ॥&lt;/p&gt;</description>
    </item>
  </channel>
</rss>
