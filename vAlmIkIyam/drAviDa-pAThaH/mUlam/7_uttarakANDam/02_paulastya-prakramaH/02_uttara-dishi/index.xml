<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२ उत्तर-दिशि on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/02_uttara-dishi/</link>
    <description>Recent content in &#43;०२ उत्तर-दिशि on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/02_uttara-dishi/index.xml" rel="self" type="application/rss+xml" />
    <item>
      <title>०१३ कुबेर-दूत-हतिः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/02_uttara-dishi/013_kubera-dUta-hatiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/02_uttara-dishi/013_kubera-dUta-hatiH/</guid>
      <description>&lt;p&gt;अथ लोकेश्वरोत्सृष्टा तत्र कालेन केनचित्।&lt;br&gt;&#xA;निद्रा समभवत्तीव्रा कुम्भकर्णस्य रूपिणी ॥ 7.13.1 ॥&lt;br&gt;&#xA;ततो भ्रातरमासीनं कुम्भकर्णोऽब्रवीद्वचः।&lt;br&gt;&#xA;निद्रा मां बाधते राजन्कारयस्व ममालयम् ॥ 7.13.2 ॥&lt;br&gt;&#xA;विनियुक्तास्ततो राज्ञा शिल्पिनो विश्वकर्मवत्।&lt;br&gt;&#xA;विस्तीर्णं योजनं शुभ्रं ततो द्विगुणमायतम् ॥ 7.13.3 ॥&lt;br&gt;&#xA;दर्शनीयं निराबाधं कुम्भकर्णस्य चक्रिरे।&lt;br&gt;&#xA;स्फाटिकैः काञ्चनैश्चित्रैः स्तम्भैः सर्वत्र शोभितम् ॥ 7.13.4 ॥&lt;br&gt;&#xA;वैडूर्यकृतसोपानं किङ्किणीजालकं तथा।&lt;br&gt;&#xA;दान्ततोरणविन्यस्तं वज्रस्फटिकवेदिकम् ॥ 7.13.5 ॥&lt;br&gt;&#xA;मनोहरं सर्वसुखं कारयामास राक्षसः।&lt;br&gt;&#xA;सर्वत्र सुखदं नित्यं मेरोः पुण्यां गुहामिव ॥ 7.13.6 ॥&lt;br&gt;&#xA;तत्र निद्रां समाविष्टः कुम्भकर्णो महाबलः।&lt;br&gt;&#xA;बहून्यब्दसहस्राणि शयानो न प्रबुद्ध्यते ॥ 7.13.7 ॥&lt;br&gt;&#xA;निद्राभिभूते तु तदा कुम्भकर्णे दशाननः।&lt;br&gt;&#xA;देवर्षियक्षगन्धर्वान्सञ्जघ्ने हि निरङ्कुशः ॥ 7.13.8 ॥&lt;br&gt;&#xA;उद्यानानि च चित्राणि नन्दनादीनि यानि च।&lt;br&gt;&#xA;तानि गत्वा सुसङक्रुद्धो भिनत्ति स्म दशाननः ॥ 7.13.9 ॥&lt;br&gt;&#xA;नदीं गज इव क्रीडन्वृक्षान्वायुरिव क्षिपन्।&lt;br&gt;&#xA;नगान्व्रज्र इवोत्सृष्टो विध्वंसयति राक्षसः ॥ 7.13.10 ॥&lt;br&gt;&#xA;तथावृत्तं तु विज्ञाय दशग्रीवं धनेश्वरः।&lt;br&gt;&#xA;कुलानुरूपं धर्मज्ञो वृत्तं संस्मृत्य चात्मनः ॥ 7.13.11 ॥&lt;br&gt;&#xA;सौभ्रात्रदर्शनार्थं तु दूतं वैश्रवणस्तदा।&lt;br&gt;&#xA;लङ्कां सम्प्रेषयामास दशग्रीवस्य वै हितम् ॥ 7.13.12 ॥&lt;br&gt;&#xA;स गत्वा नगरीं लङ्कामाससाद विभीषणम्।&lt;br&gt;&#xA;मानितस्तेन धर्मेण पृष्टश्चागमनं प्रति ॥ 7.13.13 ॥&lt;br&gt;&#xA;पृष्ट्वा च कुशलं राज्ञो ज्ञातीनां च बिभीषणः।&lt;br&gt;&#xA;सभायां दर्शयामास तमासीनं दशाननम् ॥ 7.13.14 ॥&lt;br&gt;&#xA;स दृष्ट्वा तत्र राजानं दीप्यमानं स्वतेजसा।&lt;br&gt;&#xA;जयेति वाचा सम्पूज्य तूष्णीं समभिवर्तत ॥ 7.13.15 ॥&lt;br&gt;&#xA;तं तत्रोत्तमपर्यङ्के वरास्तरणशोभिते।&lt;br&gt;&#xA;उपविष्टं दशग्रीवं दूतो वाक्यमथाब्रवीत् ॥ 7.13.16 ॥&lt;br&gt;&#xA;राजन्वदामि ते सर्वं भ्राता तव यदब्रवीत्।&lt;br&gt;&#xA;उभयोः सदृशं वीर वृत्तस्य च कुलस्य च ॥ 7.13.17 ॥&lt;br&gt;&#xA;साधु पर्याप्तमेतावत्कृतश्चारित्रसङ्ग्रहः।&lt;br&gt;&#xA;साधु धर्मे व्यवस्थानं क्रियतां यदि शक्यते ॥ 7.13.18 ॥&lt;br&gt;&#xA;दृष्टं मे नन्दनं भग्नमृषयो निहताः श्रुताः।&lt;br&gt;&#xA;देवतानां समुद्योगस्त्वत्तो राजन्मम श्रुतः ॥ 7.13.19 ॥&lt;br&gt;&#xA;निराकृतश्च बहुशस्त्वयाऽहं राक्षसाधिप।&lt;br&gt;&#xA;अपराद्धा हि बाल्याच्च रमणीयाः स्वबान्धवाः ॥ 7.13.20 ॥&lt;br&gt;&#xA;अहं तु हिमवत्पृष्ठं गतो धर्ममुपासितुम्।&lt;br&gt;&#xA;रौद्रं व्रत्तं समास्थाय नियतो नियतेन्द्रियः ॥ 7.13.21 ॥&lt;br&gt;&#xA;तत्र देवो मया दृष्टः सह देव्या मया प्रभुः।&lt;br&gt;&#xA;सव्यं चक्षुर्मया दैवात्तत्र देव्यां निपातितम् ॥ 7.13.22 ॥&lt;br&gt;&#xA;का न्वियं स्यादिति शुभा न खल्वन्येन हेतुना।&lt;br&gt;&#xA;रूपं ह्यनुपमं कृत्वा रुद्राणी तत्र तिष्ठति ॥ 7.13.23 ॥&lt;br&gt;&#xA;देव्या दिव्यप्रभावेण दग्धं सव्यं ममेक्षणम्।&lt;br&gt;&#xA;रेणुध्वस्तमिव ज्योतिः पिङ्गुलत्वमुपागतम् ॥ 7.13.24 ॥&lt;br&gt;&#xA;ततोऽहमन्यद्विस्तीर्णं गत्वा तस्य गिरेस्तटम्।&lt;br&gt;&#xA;तूष्णीं वर्षशतान्यष्टौ समाधारं महाव्रतम् ॥ 7.13.25 ॥&lt;br&gt;&#xA;समाप्ते नियमे तस्मिंस्तत्र देवो महेश्वरः।&lt;br&gt;&#xA;प्रीतः प्रीतेन मनसा प्राह वाक्यमिदं प्रभुः ॥ 7.13.26 ॥&lt;br&gt;&#xA;पैङ्गल्यं यदवाप्तं हि देव्या रूपनिरीक्षणात्।&lt;br&gt;&#xA;प्रीतोऽस्मि तव धर्मज्ञ तपसा नेन सुव्रत ॥ 7.13.27 ॥&lt;br&gt;&#xA;मया चैतद्व्रतं चीर्णं त्वया चैव धनाधिप।&lt;br&gt;&#xA;तृतीयः पुरुषो नास्ति यश्चरेव्रतमीदृशम् ॥ 7.13.28 ॥&lt;br&gt;&#xA;व्रतं सुनिश्चयं ह्येतन्मया ह्युत्पादितं पुरा।&lt;br&gt;&#xA;तत्सखित्वं मया सौम्य रोचयस्व धनेश्वर ॥ 7.13.29 ॥&lt;br&gt;&#xA;तपसा निर्जितश्चैव सखा भव ममानघ।&lt;br&gt;&#xA;देव्या दग्धं प्रभावेण यच्च सव्यं तवेक्षणम् ॥ 7.13.30 ॥&lt;br&gt;&#xA;एकाक्षिपिङ्गलेत्येव नाम स्थास्यति शाश्वतम्।&lt;br&gt;&#xA;एवं तेन सखित्वं च प्राप्यानुज्ञां च शङ्करात् ॥ 7.13.31 ॥&lt;br&gt;&#xA;आगत्य च श्रुतोऽयं मे तव पापविनिश्चयः ॥ 7.13.32 ॥&lt;br&gt;&#xA;तदधर्मिष्ठसंयोगान्निवर्त कुलदूषणात्।&lt;br&gt;&#xA;चिन्त्यते हि वधोपायः सर्षिसङ्घैः सुरैस्तव ॥ 7.13.33 ॥&lt;br&gt;&#xA;एवमुक्तो दशग्रीवः क्रुद्धसंरक्तलोचनः।&lt;br&gt;&#xA;हस्तौ दन्तांश्च सम्पीड्य वाक्यमेतदुवाच ह ॥ 7.13.34 ॥&lt;br&gt;&#xA;विज्ञातं ते मया दूत वाक्यं यस्य प्रभाषसे।&lt;br&gt;&#xA;नैतत्त्वमसि नैवासौ भ्रात्रा येनासि चोदितः ॥ 7.13.35 ॥&lt;br&gt;&#xA;हितं नैष ममैतद्धि ब्रवीति धनरक्षकः।&lt;br&gt;&#xA;महेश्वरसखित्वं तु मूढ श्रावयते किल ॥ 7.13.36 ॥&lt;br&gt;&#xA;न चेदं क्षमणीयं मे यदेतद्भाषितं त्वया।&lt;br&gt;&#xA;यदेतावन्मया कालं दूत तस्य तु मर्षितम् ॥ 7.13.37 ॥&lt;br&gt;&#xA;न हन्तव्यो गुरुर्ज्येष्ठो मयाऽयमिति मन्यते।&lt;br&gt;&#xA;तस्य त्विदानीं श्रुत्वा मे वाक्यमेषा कृता मतिः ॥ 7.13.38 ॥&lt;br&gt;&#xA;त्रील्ँलोकानपि जेष्यामि बाहुवीर्यमुपाश्रितः ॥ 7.13.39 ॥&lt;br&gt;&#xA;एतन्मुहूर्तमेवाहं तस्यैकस्य तु वै कृते।&lt;br&gt;&#xA;चतुरो लोकपालांस्तान्नयिष्यामि यमक्षयम् ॥ 7.13.40 ॥&lt;br&gt;&#xA;एवमुक्त्वा तु लङ्केशो दूतं खड्गेन जघ्निवान्।&lt;br&gt;&#xA;ददौ भक्षयितुं ह्येनं राक्षसानां दुरात्मनाम् ॥ 7.13.41 ॥&lt;br&gt;&#xA;एवं कृतस्वस्त्ययनो रथमारुह्य रावणः।&lt;br&gt;&#xA;त्रैलोक्यविजयाकाङ्क्षी ययौ यत्र धनेश्वरः ॥ 7.13.42 ॥&lt;/p&gt;</description>
    </item>
    <item>
      <title>०१४ सूर्य-भानु-यक्ष-हतिः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/02_uttara-dishi/014_sUrya-bhAnu-yaxa-hatiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/02_uttara-dishi/014_sUrya-bhAnu-yaxa-hatiH/</guid>
      <description>&lt;p&gt;ततस्तु सचिवैः सार्धं षड्भिर्नित्यं बलोद्धतैः।&lt;br&gt;&#xA;महोदरप्रहस्ताभ्यां मारीचशुकसारणैः ॥ 7.14.1 ॥&lt;br&gt;&#xA;धूम्राक्षेण च वीरेण नित्यं समरगृध्नुना।&lt;br&gt;&#xA;वृतः सम्प्रययौ श्रीमान्क्रोधाल्लोकान्दहन्निव ॥ 7.14.2 ॥&lt;br&gt;&#xA;पुराणि स नदीः शैलान्वनान्युपवनानि च।&lt;br&gt;&#xA;अतिक्रम्य मुहूर्तेन कैलासं गिरिमागमत् ॥ 7.14.3 ॥&lt;br&gt;&#xA;सन्निविष्टं गिरौ तस्मिन्राक्षसेन्द्रं निशम्य तु।&lt;br&gt;&#xA;युद्धेऽत्यर्थकृतोत्साहं दुरात्मानं समन्त्रिणम् ॥ 7.14.4 ॥&lt;br&gt;&#xA;यक्षा न शेकुः संस्थातुं प्रमुखे तस्य रक्षसः।&lt;br&gt;&#xA;राज्ञो भ्रातेति विज्ञाय गता यत्र धनेश्वरः ॥ 7.14.5 ॥&lt;br&gt;&#xA;ते गत्वा सर्वमाचख्युर्भ्रातुस्तस्य चिकीर्षितम्।&lt;br&gt;&#xA;अनुज्ञाता ययुर्हष्टा युद्धाय धनदेन ते ॥ 7.14.6 ॥&lt;br&gt;&#xA;ततो बलानां सङ्क्षोभो व्यवर्धत महोदधेः।&lt;br&gt;&#xA;तस्य नैर्ऋतराजस्य शैलं सञ्चालयन्निव ॥ 7.14.7 ॥&lt;br&gt;&#xA;ततो युद्धं समभवद्यक्षराक्षससङ्कुलम्।&lt;br&gt;&#xA;व्यथिताश्चाभवंस्तत्र सचिवा राक्षसस्य ते ॥ 7.14.8 ॥&lt;br&gt;&#xA;स दृष्ट्वा तादृशं सैन्यं दशग्रीवो निशाचरः।&lt;br&gt;&#xA;हर्षनादान्बहून्कृत्वा स क्रोधादभ्यधावत ॥ 7.14.9 ॥&lt;br&gt;&#xA;ये तु ते राक्षसेन्द्रस्य सचिवा घोरविक्रमाः।&lt;br&gt;&#xA;तेषां सहस्रमेकैकं यक्षाणां समयोधयन् ॥ 7.14.10 ॥&lt;br&gt;&#xA;ततो गदाभिर्मुसलैरसिभिः शक्तितोमरैः।&lt;br&gt;&#xA;हन्यमानो दशग्रीवस्तत्सैन्यं समगाहत ॥ 7.14.11 ॥&lt;br&gt;&#xA;स निरुच्छ्वासवत्तत्र वध्यमानो दशाननः।&lt;br&gt;&#xA;वर्षद्भिरिव जीमूतैर्धाराभिरवरुध्यत ॥ 7.14.12 ॥&lt;br&gt;&#xA;न चकार व्यथां चैव यक्षशस्त्रैः समाहतः।&lt;br&gt;&#xA;महीधर इवाम्भोदैर्धाराशतसमुक्षितः ॥ 7.14.13 ॥&lt;br&gt;&#xA;स दुरात्मा समुद्यम्य कालदण्डोपमां गदाम्।&lt;br&gt;&#xA;प्रविवेश ततः सैन्यं नयन्यक्षान्यमक्षयम् ॥ 7.14.14 ॥&lt;br&gt;&#xA;स कक्षमिव विस्तीर्णं शुष्केन्धनमिवाकुलम्।&lt;br&gt;&#xA;वातेनाग्निरिवायत्तो यक्षसैन्यं ददाह तत् ॥ 7.14.15 ॥&lt;br&gt;&#xA;तैस्तु तत्र महामात्यैर्महोदरशुकादिभिः।&lt;br&gt;&#xA;अल्पावशेषास्ते यक्षाः कृता वातैरिवाम्बुदाः ॥ 7.14.16 ॥&lt;br&gt;&#xA;केचित्समाहता भग्नाः पतिताः समरक्षितौ।&lt;br&gt;&#xA;ओष्ठांश्च दशनैस्तीक्ष्णैरदशन्कुपिता रणे ॥ 7.14.17 ॥&lt;br&gt;&#xA;श्रान्ताश्चान्योन्यमालिङ्ग्य भ्रष्टशस्त्रा रणाजिरे।&lt;br&gt;&#xA;सीदन्ति च तदा यक्षाः कूला इव जलेन ह ॥ 7.14.18 ॥&lt;br&gt;&#xA;हतानां गच्छतां स्वर्गं युध्यतां पृथिवीतले।&lt;br&gt;&#xA;प्रेक्षतामृषिसङ्घानां न बभूवान्तरं दिवि ॥ 7.14.19 ॥&lt;br&gt;&#xA;भग्नांस्तु तान्समालक्ष्य यक्षेन्द्रांस्तु महाबलान्।&lt;br&gt;&#xA;धनाध्यक्षो महाबाहुः प्रेषयामास यक्षकान् ॥ 7.14.20 ॥&lt;br&gt;&#xA;एतस्मिन्नन्तरे राम विस्तीर्णबलवाहनः।&lt;br&gt;&#xA;प्रेषितो न्यपतद्यक्षो नाम्ना संयोधकण्टकः ॥ 7.14.21 ॥&lt;br&gt;&#xA;तेन चक्रेण मारीचो विष्णुनेव रणे हतः।&lt;br&gt;&#xA;पतितो भूतले शैलात्क्षीणपुण्य इव ग्रहः ॥ 7.14.22 ॥&lt;br&gt;&#xA;ससञ्ज्ञस्तु मुहूर्तेन स विश्रम्य निशाचरः।&lt;br&gt;&#xA;तं यक्षं योधयामास स च भग्नः प्रदुद्रुवे ॥ 7.14.23 ॥&lt;br&gt;&#xA;ततः काञ्चनचित्राङ्गं वैडूर्यरजसोक्षितम्।&lt;br&gt;&#xA;मर्यादां प्रतिहाराणां तोरणान्तरमाविशत् ॥ 7.14.24 ॥&lt;br&gt;&#xA;तं तु राजन्दशग्रीवं प्रविशन्तं निशाचरम्।&lt;br&gt;&#xA;सूर्यभानुरिति ख्यातो द्वारपालो न्यवारयत् ॥ 7.14.25 ॥&lt;br&gt;&#xA;स वार्यमाणो यक्षेण प्रविवेश निशाचरः।&lt;br&gt;&#xA;यदा तु वारितो राम न व्यतिष्ठत्स राक्षसः ॥ 7.14.26 ॥&lt;br&gt;&#xA;ततस्तोरणमुत्पाट्य तेन यक्षेण ताडितः।&lt;br&gt;&#xA;रुधिरं प्रस्रवन्भाति शैलो धातुस्रवैरिव ॥ 7.14.27 ॥&lt;br&gt;&#xA;स शैलशिखराभेण तोरणेन समाहतः।&lt;br&gt;&#xA;जगाम न क्षतिं वीरो वरदानात्स्वयम्भुवः ॥ 7.14.28 ॥&lt;br&gt;&#xA;तेनैव तोरणेनाथ यक्षस्तेनाभिताडितः।&lt;br&gt;&#xA;नादृश्यत तदा यक्षो भस्मीकृततनुस्तदा ॥ 7.14.29 ॥&lt;br&gt;&#xA;ततो नदीर्गुहाश्चैव विविशुर्भयपीडिताः।&lt;br&gt;&#xA;त्यक्तप्रहरणाः श्रान्ता विवर्णवदनास्तदा ॥ 7.14.30 ॥&lt;/p&gt;</description>
    </item>
    <item>
      <title>०१५ पुष्पक-प्राप्तिः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/02_uttara-dishi/015_puShpaka-prAptiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/02_uttara-dishi/015_puShpaka-prAptiH/</guid>
      <description>&lt;p&gt;ततस्ताल्ँलक्ष्य वित्रस्तान्यक्षेन्द्रांश्च सहस्रशः।&lt;br&gt;&#xA;धनाध्यक्षो महायक्षं माणिचारमथाब्रवीत् ॥ 7.15.1 ॥&lt;br&gt;&#xA;रावणं जहि यक्षेन्द्र दुर्वृत्तं पापचेतसम्।&lt;br&gt;&#xA;शरणं भव वीराणां यक्षाणां युद्धशालिनाम् ॥ 7.15.2 ॥&lt;br&gt;&#xA;एवमुक्तो महाबाहुर्माणिभद्रः सुदुर्जयः।&lt;br&gt;&#xA;वृतो यक्षसहस्रैस्तु चतुर्भिः समयोधयत् ॥ 7.15.3 ॥&lt;br&gt;&#xA;ते गदामुसलप्रासैः शक्तितोमरमुद्गरैः।&lt;br&gt;&#xA;अभिघ्नन्तस्तदा यक्षा राक्षसान्समुपाद्रवन् ॥ 7.15.4 ॥&lt;br&gt;&#xA;कुर्वन्तस्तुमुलं युद्धं चरन्तः श्येनवल्लघु।&lt;br&gt;&#xA;बाढं प्रयच्छन्नेच्छामि दीयतामिति भाषिणः ॥ 7.15.5 ॥&lt;br&gt;&#xA;ततो देवाः सगन्धर्वा ऋषयो ब्रह्मवादिनः।&lt;br&gt;&#xA;दृष्ट्वा तत्तुमुलं युद्धं परं विस्मयमागमन् ॥ 7.15.6 ॥&lt;br&gt;&#xA;यक्षाणां तु प्रहस्तेन सहस्रं निहतं रणे।&lt;br&gt;&#xA;महोदरेण चानिन्द्यं सहस्रमपरं हतम् ॥ 7.15.7 ॥&lt;br&gt;&#xA;क्रुद्धेन च तदा राजन्मारीचेन युयुत्सुना।&lt;br&gt;&#xA;निमेषान्तरमात्रेण द्वे सहस्रे निपातिते ॥ 7.15.8 ॥&lt;br&gt;&#xA;क्व च यक्षार्जवं युद्धं क्व च मायाबलाश्रयम्।&lt;br&gt;&#xA;रक्षसां पुरुषव्याघ्र तेन तेऽभ्यधिका युधि ॥ 7.15.9 ॥&lt;br&gt;&#xA;धूम्राक्षेण समागम्य माणिभद्रो महारणे।&lt;br&gt;&#xA;मुसलेनोरसि क्रोधात्तडितो न च कम्पितः ॥ 7.15.10 ॥&lt;br&gt;&#xA;ततो गदां समाविध्य माणिभद्रेण राक्षसः।&lt;br&gt;&#xA;धूम्राक्षस्ताडितो मूर्ध्नि विह्वलः स पपात ह ॥ 7.15.11 ॥&lt;br&gt;&#xA;धूम्राक्षं ताडितं दृष्ट्वा पतितं शोणितोक्षितम्।&lt;br&gt;&#xA;अभ्यधावत सङ्ग्रामे माणिभद्रं दशाननः ॥ 7.15.12 ॥&lt;br&gt;&#xA;तं क्रुद्धमभिधावन्तं माणिभद्रो दशाननम्।&lt;br&gt;&#xA;शक्तिभिस्ताडयामास तिसृभिर्यक्षपुङ्गवः ॥ 7.15.13 ॥&lt;br&gt;&#xA;ताडितो माणिभद्रस्य मुकुटे प्राहरद्रणे।&lt;br&gt;&#xA;तस्य तेन प्रहारेम मुकुटं पार्श्वमागतम् ॥ 7.15.14 ॥&lt;br&gt;&#xA;[तस्मिंस्तु विमुखे यक्षे माणिभद्रे महात्मनि।] सन्नादः सुमहान्राजंस्तस्मिन्शैलेऽभ्यवर्तत ॥ 7.15.15 ॥&lt;br&gt;&#xA;ततो दूरात्प्रददृशे धनाध्यक्षो गदाधरः।&lt;br&gt;&#xA;शुक्रप्रौष्ठपदाभ्यां च पद्मशङ्खसमावृतः ॥ 7.15.16 ॥&lt;br&gt;&#xA;स दृष्ट्वा भ्रातरं सङ्ख्ये शापाद्विभ्रष्टगौरवम्।&lt;br&gt;&#xA;उवाच वचनं धीमान्युक्तं पैतामहे कुले ॥ 7.15.17 ॥&lt;br&gt;&#xA;यन्मया वार्यमाणस्त्वं नावगच्छसि दुर्मते।&lt;br&gt;&#xA;पश्चादस्य फलं प्राप्य ज्ञास्यसे निरयं गतः ॥ 7.15.18 ॥&lt;br&gt;&#xA;यो हि मोहाद्विषं पीत्वा नावगच्छति दुर्मतिः।&lt;br&gt;&#xA;स तस्य परिणामान्ते जानीते कर्मणः फलम् ॥ 7.15.19 ॥&lt;br&gt;&#xA;देवता नाभिनन्दन्ति धर्मयुक्तेन केनचित्।&lt;br&gt;&#xA;येन त्वमीदृशं भावं नीतस्सन्नावबुद्ध्यसे ॥ 7.15.20 ॥&lt;br&gt;&#xA;मातरं पितरं यो हि आचार्यं चावमन्यते।&lt;br&gt;&#xA;स पश्यति फलं तस्य प्रेतराजवशं गतः ॥ 7.15.21 ॥&lt;br&gt;&#xA;अध्रुवे हि शरीरे यो न करोति तपोर्जनम्।&lt;br&gt;&#xA;स पश्चात्तप्यते मूढो मृतो दृष्ट्वाऽऽत्मनो गतिम् ॥ 7.15.22 ॥&lt;br&gt;&#xA;धर्माद्राज्यं धनं सौख्यमधर्माद्दुःखमेव च।&lt;br&gt;&#xA;तस्माद्धर्मं सुखार्थाय कुर्यात्पापं विसर्जयेत् ॥ 7.15.23 ॥&lt;br&gt;&#xA;पापस्य हि फलं दुःखं तद्भोक्तव्यमिहात्मना।&lt;br&gt;&#xA;तस्मादात्मापघातार्थं मूढः पापं करिष्यति ॥ 7.15.24 ॥&lt;br&gt;&#xA;देवं चेष्टयते सर्वं हतो दैवेन हन्यते।&lt;br&gt;&#xA;यादृशं कुरुते कर्म तादृशं फलमश्नुते ॥ 7.15.25 ॥&lt;br&gt;&#xA;बुद्धिरूपं फलं पुत्राञ्छौर्यं धीरत्वमेव च।&lt;br&gt;&#xA;प्राप्नुवन्ति नरा लोके निर्जितं पुण्यकर्मभिः ॥ 7.15.26 ॥&lt;br&gt;&#xA;एवं निरयगामी त्वं यस्य ते मतिरीदृशी।&lt;br&gt;&#xA;न त्वां समभिभाषिष्येऽसद्वृत्तेष्वेव निर्णयः ॥ 7.15.27 ॥&lt;br&gt;&#xA;एवमुक्तास्ततस्तेन तस्यामात्याः समाहताः।&lt;br&gt;&#xA;मारीचप्रमुखाः सर्वे विमुखा विप्रदुद्रुवुः ॥ 7.15.28 ॥&lt;br&gt;&#xA;ततस्तेन दशग्रीवो यक्षेन्द्रेण महात्मना।&lt;br&gt;&#xA;गदयाभिहतो मूर्ध्नि न च स्थानात्प्रकम्पितः ॥ 7.15.29 ॥&lt;br&gt;&#xA;ततस्तौ राम निघ्नन्तौ तदान्योन्यं महामृधे।&lt;br&gt;&#xA;न विह्वलौ न च श्रान्तौ बभूवतुरमर्षणौ ॥ 7.15.30 ॥&lt;br&gt;&#xA;आग्नेयमस्त्रं तस्मै स मुमोच धनदस्तदा।&lt;br&gt;&#xA;राक्षसेन्द्रो वारुणेन तदस्त्रं प्रत्यवारयत् ॥ 7.15.31 ॥&lt;br&gt;&#xA;ततो मायां प्रविष्टोऽसौ राक्षसीं राक्षसेश्वरः।&lt;br&gt;&#xA;रूपाणां शतसाहस्रं विनाशाय चकार च ॥ 7.15.32 ॥&lt;br&gt;&#xA;व्याघ्रो वराहो जीमूतः पर्वतः सागरो द्रुमः।&lt;br&gt;&#xA;यक्षो दैत्यस्वरूपी च सोऽदृश्यत दशाननः ॥ 7.15.33 ॥&lt;br&gt;&#xA;बहूनि च करोति स्म दृश्यन्ते न त्वसौ ततः।&lt;br&gt;&#xA;प्रतिगृह्य ततो राम महदस्त्रं दशाननः ॥ 7.15.34 ॥&lt;br&gt;&#xA;जघान मूर्ध्नि धनदं व्याविद्ध्य महतीं गदाम्।&lt;br&gt;&#xA;एवं स तेनाभिहतो विह्वलः शोणितोक्षितः ॥ 7.15.35 ॥&lt;br&gt;&#xA;कृत्तमूल इवाशोको निपपात धनाधिपः ॥ 7.15.36 ॥&lt;br&gt;&#xA;ततः पद्मादिभिस्तत्र निधिभिः स तदा वृतः।&lt;br&gt;&#xA;धनदोच्छ्वासितस्तैस्तु वनमानीय नन्दनम् ॥ 7.15.37 ॥&lt;br&gt;&#xA;निर्जित्य राक्षसेन्द्रस्तं धनदं हृष्टमानसः।&lt;br&gt;&#xA;पुष्पकं तस्य जग्राह विमानं जयलक्षणम् ॥ 7.15.38 ॥&lt;br&gt;&#xA;काञ्चनस्तम्भसंवीतं वैडूर्यमणितोरणम्।&lt;br&gt;&#xA;मुक्ताजालप्रतिच्छन्नं सर्वकामफलद्रुमम् ॥ 7.15.39 ॥&lt;br&gt;&#xA;मनोजवं कामगमं कामरूपं विहङ्गमम्।&lt;br&gt;&#xA;मणिकाञ्चनसोपानं तप्तकाञ्चनवेदिकम् ॥ 7.15.40 ॥&lt;br&gt;&#xA;देवोपवाह्यमक्षय्यं सदादृष्टिमनःसुखम्।&lt;br&gt;&#xA;बह्वाश्चर्यं भक्तिचित्रं ब्रह्मणा परिनिर्मितम् ॥ 7.15.41 ॥&lt;br&gt;&#xA;निर्मितं सर्वकामैस्तु मनोहरमनुत्तमम्।&lt;br&gt;&#xA;न तु शीतं न चोष्णं च सर्वर्तुसुखदं शुभम् ॥ 7.15.42 ॥&lt;br&gt;&#xA;स तं राजा समारुह्य कामगं वीर्यनिर्जितम्।&lt;br&gt;&#xA;जितं त्रिभुवनं मेने दर्पोत्सेकात्सुदुर्मतिः ॥ 7.15.43 ॥&lt;br&gt;&#xA;जित्वा वैश्रवणं देवं कैलासात्समवातरत् ॥ 7.15.44 ॥&lt;br&gt;&#xA;स्वतेजसा विपुलमवाप्य तं जयं प्रतापवान्विमलकिरीटहारवान्।&lt;br&gt;&#xA;रराज वै परमविमानमास्थितो निशाचरः सदसि गतो यथानलः ॥ 7.15.45 ॥&lt;/p&gt;</description>
    </item>
    <item>
      <title>०१६ कैलास-चालन-यत्नः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/02_uttara-dishi/016_kailAsa-chAlana-yatnaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/02_uttara-dishi/016_kailAsa-chAlana-yatnaH/</guid>
      <description>&lt;p&gt;स जित्वा धनदं राम भ्रातरं राक्षसाधिपः।&lt;br&gt;&#xA;महासेनप्रसूतिं तद्ययौ शरवणं महत् ॥ 7.16.1 ॥&lt;br&gt;&#xA;अथापश्यदृशग्रीवो रौक्मं शरवणं महत्।&lt;br&gt;&#xA;गभस्तिजालसंवीतं द्वितीयमिव भास्करम् ॥ 7.16.2 ॥&lt;br&gt;&#xA;स पर्वतं समारुह्य कञ्चिद्रम्यवनान्तरम्।&lt;br&gt;&#xA;अपश्यत् पुष्पकं तत्र रामविष्टम्भितं तदा ॥ 7.16.3 ॥&lt;br&gt;&#xA;विष्टब्धं पुष्पकं दृष्ट्वा ह्यगमं कामागं कृतम्।&lt;br&gt;&#xA;अचिन्तयद्राक्षसेन्द्रः सचिवैस्तैः समावृतः ॥ 7.16.4 ॥&lt;br&gt;&#xA;किन्निमित्तं चेच्छया मे नेदं गच्छति पुष्पकम्।&lt;br&gt;&#xA;पर्वतस्योपरिष्ठस्य कर्मेदं कस्यचिद्भवेत् ॥ 7.16.5 ॥&lt;br&gt;&#xA;ततोऽब्रवीत्तदा राम मारीचो बुद्धिकोविदः।&lt;br&gt;&#xA;नेदं निष्कारणं राजन्पुष्पकं यन्न गच्छति ॥ 7.16.6 ॥&lt;br&gt;&#xA;अथवा पुष्पकमिदं धनदान्नान्यवाहनम्।&lt;br&gt;&#xA;अतो निष्पन्दमभवद्धनाध्यक्षविनाकृतम् ॥ 7.16.7 ॥&lt;br&gt;&#xA;इति वाक्यान्तरे तस्य करालः कृष्णपिङ्गलः।&lt;br&gt;&#xA;वामनो विकटो मुण्डी नन्दी प्रह्वभुजो बली ॥ 7.16.8 ॥&lt;br&gt;&#xA;ततः पार्श्वमुपागम्य भवस्यानुचरोऽब्रवीत्।&lt;br&gt;&#xA;नन्दीश्वरो वचश्चेदं राक्षसेन्द्रमशङ्कितः ॥ 7.16.9 ॥&lt;br&gt;&#xA;निवर्तस्व दशग्रीव शैले क्रीडति शङ्करः।&lt;br&gt;&#xA;सुपर्णनागयक्षाणां देवगन्धर्वरक्षसाम् ॥ 7.16.10 ॥&lt;br&gt;&#xA;[तन्निवर्तस्व दुर्बुद्धे मा विनाशमवाप्स्यसि।] इति नन्दिवचः श्रुत्वा क्रोधात्कम्पितकुण्डलः ॥ 7.16.11 ॥&lt;br&gt;&#xA;रोषात्तु ताम्रनयनः पुष्पकादवरुह्य सः।&lt;br&gt;&#xA;कोऽयं शङ्कर इत्युक्त्वा शैलमूलमुपागतः ॥ 7.16.12 ॥&lt;br&gt;&#xA;सोऽपश्यन्नन्दिनं तत्र देवस्यादूरतः स्थितम्।&lt;br&gt;&#xA;दीप्तं शूलमवष्टभ्य द्वितीयमिव शङ्करम् ॥ 7.16.13 ॥&lt;br&gt;&#xA;तं दृष्ट्वा वानरमुखमवज्ञाय स राक्षसः।&lt;br&gt;&#xA;प्रहासं मुमुचे तत्र सतोय इव तोयदः ॥ 7.16.14 ॥&lt;br&gt;&#xA;तं क्रुद्धो भगवान्नन्दी शङ्करस्यापरा तनुः।&lt;br&gt;&#xA;अब्रवीत्तत्र तद्रक्षो दशाननमुपस्थितम् ॥ 7.16.15 ॥&lt;br&gt;&#xA;यस्माद्वानररूपं मामवज्ञाय दशानन।&lt;br&gt;&#xA;अशनीपातसङ्काशमपहासं प्रमुक्तवान् ॥ 7.16.16 ॥&lt;br&gt;&#xA;तस्मान्मद्रूपसम्पन्ना मद्वीर्यसमतेजसः।&lt;br&gt;&#xA;उत्पत्स्यन्ति वधार्थं हि कुलस्य तव वानराः ॥ 7.16.17 ॥&lt;br&gt;&#xA;नखदंष्ट्रायुधाः क्रूरा मनःसम्पातरंहसः।&lt;br&gt;&#xA;युद्धोन्मत्ता बलोद्रिक्ताः शैला इव विसर्पिणः ॥ 7.16.18 ॥&lt;br&gt;&#xA;ते तव प्रबलं दर्पमुत्सेधं च पृथग्विधम्।&lt;br&gt;&#xA;व्यपनेष्यन्ति सम्भूय सहामात्यसुतस्य च ॥ 7.16.19 ॥&lt;br&gt;&#xA;किं त्विदानीं मया शक्यं हन्तुं त्वां हे निशाचर।&lt;br&gt;&#xA;न हन्तव्यो हतस्त्वं हि पूर्वमेव स्वकर्मभिः ॥ 7.16.20 ॥&lt;br&gt;&#xA;इत्युदीरितवाक्ये तु देवे तस्मिन्महात्मनि।&lt;br&gt;&#xA;देवदुन्दुभयो नेदुः पुष्पवृष्टिश्च खाच्च्युता ॥ 7.16.21 ॥&lt;br&gt;&#xA;अचिन्तयित्वा स तदा नन्दिवाक्यं महाबलः।&lt;br&gt;&#xA;पर्वतं तु समासाद्य वाक्यमाह दशाननः ॥ 7.16.22 ॥&lt;br&gt;&#xA;पुष्पकस्य गतिश्छिन्ना यत्कृते मम गच्छतः।&lt;br&gt;&#xA;तमिमं शैलमुन्मूलं करोमि तव गोपते ॥ 7.16.23 ॥&lt;br&gt;&#xA;केन प्रभावेण भवो नित्यं क्रीडति राजवत्।&lt;br&gt;&#xA;विज्ञातव्यं न जानीते भयस्थानमुपस्थितम् ॥ 7.16.24 ॥&lt;br&gt;&#xA;एवमुक्त्वा ततो राम भुजान्विक्षिप्य पर्वते।&lt;br&gt;&#xA;तोलयामास तं शीघ्रं स शैलं समकम्पत ॥ 7.16.25 ॥&lt;br&gt;&#xA;चालनात्पर्वतस्यैव गणा देवस्य कम्पिताः।&lt;br&gt;&#xA;चचाल पार्वती चापि तदाऽऽश्लिष्टा महेश्वरम् ॥ 7.16.26 ॥&lt;br&gt;&#xA;ततो राम महादवो देवानां प्रवरो हरः।&lt;br&gt;&#xA;पादाङ्गुष्ठेन तं शैलं पीडयामास लीलया ॥ 7.16.27 ॥&lt;br&gt;&#xA;पीडितास्तु ततस्तस्य शैलस्याधोगता भुजाः।&lt;br&gt;&#xA;विस्मिताश्चाभवंस्तत्र सचिवास्तस्य रक्षसः ॥ 7.16.28 ॥&lt;br&gt;&#xA;रक्षसा तेन रोषाच्च भुजानां पीडनात्तदा।&lt;br&gt;&#xA;मुक्तो विरावः सहसा त्रैलोक्यं येन कम्पितम् ॥ 7.16.29 ॥&lt;br&gt;&#xA;मेनिरे वज्रनिष्पेषं तस्यामात्या युगक्षये।&lt;br&gt;&#xA;तदा वर्त्मस्थचलिता देवा इन्द्रपुरोगमाः ॥ 7.16.30 ॥&lt;br&gt;&#xA;समुद्राश्चापि सङ्क्षुब्धाश्चलिताश्चापि पर्वताः।&lt;br&gt;&#xA;यक्षा विद्याधराः सिद्धाः किमेतदिति चाब्रुवन् ॥ 7.16.31 ॥&lt;br&gt;&#xA;अथ ते मन्त्रिणस्तस्य विक्रोशन्तमथाब्रुवन्।&lt;br&gt;&#xA;तोषयस्व महादेवं नीलकण्ठमुमापतिम् ॥ 7.16.32 ॥&lt;br&gt;&#xA;तमृते शरणं नान्यं पश्यामोऽत्र दशानन।&lt;br&gt;&#xA;स्तुतिभिः प्रणतो भूत्वा तमेव शरणं व्रज ॥ 7.16.33 ॥&lt;br&gt;&#xA;कृपालुः शङ्करस्तुष्टः प्रसादं ते विधास्यति।&lt;br&gt;&#xA;एवमुक्तस्तदामात्यैस्तुष्टाव वृषभध्वजम् ॥ 7.16.34 ॥&lt;br&gt;&#xA;सामभिर्विविधैः स्तोत्रैः प्रणम्य स दशाननः।&lt;br&gt;&#xA;संवत्सरसहस्रं तु रुदतो रक्षसो गतम् ॥ 7.16.35 ॥&lt;br&gt;&#xA;ततः प्रीतो महादेवः शैलाग्रे विष्ठितः प्रभुः।&lt;br&gt;&#xA;मुक्त्वा चास्य भुजान्राम प्राह वाक्यं दशाननम् ॥ 7.16.36 ॥&lt;br&gt;&#xA;प्रीतोऽस्मि तव वीर्यस्य शौण्डार्याच्च दशानन।&lt;br&gt;&#xA;शैलाक्रान्तेन यो मुक्तस्त्वया रावः सुदारुणः ॥ 7.16.37 ॥&lt;br&gt;&#xA;यस्माल्लोकत्रयं चैतद्रावितं भयमागतम्।&lt;br&gt;&#xA;तस्मात्त्वं रावणो नाम नाम्ना राजन्भविष्यसि ॥ 7.16.38 ॥&lt;br&gt;&#xA;देवता मानुषा यक्षा ये चान्ये जगतीतले।&lt;br&gt;&#xA;एवं त्वामभिधास्यन्ति रावणं लोकरावणम् ॥ 7.16.39 ॥&lt;br&gt;&#xA;गच्छ पौलस्त्य विस्रब्धं पथा येन त्वमिच्छसि।&lt;br&gt;&#xA;मया चैवाभ्यनुज्ञातो राक्षसाधिप गम्यताम् ॥ 7.16.40 ॥&lt;br&gt;&#xA;एवमुक्तस्तु लङ्केशः शम्भुना स्वयमब्रवीत्।&lt;br&gt;&#xA;प्रीतो यदि महादेव वरं मे देहि याचतः ॥ 7.16.41 ॥&lt;br&gt;&#xA;अवध्यत्वं मया प्राप्तं देवगन्धर्वदानवैः।&lt;br&gt;&#xA;राक्षसैर्गुह्यकैर्नागैर्ये चान्ये बलवत्तराः ॥ 7.16.42 ॥&lt;br&gt;&#xA;मानुषान्न गणे देव स्वल्पास्ते मम सम्मताः।&lt;br&gt;&#xA;दीर्घमायुश्च मे प्राप्तं ब्रह्मणस्त्रिपुरान्तक ॥ 7.16.43 ॥&lt;br&gt;&#xA;वाञ्छितं चायुषः शेषं शस्त्रं त्वं च प्रयच्छ मे।&lt;br&gt;&#xA;एवमुक्तस्ततस्तेन रावणेन स शङ्करः ॥ 7.16.44 ॥&lt;br&gt;&#xA;ददौ खड्गं महादीप्तं चन्द्रहासमिति श्रुतम्।&lt;br&gt;&#xA;आयुषश्चावशेषं च स्थित्वा भूतपतिस्तदा ॥ 7.16.45 ॥&lt;br&gt;&#xA;दत्त्वोवाच ततः शम्भुर्नावज्ञेयमिदं त्वया।&lt;br&gt;&#xA;अवज्ञातं यदि हि ते मामेवैष्यत्यसंशयः ॥ 7.16.46 ॥&lt;br&gt;&#xA;एवं महेश्वरेणैव कृतनामा स रावणः।&lt;br&gt;&#xA;अभिवाद्य महादेवमारुरोहाथ पुष्पकम् ॥ 7.16.47 ॥&lt;br&gt;&#xA;ततो महीतले राम पर्यक्रामत रावणः।&lt;br&gt;&#xA;क्षत्ित्रयान्सुमहावीर्यान्बाधमान इतस्ततः ॥ 7.16.48 ॥&lt;br&gt;&#xA;केचित्तेजस्विनः शूराः क्षत्ित्रया युद्धदुर्मदाः।&lt;br&gt;&#xA;तच्छासनमकुर्वन्तो विनेशुः सपरिच्छदाः ॥ 7.16.49 ॥&lt;br&gt;&#xA;अपरे दुर्जयं रक्षो जानन्तः प्राज्ञसम्मताः।&lt;br&gt;&#xA;जिताः स्म इत्यभाषन्त राक्षसं बलदर्पितम् ॥ 7.16.50 ॥&lt;/p&gt;</description>
    </item>
  </channel>
</rss>
