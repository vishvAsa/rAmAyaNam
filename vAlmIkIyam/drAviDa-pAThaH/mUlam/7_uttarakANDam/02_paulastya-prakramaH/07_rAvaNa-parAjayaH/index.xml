<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०७ रावण-पराजयः on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/07_rAvaNa-parAjayaH/</link>
    <description>Recent content in &#43;०७ रावण-पराजयः on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/07_rAvaNa-parAjayaH/index.xml" rel="self" type="application/rss+xml" />
    <item>
      <title>०३१ नर्मदा-प्राप्तिः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/07_rAvaNa-parAjayaH/031_narmadA-prAptiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/07_rAvaNa-parAjayaH/031_narmadA-prAptiH/</guid>
      <description>&lt;p&gt;ततो रामो महातेजा विस्मयात्पुनरेव हि।&lt;br&gt;&#xA;उवाच प्रणतो वाक्यमगस्त्यमृषिसत्तमम् ॥ 7.31.1 ॥&lt;br&gt;&#xA;भगवन्राक्षसः क्रूरो यदाप्रभृति मेदिनीम्।&lt;br&gt;&#xA;पर्यटत्किं तदा लोकाः शून्या आसन्द्विजोत्तम ॥ 7.31.2 ॥&lt;br&gt;&#xA;राजा वा राजमात्रो वा किं तदा नात्र कश्चन।&lt;br&gt;&#xA;धर्षणं यत्र न प्राप्तो रावणो राक्षसेश्वरः ॥ 7.31.3 ॥&lt;br&gt;&#xA;उताहो हतवीर्यास्ते बभूवुः पृथिवीक्षितः।&lt;br&gt;&#xA;बहिष्कृता वरास्त्रैश्च बहवो निर्जिता नृपाः ॥ 7.31.4 ॥&lt;br&gt;&#xA;राघवस्य वचः श्रुत्वा ह्यगस्त्यो भगवानृषिः।&lt;br&gt;&#xA;उवाच रामं प्रहसन्पितामह इवेश्वरम् ॥ 7.31.5 ॥&lt;br&gt;&#xA;इत्येवं बाधमानस्तु पार्थिवान्पार्थिवर्षभ।&lt;br&gt;&#xA;चचार रावणो राम पृथिवीं पृथिवीपते ॥ 7.31.6 ॥&lt;br&gt;&#xA;ततो माहिष्मतीं नाम पुरीं स्वर्गपुरीप्रभाम्।&lt;br&gt;&#xA;सम्प्राप्तो यत्र सान्निध्यं सदासीद्वसुरेतसः ॥ 7.31.7 ॥&lt;br&gt;&#xA;तुल्य आसीन्नृपस्तस्य प्रभावाद्वसुरेतसः।&lt;br&gt;&#xA;अर्जुनो नाम यत्राग्निः शरकुण्डेशयः सदा ॥ 7.31.8 ॥&lt;br&gt;&#xA;तमेव दिवसं सोऽथ हैहयाधिपतिर्बली।&lt;br&gt;&#xA;अर्जुनो नर्मदां रन्तुं गतः स्त्रीभिः सहेश्वरः ॥ 7.31.9 ॥&lt;br&gt;&#xA;तमेव दिवसं सोऽथ रावणस्तत्र आगतः।&lt;br&gt;&#xA;रावणो राक्षसेन्द्रस्तु तस्यामात्यानपृच्छत ॥ 7.31.10 ॥&lt;br&gt;&#xA;रावणोऽहमनुप्राप्तो युद्धेप्सुर्नृवरेण ह।&lt;br&gt;&#xA;ममागमनमप्यग्रे युष्माभिः सन्निवेद्यताम् ॥ 7.31.11 ॥&lt;br&gt;&#xA;इत्येवं रावणेनोक्तास्तेऽमात्याः सुविपश्चितः।&lt;br&gt;&#xA;अब्रुवन्राक्षसपतिमसान्निध्यं महीपतेः ॥ 7.31.12 ॥&lt;br&gt;&#xA;श्रुत्वा विश्रवसः पुत्रः पौराणामर्जुनं गतम्।&lt;br&gt;&#xA;अपसृत्यागतो विन्ध्यं हिमवत्सन्निभं गिरिम् ॥ 7.31.13 ॥&lt;br&gt;&#xA;स तमभ्रमिवाविष्टमुद्भ्रन्तमिव मेदिनीम्।&lt;br&gt;&#xA;अपश्यद्रावणो विन्ध्यमालिखन्तमिवाम्बरम् ॥ 7.31.14 ॥&lt;br&gt;&#xA;सहस्रशिखरोपेतं सिंहाध्युषितकन्दरम्।&lt;br&gt;&#xA;प्रपातपतितैस्तोयैः साट्टहासमिवाम्बुधिम् ॥ 7.31.15 ॥&lt;br&gt;&#xA;देवदानवगन्धर्वैः साप्सरोगणकिन्नरैः।&lt;br&gt;&#xA;स्वस्त्रीभिः क्रीडमानैश्च स्वर्गभूतं महोच्छ्रयम् ॥ 7.31.16 ॥&lt;br&gt;&#xA;नदीभिः स्यन्दमानाभिः स्फटिकप्रतिमं जलम्।&lt;br&gt;&#xA;फणाभिश्चलजिह्वाभिरनन्तमिव विष्ठितम् ॥ 7.31.17 ॥&lt;br&gt;&#xA;उत्क्रामन्तं दरीवन्तं हिमवत्सन्निभं गिरिम्।&lt;br&gt;&#xA;पश्यमानस्ततो विन्ध्यं रावणो नर्मदां ययौ ॥ 7.31.18 ॥&lt;br&gt;&#xA;चलोपलजलां पुण्यां पश्चिमोदधिगामिनीम् ॥ 7.31.19 ॥&lt;br&gt;&#xA;महिषैः सृमरैः सिंहैः शार्दूलर्क्षगजोत्तमैः।&lt;br&gt;&#xA;उष्णाभितप्तैस्तृषितैः सङ्क्षोभितजलाशयाम् ॥ 7.31.20 ॥&lt;br&gt;&#xA;चक्रवाकैः सकारण्डैः सहंसजलकुक्कुटैः।&lt;br&gt;&#xA;सारसैश्च सदा मत्तैः सुकूजद्भिः समावृताम् ॥ 7.31.21 ॥&lt;br&gt;&#xA;फुल्लद्रुमकृतोत्तंसां चक्रवाकयुगस्तनीम्।&lt;br&gt;&#xA;विस्तीर्णपुलिनश्रोणीं हंसावलिसुमेखलाम् ॥ 7.31.22 ॥&lt;br&gt;&#xA;जलावगाहसंस्पर्शां फुल्लोत्पलशुभेक्षणाम्।&lt;br&gt;&#xA;पुष्पकादवरुह्याशु नर्मदां सरितां वराम् ॥ 7.31.23 ॥&lt;br&gt;&#xA;इष्टामिव वरां नारीमवगाह्य दशाननः।&lt;br&gt;&#xA;स तस्याः पुलिने रम्ये नानामुनिनिषेविते ॥ 7.31.24 ॥&lt;br&gt;&#xA;उपोपविष्टैः सचिवैः सार्धं राक्षसपुङ्गवः।&lt;br&gt;&#xA;प्रख्याय नर्मदां सोऽथ गङ्गेयमिति रावणः ॥ 7.31.25 ॥&lt;br&gt;&#xA;नर्मदादर्शजं हर्षमाप्तवान् राक्षसाधिपः।&lt;br&gt;&#xA;उवाच सचिवांस्तत्र सलीलं शुकसारणौ ॥ 7.31.26 ॥&lt;br&gt;&#xA;एष रश्मिसहस्रेण जगत्कृत्वैव काञ्चनम्।&lt;br&gt;&#xA;तीक्ष्णतापकरः सूर्यो नभसोऽर्धं समाश्रितः ॥ 7.31.27 ॥&lt;br&gt;&#xA;मामासीनं विदित्वैव चन्द्रायति दिवाकरः ॥ 7.31.28 ॥&lt;br&gt;&#xA;नर्मदाजलशीतश्च सुगन्धिः श्रमनाशनः।&lt;br&gt;&#xA;मद्भयादनिलोऽप्यत्र वात्येष सुसमाहितः ॥ 7.31.29 ॥&lt;br&gt;&#xA;इयं वापि सरिच्छ्रेष्ठा नर्मदा नर्मवर्धिनी।&lt;br&gt;&#xA;नक्रमीनविहङ्गोर्मिः सभयेवाङ्गना स्थिता ॥ 7.31.30 ॥&lt;br&gt;&#xA;तद्भवन्तः क्षताः शस्त्रैर्नृपैरिन्द्रसमैर्युधि।&lt;br&gt;&#xA;चन्दनस्य रसेनेव रुधिरेण समुक्षिताः ॥ 7.31.31 ॥&lt;br&gt;&#xA;महापद्ममुखा मत्ता गङ्गामिव गहागजाः।&lt;br&gt;&#xA;अस्यां स्नात्वा महानद्यां पाप्मानं विप्रमोक्ष्यथ ॥ 7.31.32 ॥&lt;br&gt;&#xA;अहमप्यद्य पुलिने शरदिन्दुसमप्रभे।&lt;br&gt;&#xA;पुष्पोपहारं शनकैः करिष्यामि कपर्दिनः ॥ 7.31.33 ॥&lt;br&gt;&#xA;रावणेनैवमुक्तास्तु प्रहस्तशुकसारणाः।&lt;br&gt;&#xA;समहोदरधूम्राक्षा नर्मदां विजगाहिरे ॥ 7.31.34 ॥&lt;br&gt;&#xA;राक्षसेन्द्रगजैस्तैस्तु क्षोभिता नर्मदा नदी।&lt;br&gt;&#xA;वामनाञ्जनपद्माद्यैर्गङ्गा इव महागजैः ॥ 7.31.35 ॥&lt;br&gt;&#xA;ततस्ते राक्षसाः स्नात्वा नर्मदायां महाबलाः।&lt;br&gt;&#xA;उत्तीर्य पुष्पाण्याजह्रुर्बल्यर्थं रावणस्य तु ॥ 7.31.36 ॥&lt;br&gt;&#xA;नर्मदापुलिने हृद्ये शुभ्राभ्रसदृशप्रभे।&lt;br&gt;&#xA;राक्षसैस्तु मुहूर्तेन कृतः पुष्पमयो गिरिः ॥ 7.31.37 ॥&lt;br&gt;&#xA;पुष्पेषूपहृतेष्वेवं रावणो राक्षसेश्वरः।&lt;br&gt;&#xA;अवतीर्णो नदीं स्नातुं गङ्गामिव महागजः ॥ 7.31.38 ॥&lt;br&gt;&#xA;तत्र स्नात्वा च विधिवज्जप्त्वा जप्यमनुत्तमम्।&lt;br&gt;&#xA;नर्मदासलिलात्तस्मादुत्ततार स रावणः ॥ 7.31.39 ॥&lt;br&gt;&#xA;ततः क्लिन्नाम्बरं त्यक्त्वा शुक्लवस्त्रसमावृतम्।&lt;br&gt;&#xA;रावणं प्राञ्जलिं यान्तमन्वयुः सर्वराक्षसाः ॥ 7.31.40 ॥&lt;br&gt;&#xA;यत्र यत्र च याति स्म रावणो राक्षसेश्वरः।&lt;br&gt;&#xA;जाम्बूनदमयं लिङ्गं तत्र तत्र स्म नीयते ॥ 7.31.41 ॥&lt;br&gt;&#xA;वालुकावेदिमध्ये तु तल्लिङ्गं स्थाप्य रावणः।&lt;br&gt;&#xA;अर्चयामास गन्धैश्च पुष्पैश्चामृतगन्धिभिः ॥ 7.31.42 ॥&lt;br&gt;&#xA;ततः सतामार्तिहरं परं वरं वरप्रदं चन्द्रमयूखभूषणम्।&lt;br&gt;&#xA;समर्चयित्वा स निशाचरो जगौ प्रसार्य हस्तान्प्रणनर्त चाग्रतः ॥ 7.31.43 ॥&lt;/p&gt;</description>
    </item>
    <item>
      <title>०३२ रावण-बन्धनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/07_rAvaNa-parAjayaH/032_rAvaNa-bandhanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/07_rAvaNa-parAjayaH/032_rAvaNa-bandhanam/</guid>
      <description>&lt;p&gt;नर्मदापुलिने यत्र राक्षसेन्द्रः सुदारुणः।&lt;br&gt;&#xA;पुष्पोपहारं कुरुते तस्माद्देशाददूरतः ॥ 7.32.1 ॥&lt;br&gt;&#xA;अर्जुनो जयतां श्रेष्ठो माहिष्मत्याः पतिः प्रभुः।&lt;br&gt;&#xA;क्रीडते सह नारीभिर्नर्मदातोयमाश्रितः ॥ 7.32.2 ॥&lt;br&gt;&#xA;तासां मध्यगतो राजा रराज च तदार्जुनः।&lt;br&gt;&#xA;करेणूनां सहस्रस्य मध्यस्थ इव कुञ्जरः ॥ 7.32.3 ॥&lt;br&gt;&#xA;जिज्ञासुः स तु बाहूनां सहस्रस्योत्तमं बलम्।&lt;br&gt;&#xA;रुरोध नर्मदावेगं बाहुभिर्बहुभिर्वृतः ॥ 7.32.4 ॥&lt;br&gt;&#xA;कार्तवीर्यभुजासक्तं तज्जलं प्राप्य निर्मलम्।&lt;br&gt;&#xA;कूलोपहारं कुर्वाणं प्रतिस्रोतः प्रधावति ॥ 7.32.5 ॥&lt;br&gt;&#xA;समीननक्रमकरः सपुष्पकुशसंस्तरः।&lt;br&gt;&#xA;स नर्मदाम्भसो वेगः प्रावृट्काल इवाबभौ ॥ 7.32.6 ॥&lt;br&gt;&#xA;स वेगः कार्तवीर्येण सम्प्रेषित इवाम्भसः।&lt;br&gt;&#xA;पुष्पोपहारं सकलं रावणस्य जहार ह ॥ 7.32.7 ॥&lt;br&gt;&#xA;रावणोऽर्धसमाप्तं तमुत्सृज्य नियमं तदा।&lt;br&gt;&#xA;नर्मदां पश्यते कान्तां प्रतिकूलां यथा प्रियाम् ॥ 7.32.8 ॥&lt;br&gt;&#xA;पश्चिमेन तु तं दृष्ट्वा सागरोद्गारसन्निभम्।&lt;br&gt;&#xA;वर्धन्तमम्भसो वेगं पूर्वामाशां प्रविश्य तु ॥ 7.32.9 ॥&lt;br&gt;&#xA;ततोऽनुभ्रान्तशकुनां स्वभावोपरमे स्थिताम्।&lt;br&gt;&#xA;निर्विकाराङ्गनाभासामपश्यद्रावणो नदीम् ॥ 7.32.10 ॥&lt;br&gt;&#xA;सव्येतरकराङ्गुल्या सशब्दं च दशाननः।&lt;br&gt;&#xA;वेगप्रभावमन्वेष्टुं सोऽदिशच्छुकसारणौ ॥ 7.32.11 ॥&lt;br&gt;&#xA;तौ तु रावणसन्दिष्टौ भ्रातरौ शुकसारणौ।&lt;br&gt;&#xA;व्योमान्तरगतौ वीरौ प्रस्थितौ पश्चिमामुखौ ॥ 7.32.12 ॥&lt;br&gt;&#xA;अर्धयोजनमात्रं तु गत्वा तौ रजनीचरौ।&lt;br&gt;&#xA;पश्येतां पुरुषं तोये क्रीडन्तं सहयोषितम् ॥ 7.32.13 ॥&lt;br&gt;&#xA;बृहत्सालप्रतीकाशं तोयव्याकुलमूर्धजम्।&lt;br&gt;&#xA;मदरक्तान्तनयनं मदव्याकुलतेजसम् ॥ 7.32.14 ॥&lt;br&gt;&#xA;नदीं बाहुसहस्रेण रुन्धन्तमरिमर्दनम्।&lt;br&gt;&#xA;गिरिं पादसहस्रेण रुन्धन्तमिव मेदिनीम् ॥ 7.32.15 ॥&lt;br&gt;&#xA;बालानां वरनारीणां सहस्रेण समावृतम्।&lt;br&gt;&#xA;समदानां करेणूनां सहस्रेणेव कुञ्जरम् ॥ 7.32.16 ॥&lt;br&gt;&#xA;तमद्भुततमं दृष्ट्वा राक्षसौ शुकसारणौ।&lt;br&gt;&#xA;सन्निवृत्तावुपागम्य रावणं तमथोचतुः ॥ 7.32.17 ॥&lt;br&gt;&#xA;बृहत्सालप्रतीकाशः कोऽप्यसौ राक्षसेश्वर।&lt;br&gt;&#xA;नर्मदां रोधवद्रुद्ध्वा क्रीडापयति योषितः ॥ 7.32.18 ॥&lt;br&gt;&#xA;तेन बाहुसहस्रेण सन्निरुद्धजला नदी।&lt;br&gt;&#xA;सागरोद्गारसङ्काशानुद्गारान्सृजते मुहुः ॥ 7.32.19 ॥&lt;br&gt;&#xA;इत्येवं भाषमाणौ तौ निशाम्य शुकसारणौ।&lt;br&gt;&#xA;रावणोऽर्जुन इत्युक्त्वा प्रययौ युद्धलालसः ॥ 7.32.20 ॥&lt;br&gt;&#xA;अर्जुनाभिमुखे तस्मिन्रावणे राक्षसाधिपे।&lt;br&gt;&#xA;चण्डः प्रवाति पवनः सनादः सुरजास्तथा ॥ 7.32.21 ॥&lt;br&gt;&#xA;सकृदेव कृतो रावः सरक्तः प्रेषितो घनैः।&lt;br&gt;&#xA;महोदरमहापार्श्वधूम्राक्षशुकसारणैः ॥ 7.32.22 ॥&lt;br&gt;&#xA;अदीर्घेणैव कालेन स तदा राक्षसो बली।&lt;br&gt;&#xA;तं नर्मदाह्रदं भीममाजगामाञ्जनप्रभः ॥ 7.32.23 ॥&lt;br&gt;&#xA;स तत्र स्त्रीपरिवृतं वाशिताभिरिव द्विपम्।&lt;br&gt;&#xA;नरेन्द्रं पश्यते राजा राक्षसानां तदार्जुनम् ॥ 7.32.24 ॥&lt;br&gt;&#xA;स रोषाद्रक्तनयनो राक्षसेन्द्रो बलोद्धतः ॥ 7.32.25 ॥&lt;br&gt;&#xA;इत्येवमर्जुनामात्यनाह गम्भीरया गिरा।&lt;br&gt;&#xA;अमात्याः क्षिप्रमाख्यात हैहयस्य नृपस्य वै ॥ 7.32.26 ॥&lt;br&gt;&#xA;रावणस्य वचः श्रुत्वा मन्त्रिणोऽथार्जुनस्य ते।&lt;br&gt;&#xA;उत्तस्थुः सायुधास्त्राश्च रावणं वाक्यमब्रुवन् ॥ 7.32.27 ॥&lt;br&gt;&#xA;युद्धस्य कालो विज्ञेयः साधु भोः साधु रावण ॥ 7.32.28 ॥&lt;br&gt;&#xA;स्त्रीसमक्षं कथं यत्तद्योद्धुमुत्सहसेऽर्जुनम्।&lt;br&gt;&#xA;वाशितामध्यगं मत्तं शार्दूल इव कुञ्जरम् ॥ 7.32.29 ॥&lt;br&gt;&#xA;क्षमस्वाद्य दशग्रीव चोष्यतां रजनी त्वया।&lt;br&gt;&#xA;युद्धे श्रद्धा च यद्यस्ति श्वस्तात समरेऽर्जुनम् ॥ 7.32.30 ॥&lt;br&gt;&#xA;यद्यद्यास्ति मतिर्योद्धुं युद्धतृष्णासमावृता।&lt;br&gt;&#xA;निहत्यास्मांस्ततो युद्धमर्जुनेनोपयास्यसि ॥ 7.32.31 ॥&lt;br&gt;&#xA;ततस्ते रावणामात्यैरमात्याः पार्थिवस्य तु।&lt;br&gt;&#xA;सूदिताश्चापि ते युद्धे भक्षिताश्च बुभुक्षितैः ॥ 7.32.32 ॥&lt;br&gt;&#xA;ततो हलहलाशब्दो नर्मदातीर आबभौ।&lt;br&gt;&#xA;अर्जुनस्यानुयातॄणां रावणस्य च मन्त्रिणाम् ॥ 7.32.33 ॥&lt;br&gt;&#xA;इषुभिस्तोमरैः शूलैस्त्रिशूलैर्वज्रकर्षणैः।&lt;br&gt;&#xA;सरावणानर्दयन्तः समन्तात्समभिद्रुताः ॥ 7.32.34 ॥&lt;br&gt;&#xA;हैहयाधिपयोधानां वेग आसीत्सुदारुणः।&lt;br&gt;&#xA;सनक्रमीनमकरसमुद्रस्येव निःस्वनः ॥ 7.32.35 ॥&lt;br&gt;&#xA;रावणस्य तु तेऽमात्याः प्रहस्तशुकसारणाः।&lt;br&gt;&#xA;कार्तवीर्यबलं क्रुद्धा निर्दहन्ति स्म तेजसा ॥ 7.32.36 ॥&lt;br&gt;&#xA;अर्जुनाय तु तत्कर्म रावणस्य समन्त्रिणः।&lt;br&gt;&#xA;क्रीडमानाय कथितं पुरुषैर्द्वाररक्षिभिः ॥ 7.32.37 ॥&lt;br&gt;&#xA;श्रुत्वा न भेतव्यमिति स्त्रीजनं तं ततोऽर्जुनः।&lt;br&gt;&#xA;उत्ततार जलात्तस्माद्गङ्गातोयादिवाञ्जनः ॥ 7.32.38 ॥&lt;br&gt;&#xA;क्रोधदूषितनेत्रस्तु स ततोऽर्जुनपावकः।&lt;br&gt;&#xA;प्रजज्वाल महाघोरो युगान्त इव पावकः ॥ 7.32.39 ॥&lt;br&gt;&#xA;स तूर्णतरमादाय वरहेमाङ्गदो गदाम्।&lt;br&gt;&#xA;अभिदुद्राव रक्षांसि तमांसीव दिवाकरः ॥ 7.32.40 ॥&lt;br&gt;&#xA;बाहुविक्षेपकरणां समुद्यम्य महागदाम्।&lt;br&gt;&#xA;गारुडं वेगमास्थाय चापपातैव सोऽर्जुनः ॥ 7.32.41 ॥&lt;br&gt;&#xA;तस्य मार्गं समारुद्ध्य विन्ध्योऽर्कस्येव पर्वतः।&lt;br&gt;&#xA;स्थितो विन्ध्य इवाकम्प्यः प्रहस्तो मुसलायुधः ॥ 7.32.42 ॥&lt;br&gt;&#xA;ततोऽस्य मुसलं घोरं लोहबद्धं महोद्धतः।&lt;br&gt;&#xA;प्रहस्तः प्रेषयन्क्रुद्धो ररास च यथाम्बुदः ॥ 7.32.43 ॥&lt;br&gt;&#xA;तस्याग्रे मुसलस्याग्निरशोकापीडसन्निभः।&lt;br&gt;&#xA;प्रहस्तकरमुक्तस्य बभूव प्रदहन्निव ॥ 7.32.44 ॥&lt;br&gt;&#xA;अथायान्तं तु मुसलं कार्तवीर्यस्तदार्जुनः।&lt;br&gt;&#xA;निपुणं वञ्चयामास सगदोऽगदविक्रमः ॥ 7.32.45 ॥&lt;br&gt;&#xA;ततस्तमभिदुद्राव प्रहस्तं हैहयाधिपः।&lt;br&gt;&#xA;भ्रामयानो गदां गुर्वीं पञ्चबाहुशतोच्छ्रयाम् ॥ 7.32.46 ॥&lt;br&gt;&#xA;तथा हतोऽतिवेगेन प्रहस्तो गदया तदा।&lt;br&gt;&#xA;निपपात स्थितः शैलो वज्रिवज्रहतो यथा ॥ 7.32.47 ॥&lt;br&gt;&#xA;प्रहस्तं पतितं दृष्ट्वा मारीचशुकसारणाः।&lt;br&gt;&#xA;समहोदरधूम्राक्षा ह्यपसृष्टा रणाजिरात् ॥ 7.32.48 ॥&lt;br&gt;&#xA;अपक्रान्तेष्वमात्येषु प्रहस्ते वै निपातिते।&lt;br&gt;&#xA;रावणोऽभ्यद्रवत्तूर्णमर्जुनं नृपसत्तमम् ॥ 7.32.49 ॥&lt;br&gt;&#xA;सहस्रबाहोस्तद्युद्धं विंशद्बाहोश्च दारुणम्।&lt;br&gt;&#xA;नृपराक्षसयोस्तत्र चारब्धं रोमहर्षणम् ॥ 7.32.50 ॥&lt;br&gt;&#xA;सागराविव संरब्धौ चलन्मूलाविवाचलौ।&lt;br&gt;&#xA;तेजोयुक्ताविवादित्यौ प्रदहन्ताविवानलौ ॥ 7.32.51 ॥&lt;br&gt;&#xA;बलोद्धतौ यथा नागौ वाशितार्थे यथा वृषौ।&lt;br&gt;&#xA;मेघाविव विनर्दन्तौ सिंहाविव बलोत्कटौ ॥ 7.32.52 ॥&lt;br&gt;&#xA;रुद्रकालाविव क्रुद्धौ तदा तौ राक्षसार्जुनौ।&lt;br&gt;&#xA;परस्परं गदाभ्यां तौ ताडयामासतुर्भृशम् ॥ 7.32.53 ॥&lt;br&gt;&#xA;वज्रप्रहारानचला यथा घोरान्विषेहिरे।&lt;br&gt;&#xA;गदाप्रहारांस्तौ तत्र सेहाते नरराक्षसौ ॥ 7.32.54 ॥&lt;br&gt;&#xA;यथाऽ शनिरवेभ्यस्तु जायतेऽथ प्रतिश्रुतिः।&lt;br&gt;&#xA;तथा तयोर्गदापोथैर्दिशः सर्वाः प्रतिश्रुताः ॥ 7.32.55 ॥&lt;br&gt;&#xA;अर्जुनस्य गदा सा तु पात्यमानाऽहितोरसि।&lt;br&gt;&#xA;काञ्चनाभं नभश्चक्रे विद्युत्सौदामिनी यथा ॥ 7.32.56 ॥&lt;br&gt;&#xA;तथैव रावणेनापि पात्यमाना मुहुर्मुहुः।&lt;br&gt;&#xA;अर्जुनोरसि निर्भाति गदोल्केव महागिरौ ॥ 7.32.57 ॥&lt;br&gt;&#xA;नार्जुनः खेदमायाति न राक्षसगणेश्वरः।&lt;br&gt;&#xA;इदमासीत्तयोर्युद्धं यथा पूर्वं बलीन्द्रयोः ॥ 7.32.58 ॥&lt;br&gt;&#xA;शृङ्गैरिव वृषायुध्यन्दन्ताग्रैरिव कुञ्जरौ।&lt;br&gt;&#xA;परस्परं तौ निघ्नन्तौ नरराक्षससत्तमौ ॥ 7.32.59 ॥&lt;br&gt;&#xA;ततोऽर्जुनेन क्रुद्धेन सर्वप्राणेन सा गदा।&lt;br&gt;&#xA;स्तनयोरन्तरे मुक्ता रावणस्य महोरसि ॥ 7.32.60 ॥&lt;br&gt;&#xA;वरदानकृतत्राणे सा गदा रावणोरसि।&lt;br&gt;&#xA;दुर्बलेव यथावेगं द्विधाभूत्वाऽपतत्क्षितौ ॥ 7.32.61 ॥&lt;br&gt;&#xA;स त्वर्जुनप्रमुक्तेन गदापातेन रावणः।&lt;br&gt;&#xA;अपासर्पद्धनुर्मात्रं निषसाद च निष्टनन् ॥ 7.32.62 ॥&lt;br&gt;&#xA;स विह्वलं तदालक्ष्य दशग्रीवं ततोऽर्जुनः।&lt;br&gt;&#xA;सहसोत्पत्य जग्राह गरुत्मानिव पन्नगम् ॥ 7.32.63 ॥&lt;br&gt;&#xA;स तु बाहुसहस्रेण बलाद्गृह्य दशाननम्।&lt;br&gt;&#xA;बबन्ध बलवान्राजा बलिं नारायणो यथा ॥ 7.32.64 ॥&lt;br&gt;&#xA;बध्यमाने दशग्रीवे सिद्धचारणदेवताः।&lt;br&gt;&#xA;साध्वीतिवादिनः पुष्पैः किरन्त्यर्जुनमूर्धनि ॥ 7.32.65 ॥&lt;br&gt;&#xA;व्याघ्रो मृगमिवादाय मृगराडिव दन्तिनम्।&lt;br&gt;&#xA;ननाद हैहयो राजा हर्षादम्बुदवन्मुहुः ॥ 7.32.66 ॥&lt;br&gt;&#xA;प्रहस्तस्तु समाश्वस्तो दृष्ट्वा बद्धं दशाननम्।&lt;br&gt;&#xA;सह तै राक्षसैः क्रुद्धश्चाभिदुद्राव पार्थिवम् ॥ 7.32.67 ॥&lt;br&gt;&#xA;नक्तञ्चराणां वेगस्तु तेषामापततां बभौ।&lt;br&gt;&#xA;उद्भूत आतपापाये पयोदानामिवाम्बुधौ ॥ 7.32.68 ॥&lt;br&gt;&#xA;मुञ्च मुञ्चेति भाषन्तस्तिष्ठतिष्ठेति चासकृत्।&lt;br&gt;&#xA;मुसलानि सशूलानि सोत्ससर्ज तदार्जुने ॥ 7.32.69 ॥&lt;br&gt;&#xA;अप्राप्तान्येव तान्याशु असम्भ्रान्तस्तदार्जुनः।&lt;br&gt;&#xA;आयुधान्यमरारीणां जग्राहारिनिषूदनः ॥ 7.32.70 ॥&lt;br&gt;&#xA;ततस्तैरेव रक्षांसि दुर्धरैः प्रवरायुधैः।&lt;br&gt;&#xA;भित्त्वा विद्रावयामास वायुरम्बुधरानिव ॥ 7.32.71 ॥&lt;br&gt;&#xA;राक्षसांस्त्रासयित्वा तु कार्तवीर्योऽर्जुनस्तदा।&lt;br&gt;&#xA;रावणं गृह्य नगरं प्रविवेश सुहृद्वृतः ॥ 7.32.72 ॥&lt;br&gt;&#xA;स कीर्यमाणः कुसुमाक्षतोत्करैर्द्विजैः सपौरैः पुरुहूतसन्निभः।&lt;br&gt;&#xA;तदाऽर्जुनः सम्प्रविवेश तां पुरीं बलिं निगृह्येव सहस्रलोचनः ॥ 7.32.73 ॥&lt;/p&gt;</description>
    </item>
    <item>
      <title>०३३ रावण-मोचनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/07_rAvaNa-parAjayaH/033_rAvaNa-mochanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/07_rAvaNa-parAjayaH/033_rAvaNa-mochanam/</guid>
      <description>&lt;p&gt;रावणग्रहणं तत्तु वायुग्रहणसन्निभम्।&lt;br&gt;&#xA;ततः पुलस्त्यः शुश्राव कथितं दिवि दैवतैः ॥ 7.33.1 ॥&lt;br&gt;&#xA;ततः पुत्रकृतस्नेहात्कम्प्यमानो महाधृतिः।&lt;br&gt;&#xA;माहिष्मतीपतिं द्रष्टुमाजगाम महानृषिः ॥ 7.33.2 ॥&lt;br&gt;&#xA;स वायुमार्गमास्थाय वायुतुल्यगतिर्द्विजः।&lt;br&gt;&#xA;पुरीं माहिष्मतीं प्राप्तो मनःसम्पातविक्रमः ॥ 7.33.3 ॥&lt;br&gt;&#xA;सोऽमरावतिसङ्काशां हृष्टपुष्टजनाकुलाम्।&lt;br&gt;&#xA;प्रविवेश पुरीं ब्रह्मा इन्द्रस्येवामरावतीम् ॥ 7.33.4 ॥&lt;br&gt;&#xA;पादचारमिवादित्यं निष्पतन्तं सुदुर्दशम्।&lt;br&gt;&#xA;ततस्ते प्रत्यभिज्ञाय अर्जुनाय निवेदयन् ॥ 7.33.5 ॥&lt;br&gt;&#xA;पुलस्त्य इति विज्ञाय वचनाद्धैहयाधिपः।&lt;br&gt;&#xA;शिरस्यञ्जलिमाधाय प्रत्युद्गच्छत्तपस्विनम् ॥ 7.33.6 ॥&lt;br&gt;&#xA;पुरोहितोऽस्य गृह्यार्घ्यं मधुपर्कं तथैव च।&lt;br&gt;&#xA;पुरस्तात्प्रययौ राज्ञः शक्रस्येव बृहस्पतिः ॥ 7.33.7 ॥&lt;br&gt;&#xA;ततस्तमृषिमायान्तमुद्यन्तमिव भास्करम्।&lt;br&gt;&#xA;अर्जुनो दृश्य सम्भ्रान्तो ववन्देन्द्र इवेश्वरम् ॥ 7.33.8 ॥&lt;br&gt;&#xA;स तस्य मधुपर्कं गां पाद्यमर्घ्यं निवेद्य च।&lt;br&gt;&#xA;पुलस्त्यमाह राजेन्द्रो हर्षगद्गदया गिरा ॥ 7.33.9 ॥&lt;br&gt;&#xA;अद्यैवममरावत्या तुल्या माहिष्मती कृता।&lt;br&gt;&#xA;अद्याहं तु द्विजेन्द्र त्वां यस्मात्पश्यामि दुर्दशम् ॥ 7.33.10 ॥&lt;br&gt;&#xA;अद्य मे सफलं जन्म अद्य मे सफलं तपः।&lt;br&gt;&#xA;यस्माद्देवगणैर्वन्द्यौ वन्देऽहं चरणौ तव ॥ 7.33.11 ॥&lt;br&gt;&#xA;इदं राज्यमिमे पुत्रा इमे दारा इमे वयम्।&lt;br&gt;&#xA;ब्रह्मन्किं कुर्मि किं कार्यमाज्ञापयतु नो भवान् ॥ 7.33.12 ॥&lt;br&gt;&#xA;तं धर्मेऽग्निषु पुत्रेषु शिवं पृष्ट्वा च पार्थिवम्।&lt;br&gt;&#xA;पुलस्त्योवाच राजानं हैहयानां तथाऽर्जुनम् ॥ 7.33.13 ॥&lt;br&gt;&#xA;नरेन्द्राम्बुजपत्राक्ष पूर्णचन्द्रनिभानन।&lt;br&gt;&#xA;अतुलं ते बलं येन दशग्रीवस्त्वया जितः ॥ 7.33.14 ॥&lt;br&gt;&#xA;भयाद्यस्योपतिष्ठेतां निष्पन्दौ सागरानिलौ।&lt;br&gt;&#xA;सोऽयं मृधे त्वया बद्धः पौत्रो मे रणदुर्जयः ॥ 7.33.15 ॥&lt;br&gt;&#xA;पुत्रकस्य यशः पीतं नाम विश्रावितं त्वया।&lt;br&gt;&#xA;मद्वाक्याद्याच्यमानोऽद्य मुञ्च वत्सं दशाननम् ॥ 7.33.16 ॥&lt;br&gt;&#xA;पुलस्त्याज्ञां प्रगृह्योचे न किञ्चन वचोऽर्जुनः।&lt;br&gt;&#xA;मुमोच वै पार्थिवेन्द्रो राक्षसेन्द्रं प्रहृष्टवत् ॥ 7.33.17 ॥&lt;br&gt;&#xA;स तं प्रमुच्य त्रिदशारिमर्जुनः प्रपूज्य दिव्याभरणस्रगम्बरैः।&lt;br&gt;&#xA;अहिंसकं सख्यमुपेत्य साग्निकं प्रणम्य तं ब्रह्मसुतं गृहं ययौ ॥ 7.33.18 ॥&lt;br&gt;&#xA;पुलस्त्येनापि सन्त्यक्तो राक्षसेन्द्रः प्रतापवान्।&lt;br&gt;&#xA;परिष्वक्तः कृतातिथ्यो लज्जमानो विनिर्जितः ॥ 7.33.19 ॥&lt;br&gt;&#xA;पितामहसुतश्चापि पुलस्त्यो मुनिपुङ्गवः।&lt;br&gt;&#xA;मोचयित्वा दशग्रीवं ब्रह्मलोकं जगाम ह ॥ 7.33.20 ॥&lt;br&gt;&#xA;एवं स रावणः प्राप्तः कार्तवीर्यात्प्रधर्षणम्।&lt;br&gt;&#xA;पुलस्त्यवचनाच्चापि पुनर्मुक्तो महाबलः ॥ 7.33.21 ॥&lt;br&gt;&#xA;एवं बलिभ्यो बलिनः सन्ति राघवनन्दन।&lt;br&gt;&#xA;नावज्ञा हि परे कार्या य इच्छेत् प्रियमात्मनः ॥ 7.33.22 ॥&lt;br&gt;&#xA;ततः स राजा पिशिताशनानां सहस्रबाहोरुपलभ्य मैत्रीम्।&lt;br&gt;&#xA;पुनर्नृपाणां कदनं चकार चचार सर्वां पृथिवीं च दर्पात् ॥ 7.33.23 ॥&lt;/p&gt;</description>
    </item>
    <item>
      <title>०३४ वालि-जयः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/07_rAvaNa-parAjayaH/034_vAli-jayaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/07_rAvaNa-parAjayaH/034_vAli-jayaH/</guid>
      <description>&lt;p&gt;अर्जुनेन विमुक्तस्तु रावणो राक्षसाधिपः।&lt;br&gt;&#xA;चचार पृथिवीं सर्वामनिर्विण्णस्तथा कृतः ॥ 7.34.1 ॥&lt;br&gt;&#xA;राक्षसं वा मनुष्यं वा शृणुतेऽयं बलाधिकम्।&lt;br&gt;&#xA;रावणस्तं समासाद्य युद्धे ह्वयति दर्पितः ॥ 7.34.2 ॥&lt;br&gt;&#xA;ततः कदाचित्किष्किन्धां नगरीं वालिपालिताम्।&lt;br&gt;&#xA;गत्वा ह्वयति युद्धाय वालिनं हेममालिनम् ॥ 7.34.3 ॥&lt;br&gt;&#xA;ततस्तु वानरामात्यस्तारस्तारापिता प्रभुः।&lt;br&gt;&#xA;उवाच वानरो वाक्यं युद्धप्रेप्सुमुपागतम् ॥ 7.34.4 ॥&lt;br&gt;&#xA;राक्षसेन्द गतो वाली यस्ते प्रतिबलो भवेत्।&lt;br&gt;&#xA;कोऽन्यः प्रमुखतः स्थातुं तव शक्तः प्लवङ्गमः ॥ 7.34.5 ॥&lt;br&gt;&#xA;चतुर्भ्योऽपि समुद्रेभ्यः सन्ध्यामन्वास्य रावण।&lt;br&gt;&#xA;इमं मुहूर्तमायाति वाली तिष्ठ मुहूर्तकम् ॥ 7.34.6 ॥&lt;br&gt;&#xA;एतानस्थिचयान्पश्य य एते शङ्खपाण्डुराः।&lt;br&gt;&#xA;युद्धार्थिनामिमे राजन्वानराधिपतेजसा ॥ 7.34.7 ॥&lt;br&gt;&#xA;यद्वाऽमृतरसः पीतस्त्वया रावण राक्षस।&lt;br&gt;&#xA;तदा वालिनमासाद्य तदन्तं तव जीवितम् ॥ 7.34.8 ॥&lt;br&gt;&#xA;पश्येदानीं जगच्चित्रमिमं विश्रवसः सुत।&lt;br&gt;&#xA;इदं मुहूर्तं तिष्ठस्व दुर्लभं ते भविष्यति ॥ 7.34.9 ॥&lt;br&gt;&#xA;अथवा त्वरसे मर्तुं गच्छ दक्षिणसागरम्।&lt;br&gt;&#xA;वालिनं द्रक्ष्यसे तत्र भूमिस्थमिव पावकम् ॥ 7.34.10 ॥&lt;br&gt;&#xA;स तु तारं विनिर्भर्त्स्य रावणो लोकरावणः।&lt;br&gt;&#xA;पुष्पकं तत्समारुह्य प्रययौ दक्षिणार्णवम् ॥ 7.34.11 ॥&lt;br&gt;&#xA;तत्र हेमगिरिप्रख्यं तरुणार्कनिभाननम्।&lt;br&gt;&#xA;रावणो वालिनं दृष्ट्वा सन्ध्योपासनतत्परम् ॥ 7.34.12 ॥&lt;br&gt;&#xA;पुष्पकादवरुह्याथ रावणोऽञ्जनसन्निभः।&lt;br&gt;&#xA;ग्रहीतुं वालिनं तूर्णं निःशब्दपदमाव्रजत् ॥ 7.34.13 ॥&lt;br&gt;&#xA;यदृच्छया तदा दृष्टो वालिनापि स रावणः।&lt;br&gt;&#xA;पापाभिप्रायवान् दृष्ट्वा चकार न तु सम्भ्रमम् ॥ 7.34.14 ॥&lt;br&gt;&#xA;शशमालक्ष्य सिंहो वा पन्नगं गरुडो यथा।&lt;br&gt;&#xA;न चिन्तयति तं वाली रावणं पापनिश्चयम् ॥ 7.34.15 ॥&lt;br&gt;&#xA;जिघृक्षमाणमायान्तं रावणं पापचेतसम्।&lt;br&gt;&#xA;कक्षावलम्बिनं कृत्वा गमिष्ये त्रीन्महार्णवान् ॥ 7.34.16 ॥&lt;br&gt;&#xA;द्रक्ष्यन्त्यरिं ममाङ्कस्थं स्रंसदूरुकराम्बरम्।&lt;br&gt;&#xA;लम्बमानं दशग्रीवं गरुडस्येव पन्नगम् ॥ 7.34.17 ॥&lt;br&gt;&#xA;इत्येवं मतिमास्थाय वाली कर्णमुपाश्रितः।&lt;br&gt;&#xA;जपन्वै नैगमान्मन्त्रांस्तस्थौ पर्वतराडिव ॥ 7.34.18 ॥&lt;br&gt;&#xA;तावन्योन्यं जिघृक्षन्तौ हरिराक्षसपार्थिवौ।&lt;br&gt;&#xA;प्रयत्नवन्तौ तत्कर्म ईहतुर्बलदर्पितौ ॥ 7.34.19 ॥&lt;br&gt;&#xA;हस्तग्राहं तु तं मत्वा पादशब्देन रावणम्।&lt;br&gt;&#xA;पराङ्मुखोऽपि जग्राह वाली सर्पमिवाण्डजः ॥ 7.34.20 ॥&lt;br&gt;&#xA;ग्रहीतुकामं तं गृह्य रक्षसामीश्वरं हरिः।&lt;br&gt;&#xA;खमुत्पपात वेगेन कृत्वा कक्षावलम्बिनम् ॥ 7.34.21 ॥&lt;br&gt;&#xA;तं चापीडयमानं तु वितुदन्तं नखैर्मुहुः।&lt;br&gt;&#xA;जहार रावणं वाली पवनस्तोयदं यथा ॥ 7.34.22 ॥&lt;br&gt;&#xA;अथ ते राक्षसामात्या ह्रियमाणं दशाननम्।&lt;br&gt;&#xA;मुमोक्षयिषवो वालिं रवमाणा अभिद्रुताः ॥ 7.34.23 ॥&lt;br&gt;&#xA;अन्वीयमानस्तैर्वाली भ्राजतेऽम्बरमध्यगः।&lt;br&gt;&#xA;अन्वीयमानो मेघौघैरम्बरस्थ इवांशुमान् ॥ 7.34.24 ॥&lt;br&gt;&#xA;तेऽशक्नुवन्तः सम्प्राप्तुं वालिनं राक्षसोत्तमाः।&lt;br&gt;&#xA;तस्य बाहूरुवेगेन परिश्रान्ता व्यवस्थिताः ॥ 7.34.25 ॥&lt;br&gt;&#xA;वालिमार्गादपाक्रामन्पर्वतेन्द्रो हि गच्छतः।&lt;br&gt;&#xA;किं पुनर्जीवितप्रेप्सुर्बिभ्रद्वै मांसशोणितम् ॥ 7.34.26 ॥&lt;br&gt;&#xA;अपक्षिगणसम्पातान्वानरेन्द्रो महाजवः।&lt;br&gt;&#xA;क्रमशः सागरान्सर्वान्सन्ध्याकालमवन्दत ॥ 7.34.27 ॥&lt;br&gt;&#xA;सभाज्यमानो भूतैस्तु खैचरैः खैचरोत्तमः।&lt;br&gt;&#xA;पश्चिमं सागरं वाली ह्याजगाम सरावणः ॥ 7.34.28 ॥&lt;br&gt;&#xA;तस्मिन्सन्ध्यामुपासित्वा स्नात्वा जप्त्वा च वानरः।&lt;br&gt;&#xA;उत्तरं सागरं प्रायाद्वहमानो दशाननम् ॥ 7.34.29 ॥&lt;br&gt;&#xA;बहुयोजनसाहस्रं वहमानो महाहरिः।&lt;br&gt;&#xA;वायुवच्च मनोवच्च जगाम सह शत्रुणा ॥ 7.34.30 ॥&lt;br&gt;&#xA;उत्तरे सागरे सन्ध्यामुपासित्वा दशाननम्।&lt;br&gt;&#xA;वहमानोऽगमद्वाली पूर्वं वै स महोदधिम् ॥ 7.34.31 ॥&lt;br&gt;&#xA;तत्रापि सन्ध्यामन्वास्य वासविः सहरीश्वरः।&lt;br&gt;&#xA;किष्किन्धामभितो गृह्य रावणं पुनरागमत् ॥ 7.34.32 ॥&lt;br&gt;&#xA;चतुर्ष्वपि समुद्रेषु सन्ध्यामन्वास्य वानरः।&lt;br&gt;&#xA;रावणोद्वहनश्रान्तः किष्किन्धोपवनेऽपतत् ॥ 7.34.33 ॥&lt;br&gt;&#xA;रावणं तु मुमोचाथ स्वकक्षात्कपिसत्तमः।&lt;br&gt;&#xA;कुतस्त्वमिति चोवाच प्रहसन्रावणं मुहुः ॥ 7.34.34 ॥&lt;br&gt;&#xA;विस्मयं तु महद्गत्वा श्रमलोलनिरीक्षणः।&lt;br&gt;&#xA;राक्षसेन्द्रो हरीन्द्रं तमिदं वचनमब्रवीत् ॥ 7.34.35 ॥&lt;br&gt;&#xA;वानरेन्द्र महेन्द्राभ राक्षसेन्द्रोऽस्मि रावणः।&lt;br&gt;&#xA;युद्धेप्सुरिह सम्प्राप्तः स चाद्यासादितस्त्वया ॥ 7.34.36 ॥&lt;br&gt;&#xA;अहो बलमहो वीर्यमहो गाम्भीर्यमेव च।&lt;br&gt;&#xA;येनाहं पशुवद्गृह्य भ्रामितश्चतुरोऽर्णवान् ॥ 7.34.37 ॥&lt;br&gt;&#xA;एवमश्रान्तवद्वीर शीघ्रमेव महार्णवान्।&lt;br&gt;&#xA;मां चैवोद्वहमानस्तु कोऽन्यो वीरः क्रमिष्यति ॥ 7.34.38 ॥&lt;br&gt;&#xA;त्रयाणामेव भूतानां गतिरेषा प्लवङ्गम।&lt;br&gt;&#xA;मनोनिलसुपर्णानां तव चात्र न संशयः ॥ 7.34.39 ॥&lt;br&gt;&#xA;सोऽहं दृष्टबलस्तुभ्यमिच्छामि हरिपुङ्गव।&lt;br&gt;&#xA;त्वया सह चिरं सख्यं सुस्निग्धं पावकाग्रतः ॥ 7.34.40 ॥&lt;br&gt;&#xA;दाराः पुत्राः पुरं राष्ट्रं भोगाच्छादनभोजनम्।&lt;br&gt;&#xA;सर्वमेवाविभक्तं नौ भविष्यति हरीश्वर ॥ 7.34.41 ॥&lt;br&gt;&#xA;ततः प्रज्वालयित्वाग्निं तावुभौ हरीराक्षसौ।&lt;br&gt;&#xA;भ्रातृत्वमुपसम्पन्नौ परिष्वज्य परस्परम् ॥ 7.34.42 ॥&lt;br&gt;&#xA;अन्योन्यं लम्बितकरौ ततस्तौ हरिराक्षसौ।&lt;br&gt;&#xA;किष्किन्धां विशतुर्हृष्टौ सिंहौ गिरिगुहामिव ॥ 7.34.43 ॥&lt;br&gt;&#xA;स तत्र मासमुषितः सुग्रीव इव रावणः।&lt;br&gt;&#xA;अमात्यैरागतैर्नीतस्त्रैलोक्योत्सादनार्थिभिः ॥ 7.34.44 ॥&lt;br&gt;&#xA;एवमेतत्पुरावृत्तं वालिना रावणः प्रभो।&lt;br&gt;&#xA;धर्षितश्च कृतश्चापि भ्राता पावकसन्निधौ ॥ 7.34.45 ॥&lt;br&gt;&#xA;बलमप्रतिमं राम वालिनोऽभवदुत्तमम्।&lt;br&gt;&#xA;सोऽपि त्वया विनिर्दग्धः शलभो वह्निना यथा ॥ 7.34.46 ॥&lt;/p&gt;</description>
    </item>
  </channel>
</rss>
