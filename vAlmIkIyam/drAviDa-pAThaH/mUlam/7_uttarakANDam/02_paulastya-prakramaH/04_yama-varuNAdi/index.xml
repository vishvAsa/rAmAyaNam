<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ यम-वरुणादि on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/04_yama-varuNAdi/</link>
    <description>Recent content in &#43;०४ यम-वरुणादि on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/04_yama-varuNAdi/index.xml" rel="self" type="application/rss+xml" />
    <item>
      <title>०२० यम-युद्ध-चोदनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/04_yama-varuNAdi/020_yama-yuddha-chodanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/04_yama-varuNAdi/020_yama-yuddha-chodanam/</guid>
      <description>&lt;p&gt;ततो वित्रासयन्मर्त्यान्पृथिव्यां राक्षसाधिपः।&lt;br&gt;&#xA;आससाद घने तस्मिन्नारदं मुनिपुङ्गवम् ॥ 7.20.1 ॥&lt;br&gt;&#xA;तस्याभिवादनं कृत्वा दशग्रीवो निशाचरः।&lt;br&gt;&#xA;अब्रवीत्कुशलं पृष्ट्वा हेतुमागमनस्य च ॥ 7.20.2 ॥&lt;br&gt;&#xA;नारदस्तु महातेजा देवर्षिरमितप्रभः।&lt;br&gt;&#xA;अब्रवीन्मेघपृष्ठस्थो रावणं पुष्पके स्थितम् ॥ 7.20.3 ॥&lt;br&gt;&#xA;राक्षसाधिपते सौम्य तिष्ठ विश्रवसः सुत।&lt;br&gt;&#xA;प्रीतोऽस्म्यभिजनोपेतविक्रमैरूर्जितैस्तव ॥ 7.20.4 ॥&lt;br&gt;&#xA;विष्णुना दैत्यघातैश्च गन्धर्वोरगधर्षणैः।&lt;br&gt;&#xA;त्वया समं विमर्दैश्च भृशं हि परितोषितः ॥ 7.20.5 ॥&lt;br&gt;&#xA;श्रुत्वा चानन्तरं कार्यं त्वया राक्षससत्तम।&lt;br&gt;&#xA;तन्मे निगदतस्तात समाधिं श्रवणे कुरु ॥ 7.20.6 ॥&lt;br&gt;&#xA;किमयं वध्यते तात त्वयाऽवध्येन दैवतैः।&lt;br&gt;&#xA;हत एव ह्ययं लोको यदा मृत्युवशं गतः ॥ 7.20.7 ॥&lt;br&gt;&#xA;देवदानवदैत्यानां यक्षगन्धर्वरक्षसाम्।&lt;br&gt;&#xA;अवध्येन त्वया लोकः क्लेष्टुं युक्तो न मानुषः ॥ 7.20.8 ॥&lt;br&gt;&#xA;नित्यं श्रेयसि सम्मूढं महद्भिर्व्यसनैर्वृतम्।&lt;br&gt;&#xA;हन्यात्कस्तादृशं लोकं जराव्याधिशतैर्युतम् ॥ 7.20.9 ॥&lt;br&gt;&#xA;तैस्तैरनिष्टोपगमैरजस्रं यत्र कुत्र कः।&lt;br&gt;&#xA;मतिमान्मानुषे लोके युद्धेन प्रणयी भवेत् ॥ 7.20.10 ॥&lt;br&gt;&#xA;क्षीयमाणं दैवहतं श्रुत्पिपासाजरादिभिः।&lt;br&gt;&#xA;विषादशोकसम्मूढं लोकं त्वं क्षपयस्व मा ॥ 7.20.11 ॥&lt;br&gt;&#xA;पश्य तावन्महाबाहो राक्षसेश्वर मानुषम्।&lt;br&gt;&#xA;मूढमेवं विचित्रार्थं यस्य न ज्ञायते गतिः ॥ 7.20.12 ॥&lt;br&gt;&#xA;क्वचिद्वादित्रनृत्यादि सेव्यते मुदितैर्जनैः।&lt;br&gt;&#xA;रुद्यते चापरैरार्तैर्धाराश्रुनयनाननैः ॥ 7.20.13 ॥&lt;br&gt;&#xA;मातापितृसुतस्नेहैर्भार्याबन्धुमनोरमैः।&lt;br&gt;&#xA;मोहितोऽयं जनो ध्वस्तः क्लेशं स्वं नावबुध्यते ॥ 7.20.14 ॥&lt;br&gt;&#xA;अलमेनं परिक्लिश्य लोकं मोहनिराकृतम्।&lt;br&gt;&#xA;जित एव त्वया सौम्य मर्त्यलोको न संशयः ॥ 7.20.15 ॥&lt;br&gt;&#xA;अवश्यमेभिः सर्वैश्च गन्तव्यं यमसादनम्।&lt;br&gt;&#xA;तन्निगृह्णीष्व पौलस्त्य यमं परपुरञ्जय ॥ 7.20.16 ॥&lt;br&gt;&#xA;एवमुक्तस्तु लङ्केशो दीप्यमानं स्वतेजसा।&lt;br&gt;&#xA;अब्रवीन्नारदं तत्र सम्प्रहस्याभिवाद्य च ॥ 7.20.17 ॥&lt;br&gt;&#xA;महर्षे देवगन्धर्वविहार समरप्रिय।&lt;br&gt;&#xA;अहं समुद्यतो गन्तुं विजयार्थं रसातलम् ॥ 7.20.18 ॥&lt;br&gt;&#xA;ततो लोकत्रयं जित्वा स्थाप्य नागान्सुरान्वशे।&lt;br&gt;&#xA;समुद्रममृतार्थं च मथिष्यामि रसालयम् ॥ 7.20.19 ॥&lt;br&gt;&#xA;अथाब्रवीदृशग्रीवं नारदो भगवानृषिः।&lt;br&gt;&#xA;क्व खल्विदानीं मार्गेण त्वया ह्यन्येन गम्यते ॥ 7.20.20 ॥&lt;br&gt;&#xA;अयं खलु सुदुर्गम्यः प्रेतराजपुरं प्रति।&lt;br&gt;&#xA;मार्गो गच्छति दुर्धर्षो यमस्यामित्रकर्शन ॥ 7.20.21 ॥&lt;br&gt;&#xA;स तु शारदमेघाभं हासं मुक्त्वा दशाननः।&lt;br&gt;&#xA;उवाच कृतमित्येव वचनं चेदमब्रवीत् ॥ 7.20.22 ॥&lt;br&gt;&#xA;तस्मादेवमहं ब्रह्मन् वैवस्वतवधोद्यतः।&lt;br&gt;&#xA;गच्छामि दक्षिणामाशां यत्र सूर्यात्मजो नृपः ॥ 7.20.23 ॥&lt;br&gt;&#xA;मया हि भगवन्क्रोधात्प्रतिज्ञातं रणार्थिना।&lt;br&gt;&#xA;अवजेष्यामि चतुरो लोकपालानिति प्रभो ॥ 7.20.24 ॥&lt;br&gt;&#xA;तदिह प्रस्थितोऽहं वै प्रेतराजपुरं प्रति।&lt;br&gt;&#xA;प्राणिसङ्क्लेशकर्तारं योजयिष्यामि मृत्युना ॥ 7.20.25 ॥&lt;br&gt;&#xA;एवमुक्त्वा दशग्रीवो मुनिं तमभिवाद्य च।&lt;br&gt;&#xA;प्रययौ दक्षिणामाशां प्रविष्टः सह मन्त्रिभिः ॥ 7.20.26 ॥&lt;br&gt;&#xA;नारदस्तु महातेजा मुहूर्तं ध्यानमास्थितः।&lt;br&gt;&#xA;चिन्तयामास विप्रेन्द्रो विधूम इव पावकः ॥ 7.20.27 ॥&lt;br&gt;&#xA;येन लोकास्त्रयः सेन्द्राः क्लिश्यन्ते सचराचराः।&lt;br&gt;&#xA;क्षीणे चायुषि धर्मेण स कालो जेष्यते कथम् ॥ 7.20.28 ॥&lt;br&gt;&#xA;स्वदत्तकृतसाक्षी यो द्वितीय इव पावकः।&lt;br&gt;&#xA;लब्धसञ्ज्ञा विजेष्यन्ते लोका यस्य महात्मनः ॥ 7.20.29 ॥&lt;br&gt;&#xA;यस्य नित्यं त्रयो लोका विद्रवन्ति भयार्दिताः।&lt;br&gt;&#xA;तं कथं राक्षसेन्द्रोऽसौ स्वयमेव गमिष्यति ॥ 7.20.30 ॥&lt;br&gt;&#xA;यो विधाता च धाता च सुकृतं दुष्कृतं तथा।&lt;br&gt;&#xA;त्रैलोक्यं विजितं येन तं कथं विजयिष्यते ॥ 7.20.31 ॥&lt;br&gt;&#xA;अपरं किन्तु कृत्वायं विधानं संविधास्यति।&lt;br&gt;&#xA;कौतूहलसमुत्पन्नो यास्यामि यमसादनम् ॥ 7.20.32 ॥&lt;br&gt;&#xA;विमर्दं द्रष्टुमनयोर्यमराक्षसयोः स्वयम् ॥ 7.20.33 ॥&lt;/p&gt;</description>
    </item>
    <item>
      <title>०२१ यम-भट-पराजयः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/04_yama-varuNAdi/021_yama-bhaTa-parAjayaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/04_yama-varuNAdi/021_yama-bhaTa-parAjayaH/</guid>
      <description>&lt;p&gt;एवं सञ्चिन्त्य विप्रेन्दो जगाम लघुविक्रमः।&lt;br&gt;&#xA;आख्यातुं तद्यथावृत्तं यमस्य सदनं प्रति ॥ 7.21.1 ॥&lt;br&gt;&#xA;अपश्यत्स यमं तत्र देवमग्निपुरस्कृतम्।&lt;br&gt;&#xA;विधानमुपतिष्ठन्तं प्राणिनो यस्य यादृशम् ॥ 7.21.2 ॥&lt;br&gt;&#xA;स तु दृष्ट्वा यमः प्राप्तं महर्षिं तत्र नारदम्।&lt;br&gt;&#xA;अब्रवीत्सुखमासीनमर्घ्यमावेद्य धर्मतः ॥ 7.21.3 ॥&lt;br&gt;&#xA;कच्चित्क्षेमं तु देवर्षे कच्चिद्धर्मो न नश्यति।&lt;br&gt;&#xA;किमागमनकृत्यं ते देवगन्धर्वसेवित ॥ 7.21.4 ॥&lt;br&gt;&#xA;अब्रवीत्तु तदा वाक्यं नारदो भगवानृषिः।&lt;br&gt;&#xA;श्रूयतामभिधास्यामि विधानं च विधीयताम् ॥ 7.21.5 ॥&lt;br&gt;&#xA;एष नाम्नो दशग्रीवः पितृराज निशाचरः।&lt;br&gt;&#xA;उपयाति वशं नेतुं विक्रमैस्त्वां सुदुर्जयम् ॥ 7.21.6 ॥&lt;br&gt;&#xA;एतेन कारणेनाहं त्वरितो ह्यागतः प्रभो।&lt;br&gt;&#xA;दण्डप्रहरणस्याद्य तव किं नु भविष्यति ॥ 7.21.7 ॥&lt;br&gt;&#xA;एतस्मिन्नन्तरे दुरादंशुमन्तमिवोदितम्।&lt;br&gt;&#xA;ददृशुर्दीप्तमायान्तं विमानं तस्य रक्षसः ॥ 7.21.8 ॥&lt;br&gt;&#xA;तं देशं प्रभया तस्य पुष्पकस्य महाबलः।&lt;br&gt;&#xA;कृत्वा वितिमिरं सर्वं समीपं सोऽभ्यवर्तत ॥ 7.21.9 ॥&lt;br&gt;&#xA;सोऽपश्यत्स महाबाहुर्दशग्रीवस्ततस्ततः।&lt;br&gt;&#xA;प्राणिनः सुकृतं कर्म भुञ्जानांश्चैव दुष्कृतम् ॥ 7.21.10 ॥&lt;br&gt;&#xA;अपश्यत्सैनिकांश्चास्य यमस्यानुचरैः सह।&lt;br&gt;&#xA;यमस्य पुरुषैरुग्रैर्घोररूपैर्भयानकैः ॥ 7.21.11 ॥&lt;br&gt;&#xA;ददर्श वध्यमानांश्च क्लिश्यमानांश्च देहिनः।&lt;br&gt;&#xA;क्रोशतश्च महानादं तीव्रनिष्टनतत्परान् ॥ 7.21.12 ॥&lt;br&gt;&#xA;कृमिभिर्भक्ष्यमाणांश्च सारमेयैश्च दारुणैः ॥ 7.21.13 ॥&lt;br&gt;&#xA;क्षोत्रायासकरा वाचो वदतश्च भयावहाः।&lt;br&gt;&#xA;सन्तार्यमाणान्वैतरणीं बहुशः शोणितोदकाम् ॥ 7.21.14 ॥&lt;br&gt;&#xA;वालुकासु च तप्तासु तप्यमानान्मुहूर्मुहुः।&lt;br&gt;&#xA;असिपत्रवने चैव भिद्यमानानधार्मिकान् ॥ 7.21.15 ॥&lt;br&gt;&#xA;रौरवे क्षारनद्यां च क्षुरधारासु चैव हि।&lt;br&gt;&#xA;पानीयं याचमानांश्च तृषितान्क्षुधितानपि ॥ 7.21.16 ॥&lt;br&gt;&#xA;शवभूतान्कृशान्दीनान्विवर्णान्मुक्तमूर्धजान्।&lt;br&gt;&#xA;मलपङ्कधरान्दीनान्रूक्षांश्च परिधावतः ॥ 7.21.17 ॥&lt;br&gt;&#xA;कांश्चिच्च गृहमुख्येषु गीतवादित्रनिःस्वनैः।&lt;br&gt;&#xA;प्रमोदमानानद्राक्षीद्रावणः सुकृतैः स्वकैः ॥ 7.21.18 ॥&lt;br&gt;&#xA;गौरसं गोप्रदातारो ह्यन्नं चैवान्नदायिनः।&lt;br&gt;&#xA;गृहांश्च गृहदातारः स्वकर्मफलमश्नतः ॥ 7.21.19 ॥&lt;br&gt;&#xA;सुवर्णमणिमुक्ताभिः प्रमदाभिरलङ्कृतान् ॥ 7.21.20 ॥&lt;br&gt;&#xA;धार्मिकानपरांस्तत्र दीप्यमानान्स्वतेजसा।&lt;br&gt;&#xA;ददर्श सुमहाबाहू रावणो राक्षसाधिपः ॥ 7.21.21 ॥&lt;br&gt;&#xA;ततस्तान्भिद्यमानांश्च कर्मभिर्दुष्कृतैः स्वकैः।&lt;br&gt;&#xA;रावणो मोचयामास विक्रमेण बलाद्बली ॥ 7.21.22 ॥&lt;br&gt;&#xA;प्राणिनो मोचितास्तेन दशग्रीवेण रक्षसा।&lt;br&gt;&#xA;सुखमापुर्मुहूर्तं ते ह्यतर्कितमचिन्तितम् ॥ 7.21.23 ॥&lt;br&gt;&#xA;प्रेतेषु मुच्यमानेषु राक्षसेन महीयसा।&lt;br&gt;&#xA;प्रेतगोपाः सुसङ्क्रुद्धा राक्षसेन्द्रमभिद्रवन् ॥ 7.21.24 ॥&lt;br&gt;&#xA;ततो हलहलाशब्दः सर्वदिग्भ्यः समुत्थितः।&lt;br&gt;&#xA;धर्मराजस्य योधानां शूराणां सम्प्रधावताम् ॥ 7.21.25 ॥&lt;br&gt;&#xA;ते प्रासैः परिघैः शूलैर्मुसलैः शक्तितोमरैः।&lt;br&gt;&#xA;पुष्पकं समवर्षन्त शूराः शतसहस्रशः ॥ 7.21.26 ॥&lt;br&gt;&#xA;तस्यासनानि प्रासादान्वेदिकास्तोरणानि च।&lt;br&gt;&#xA;पुष्पकस्य बभञ्जुस्ते शीघ्रं मधुकरा इव ॥ 7.21.27 ॥&lt;br&gt;&#xA;देवनिष्ठानभूतं तद्विमानं पुष्पकं मृधे।&lt;br&gt;&#xA;भज्यमानं तथैवासीदक्षयं ब्रह्मतेजसा ॥ 7.21.28 ॥&lt;br&gt;&#xA;असङ्ख्या सुमहत्यासीत्तस्य सेना महात्मनः।&lt;br&gt;&#xA;शूराणामग्रयातॄणां सहस्राणि शतानि च ॥ 7.21.29 ॥&lt;br&gt;&#xA;ततस्ते सचिवास्तस्य यथाकामं यथाबलम्।&lt;br&gt;&#xA;अयुध्यन्त महावीराः स च राजा दशाननः ॥ 7.21.30 ॥&lt;br&gt;&#xA;ते तु शोणितदिग्धाङ्गाः सर्वशस्त्रसमाहताः।&lt;br&gt;&#xA;अमात्या राक्षसेन्द्रस्य चक्रुरायोधनं महत् ॥ 7.21.31 ॥&lt;br&gt;&#xA;अन्योन्यं ते महाभागा जघ्नुः प्रहरणैर्भृशम्।&lt;br&gt;&#xA;यमस्य च महाबाहो रावणस्य च मन्त्रिणः ॥ 7.21.32 ॥&lt;br&gt;&#xA;अमात्यांस्तांस्तु सन्त्यज्य यमयोधा महाबलाः।&lt;br&gt;&#xA;तमेव चाभ्यधावन्त शूलवर्षैर्दशाननम् ॥ 7.21.33 ॥&lt;br&gt;&#xA;ततः शोणितदिग्धाङ्गः प्रहारैर्जर्जरीकृतः।&lt;br&gt;&#xA;फुल्लाशोक इवाभाति पुष्पके राक्षसाधिपः ॥ 7.21.34 ॥&lt;br&gt;&#xA;स तु शूलगदापासाञ्छक्तितोमरसायकान्।&lt;br&gt;&#xA;मुसलानि शिलावृक्षान्मुमोचास्त्रबलाद्बली ॥ 7.21.35 ॥&lt;br&gt;&#xA;तरूणां च शिलानां च शस्त्राणां चातिदारुणम्।&lt;br&gt;&#xA;यमसैन्येषु तद्वर्षं पपात धरणीतले ॥ 7.21.36 ॥&lt;br&gt;&#xA;तांस्तु सर्वान्विनिर्भिद्य तदस्त्रमपहत्य च।&lt;br&gt;&#xA;जघ्नुस्ते राक्षसं घोरमेकं शतसहस्रशः ॥ 7.21.37 ॥&lt;br&gt;&#xA;परिवार्य च तं सर्वे शैलं मोघोत्करा इव।&lt;br&gt;&#xA;भिन्दिपालैश्च शूलैश्च निरुच्छ्वासमपोथयन् ॥ 7.21.38 ॥&lt;br&gt;&#xA;विमुक्तकवचः क्रुद्धः सिक्तः शोणितविस्रवैः।&lt;br&gt;&#xA;ततः स पुष्पकं त्यक्त्वा पृथिव्यामवतिष्ठत ॥ 7.21.39 ॥&lt;br&gt;&#xA;ततः स कार्मुकी वाणी समरे चाभिवर्तत।&lt;br&gt;&#xA;लब्धसञ्ज्ञो मुहूर्तेन क्रुद्धस्तस्थौ यथान्तकः ॥ 7.21.40 ॥&lt;br&gt;&#xA;ततः पाशुपतं दिव्यमस्त्रं सन्धाय कार्मुके।&lt;br&gt;&#xA;तिष्ठ तिष्ठेति तानुक्त्वा तच्चापं विचकर्ष स ॥ 7.21.41 ॥&lt;br&gt;&#xA;आकर्णात्स विकृष्याथ चापमिन्द्रारिराहवे।&lt;br&gt;&#xA;मुमोच तं शरं क्रुद्धस्त्रिपुरे शङ्करो यथा ॥ 7.21.42 ॥&lt;br&gt;&#xA;तस्य रूपं शरस्यासीत्विधूमज्वालमण्डलम्।&lt;br&gt;&#xA;वनं दहिष्यतो घर्मे दावाग्नेरिव मूर्च्छतः ॥ 7.21.43 ॥&lt;br&gt;&#xA;ज्वालामाली स तु शरः क्रव्यादानुगतो रणे।&lt;br&gt;&#xA;मुक्तो गुल्मान्द्रुमांश्चापि भस्म कृत्वा प्रधावति ॥ 7.21.44 ॥&lt;br&gt;&#xA;ते तस्य तेजसा दग्धाः सैन्या वैवस्वतस्य तु।&lt;br&gt;&#xA;रणे तस्मिन्निपतिता दावदग्धा नगा इव ॥ 7.21.45 ॥&lt;br&gt;&#xA;ततस्तु सिचवैः सार्धं राक्षसो भीमविक्रमः।&lt;br&gt;&#xA;ननाद सुमहानादं कम्पयन्निव मेदिनीम् ॥ 7.21.46 ॥&lt;/p&gt;</description>
    </item>
    <item>
      <title>०२२ यम-पराजयः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/04_yama-varuNAdi/022_yama-parAjayaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/04_yama-varuNAdi/022_yama-parAjayaH/</guid>
      <description>&lt;p&gt;स तस्य तु महानादं श्रुत्वा वैवस्वतः प्रभुः।&lt;br&gt;&#xA;शत्रुं विजयिनं मेने स्वबलस्य च सङ्क्षयम् ॥ 7.22.1 ॥&lt;br&gt;&#xA;स हि योधान्हतान्मत्वा क्रोधसंरक्तलोचनः।&lt;br&gt;&#xA;अब्रवीत्त्वरितं सूतं रथोऽयमुपनीयताम् ॥ 7.22.2 ॥&lt;br&gt;&#xA;स्थितः स च महातेजा ह्यध्यारोहत तं रथम्।&lt;br&gt;&#xA;प्राशमुद्गरहस्तश्च मृत्युस्तस्याग्रतः स्थितः ॥ 7.22.3 ॥&lt;br&gt;&#xA;कालदण्डस्तु पार्श्वस्थो मूर्तिमानस्य चाभवत्।&lt;br&gt;&#xA;यमप्रहरणं दिव्यं तेजसा ज्वलदग्निमत् ॥ 7.22.4 ॥&lt;br&gt;&#xA;तस्य पार्श्वेषु निच्छिद्राः कालपाशाः प्रतिष्ठिताः ॥ 7.22.5 ॥&lt;br&gt;&#xA;पावकस्पर्शसङ्काशः स्थितो मूर्तश्च मुद्गरः ॥ 7.22.6 ॥&lt;br&gt;&#xA;ततो लोकत्रयं क्षुब्धमकम्पन्त दिवौकसः।&lt;br&gt;&#xA;कालं दृष्ट्वा तथा क्रुद्धं सर्वलोकभयावहम् ॥ 7.22.7 ॥&lt;br&gt;&#xA;ततः प्रचोदयन्सूतस्तानश्वान्रुचिरप्रभान्।&lt;br&gt;&#xA;प्रययौ भीमसन्नादो यत्र रक्षःपतिः स्थितः ॥ 7.22.8 ॥&lt;br&gt;&#xA;मुहूर्तेन यमं ते तु हया हरिहयोपमाः।&lt;br&gt;&#xA;प्रापयन्मनसस्तुल्या यत्र तत्प्रस्तुतं रणम् ॥ 7.22.9 ॥&lt;br&gt;&#xA;दृष्ट्वा तथैव विकृतं रथं मृत्युसमन्वितम्।&lt;br&gt;&#xA;सचिवा राक्षसेन्द्रस्य सहसा विप्रदुद्रुवुः ॥ 7.22.10 ॥&lt;br&gt;&#xA;लघुसत्त्वतया ते हि नष्टसञ्ज्ञा भयार्दिताः।&lt;br&gt;&#xA;नेह योद्धुं समर्थाः स्म इत्युक्त्वा प्रययुर्दिशः ॥ 7.22.11 ॥&lt;br&gt;&#xA;स तु तं तादृशं दृष्ट्वा रथं लोकभयावहम्।&lt;br&gt;&#xA;नाक्षुभ्यत दशग्रीवो न चापि भयमाविशत् ॥ 7.22.12 ॥&lt;br&gt;&#xA;स तु रावणमासाद्य व्यसृजच्छक्तितोमरान्।&lt;br&gt;&#xA;यमो मर्माणि सङ्क्रुद्धो रावणस्योपकृन्तत ॥ 7.22.13 ॥&lt;br&gt;&#xA;रावणस्तु ततः स्वस्थः शरवर्षं मुमोच ह।&lt;br&gt;&#xA;तस्मिन्वैवस्वतरथे तोयवर्षमिवाम्बुदः ॥ 7.22.14 ॥&lt;br&gt;&#xA;ततो महाशक्तिशरैः पात्यमानैर्महोरसि (पात्यमानो)।&lt;br&gt;&#xA;नाशक्नोत्प्रतिकर्तुं स राक्षसः शल्यपीडितः ॥ 7.22.15 ॥&lt;br&gt;&#xA;एवं नानाप्रहरणैर्यमेनामित्रकर्षिणा।&lt;br&gt;&#xA;सप्तरात्रं कृतः सङ्ख्ये विसञ्ज्ञो विमुखो रिपुः ॥ 7.22.16 ॥&lt;br&gt;&#xA;तदासीत्तुमुलं युद्धं यमराक्षसयोर्द्वयोः।&lt;br&gt;&#xA;जयमाकाङ्क्षतोर्वीर समरेष्वनिवर्तिनोः ॥ 7.22.17 ॥&lt;br&gt;&#xA;ततो देवाः सगन्धर्वाः सिद्धाश्च परमर्षयः।&lt;br&gt;&#xA;प्रजापतिं पुरस्कृत्य समेतास्तद्रणाजिरम् ॥ 7.22.18 ॥&lt;br&gt;&#xA;संवर्त इव लोकानां क्रुध्यतोरभवत्तदा।&lt;br&gt;&#xA;राक्षसानां च मुख्यस्य प्रेतानामीश्वरस्य च ॥ 7.22.19 ॥&lt;br&gt;&#xA;राक्षसेन्द्रोऽपि विस्फार्य चापमिन्द्राशनिप्रभम्।&lt;br&gt;&#xA;निरन्तरमिवाकाशं कुर्वन्बाणांस्ततोऽसृजत् ॥ 7.22.20 ॥&lt;br&gt;&#xA;मृत्युं चतुर्भिर्विशिखैः सूतं सप्तभिरार्दयत्।&lt;br&gt;&#xA;यमं शतसहस्रेण शीघ्रं मर्मस्वताडयत् ॥ 7.22.21 ॥&lt;br&gt;&#xA;ततः क्रुद्धस्य वदनाद्यमस्य समजायत।&lt;br&gt;&#xA;ज्वालामाली सनिःश्वासः सधूमः कोपपावकः ॥ 7.22.22 ॥&lt;br&gt;&#xA;तदाश्चर्यमथो दृष्ट्वा देवदानवसन्निधौ।&lt;br&gt;&#xA;प्रहर्षितौ सुसंरब्धौ मृत्युकालौ बभूवतुः ॥ 7.22.23 ॥&lt;br&gt;&#xA;मुञ्च मां समरे यावद्धन्मीमं पापराक्षसम्।&lt;br&gt;&#xA;नैषा रक्षो भवेदद्य मर्यादा हि निसर्गतः ॥ 7.22.24 ॥&lt;br&gt;&#xA;हिरण्यकशिपुः श्रीमान्नमुचिः शम्बरस्तथा।&lt;br&gt;&#xA;विसन्धिर्धूमकेतुश्च बलिर्वैरोचनोऽपि च ॥ 7.22.25 ॥&lt;br&gt;&#xA;दम्भुर्दैत्यमहाराजो वृत्रो बाणस्तथैव च।&lt;br&gt;&#xA;राजर्षयः शास्त्रविदो गन्धर्वाः समहोरगाः ॥ 7.22.26 ॥&lt;br&gt;&#xA;ऋषयः पन्नगा दैत्या यक्षाश्चाप्यप्सरोगणाः।&lt;br&gt;&#xA;युगान्तपरिवर्ते च पृथिवी समहार्णवा ॥ 7.22.27 ॥&lt;br&gt;&#xA;क्षयं नीता महाराज सपर्वतसरिद्द्रुमा।&lt;br&gt;&#xA;एते चान्ये च बहवो बलवन्तो दुरासदाः ॥ 7.22.28 ॥&lt;br&gt;&#xA;विनिपन्ना मया दृष्टाः किमुतायं निशाचरः ॥ 7.22.29 ॥&lt;br&gt;&#xA;मुञ्चं मां साधु धर्मज्ञ यावदेनं निहन्म्यहम्।&lt;br&gt;&#xA;नहि कश्चिन्मया दृष्टो बलवानपि जीवति ॥ 7.22.30 ॥&lt;br&gt;&#xA;बलं मम न खल्वेतन्मर्यादैषा निसर्गतः।&lt;br&gt;&#xA;स दृष्टो न मया कालं मुहुर्तमापि जीवति ॥ 7.22.31 ॥&lt;br&gt;&#xA;तस्यैवं वचनं श्रुत्वा धर्मराजः प्रतापवान्।&lt;br&gt;&#xA;अब्रवीत्तत्र तं मुत्युं त्वं तिष्ठैनं निहन्म्यहम् ॥ 7.22.32 ॥&lt;br&gt;&#xA;ततः संरक्तनयनः क्रुद्धो वैवस्वतः प्रभुः।&lt;br&gt;&#xA;कालदण्डममोघं तु तोलयामास पाणिना ॥ 7.22.33 ॥&lt;br&gt;&#xA;यस्य पार्श्वेषु निखिला कालपाशाः प्रतिष्ठिताः।&lt;br&gt;&#xA;पावकाशनिसङ्काशो मुद्गरो मूर्तिमान्स्थितः ॥ 7.22.34 ॥&lt;br&gt;&#xA;दर्शनादेव यः प्राणान्प्राणिनामपकर्षति।&lt;br&gt;&#xA;किं पुनः स्पृश्यमानस्य पात्यमानस्य वा पुनः ॥ 7.22.35 ॥&lt;br&gt;&#xA;स ज्वालापरिवारस्तु निर्दहन्निव राक्षसम्।&lt;br&gt;&#xA;तेन स्पृष्टो बलवता महाप्रहरणोऽस्फुरत् ॥ 7.22.36 ॥&lt;br&gt;&#xA;ततो विदुद्रुवुः सर्वे तस्मात्रस्ता रणाजिरे।&lt;br&gt;&#xA;सुराश्च क्षुभिताः सर्वे दृष्ट्वा दण्डोद्यतं यमम् ॥ 7.22.37 ॥&lt;br&gt;&#xA;तस्मिन्प्रहर्तुकामे तु यमे दण्डेन रावणम्।&lt;br&gt;&#xA;यमं पितामहः साक्षाद्दर्शयित्वेदमब्रवीत् ॥ 7.22.38 ॥&lt;br&gt;&#xA;वैवस्वत महाबाहो न खल्वमितविक्रम।&lt;br&gt;&#xA;न हन्तव्यस्त्वया तेन दण्डेनैव निशाचरः ॥ 7.22.39 ॥&lt;br&gt;&#xA;वरः खलु मयैतस्मै दत्तस्त्रिदशपुङ्गव।&lt;br&gt;&#xA;स त्वया नानृतः कार्यो यन्मया व्याहृतं वचः ॥ 7.22.40 ॥&lt;br&gt;&#xA;यो हि मामनृतं कुर्याद्देवो वा मानुषोऽपि वा।&lt;br&gt;&#xA;त्रैलोक्यमनृतं तेन कृतं स्यान्नात्र संशयः ॥ 7.22.41 ॥&lt;br&gt;&#xA;क्रुद्धेन विप्रमुक्तोऽयं निर्विशेषं प्रियाप्रिये।&lt;br&gt;&#xA;प्रजाः संहरते रौद्रो लोकत्रयभयावहः ॥ 7.22.42 ॥&lt;br&gt;&#xA;अमोघो ह्येष सर्वेषां प्राणिनाममितप्रभः।&lt;br&gt;&#xA;कालदण्डो मया सृष्टः पूर्वं मृत्युपुरस्कृतः ॥ 7.22.43 ॥&lt;br&gt;&#xA;तन्न खल्वेष ते सौम्य पात्यो रावणमूर्धनि।&lt;br&gt;&#xA;नह्यस्मिन्पतिते कश्चिन्मुहूर्तमपि जीवति ॥ 7.22.44 ॥&lt;br&gt;&#xA;यदि ह्यन्मिन्निपतिते न म्रियेतैष राक्षसः।&lt;br&gt;&#xA;म्रियते वा दशग्रीवस्तदाप्युभयतोऽनृतम् ॥ 7.22.45 ॥&lt;br&gt;&#xA;तन्निवर्तय लङ्केशं द्दण्डमेतं समुद्यतम्।&lt;br&gt;&#xA;सत्यं च मां कुरुष्वाद्य लोकांस्त्वं यद्यवेक्षसे ॥ 7.22.46 ॥&lt;br&gt;&#xA;एवमुक्तस्तु धर्मात्मा प्रत्युवाच यमस्तदा।&lt;br&gt;&#xA;एष व्यावर्तितो दण्डः प्रभविष्णुर्हि नो भवान् ॥ 7.22.47 ॥&lt;br&gt;&#xA;किं न्विदानीं मया शक्यं कर्तुं रणगतेन हि।&lt;br&gt;&#xA;न मया यद्ययं शक्यो हन्तुं वरपुरस्कृतः ॥ 7.22.48 ॥&lt;br&gt;&#xA;एष तस्मात्प्रणश्यामि दर्शनादस्य रक्षसः।&lt;br&gt;&#xA;इत्युक्त्वा सरथः साश्वस्तत्रैवान्तरधीयत ॥ 7.22.49 ॥&lt;br&gt;&#xA;दशग्रीवस्तु तं जित्वा नाम विश्राव्य चात्मनः।&lt;br&gt;&#xA;आरुह्य पुष्पकं भूयो निष्क्रान्तो यमसादनात् ॥ 7.22.50 ॥&lt;br&gt;&#xA;स तु वैवस्वतो देवैः सह ब्रह्मपुरोगमैः।&lt;br&gt;&#xA;जगाम त्रिदिवं हृष्टो नारदश्च महामुनिः ॥ 7.22.51 ॥&lt;/p&gt;</description>
    </item>
    <item>
      <title>०२३ वरुण-पराजयः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/04_yama-varuNAdi/023_varuNa-parAjayaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/02_paulastya-prakramaH/04_yama-varuNAdi/023_varuNa-parAjayaH/</guid>
      <description>&lt;p&gt;ततो जित्वा दशग्रीवो यमं त्रिदशपुङ्गवम्।&lt;br&gt;&#xA;रावणस्तु रणश्लाघी स्वसहायान्ददर्श ह ॥ 7.23.1 ॥&lt;br&gt;&#xA;ततो रुधिरसिक्ताङ्गं प्रहारैर्जर्जरीकृतम्।&lt;br&gt;&#xA;रावणं राक्षसा दृष्ट्वा ह्यष्टवत् समुपागमन् ॥ 7.23.2 ॥&lt;br&gt;&#xA;जयेन वर्धयित्वा च मारीचप्रमुखास्ततः।&lt;br&gt;&#xA;पुष्पकं भेजिरे सर्वे सान्त्विता रावणेन तु ॥ 7.23.3 ॥&lt;br&gt;&#xA;ततो रसातलं गच्छन् प्रविष्टः पयसां निधिम्।&lt;br&gt;&#xA;दैत्योरगगणाध्युष्टं वरुणेन सुरक्षितम् ॥ 7.23.4 ॥&lt;br&gt;&#xA;स तु भोगवतीं गत्वा पुरीं वासुकिपालिताम्।&lt;br&gt;&#xA;कृत्वा नागान्वशे हृष्टो ययौ मणिमयीं पुरीम् ॥ 7.23.5 ॥&lt;br&gt;&#xA;निवातकवचास्तत्र दैत्या लब्धवरा वसन्।&lt;br&gt;&#xA;राक्षसान्तान्समागम्य युद्धाय समुपाह्वयत् ॥ 7.23.6 ॥&lt;br&gt;&#xA;ते तु सर्वे सुविक्रान्ता दैतेया बलशालिनः।&lt;br&gt;&#xA;नानाप्रहरणास्तत्र प्रहृष्टा युद्धदुर्मदाः ॥ 7.23.7 ॥&lt;br&gt;&#xA;शूलैस्त्रिशूलैः कुलिशैः पट्टिशासिपरश्वधैः।&lt;br&gt;&#xA;अन्योन्यं बिभिदुः क्रुद्धा राक्षसा दानवास्तथा ॥ 7.23.8 ॥&lt;br&gt;&#xA;तेषां तु युध्यमानानां साग्रः संवत्सरो गतः।&lt;br&gt;&#xA;न चान्यतरयोस्तत्र विजयो वा क्षयोऽपि वा ॥ 7.23.9 ॥&lt;br&gt;&#xA;ततः पितामहस्तत्र त्रैलोक्यगतिरव्ययः।&lt;br&gt;&#xA;आजगाम द्रुतं देवो विमानवरमास्थितः ॥ 7.23.10 ॥&lt;br&gt;&#xA;निवातकवचानां तु निवार्य रणकर्म तत्।&lt;br&gt;&#xA;वृद्धः पितामहो वाक्यमुवाच विदितार्थवत् ॥ 7.23.11 ॥&lt;br&gt;&#xA;नह्ययं रावणो युद्धे शक्यो जेतुं सुरासुरैः।&lt;br&gt;&#xA;न भवन्तः क्षयं नेतुमपि सामरदानवैः ॥ 7.23.12 ॥&lt;br&gt;&#xA;राक्षसस्य सखित्वं च भवद्भिः सह रोचते।&lt;br&gt;&#xA;अविभक्ताश्च सर्वार्थाः सुहृदां नात्र संशयः ॥ 7.23.13 ॥&lt;br&gt;&#xA;ततोऽग्निसाक्षिकं सख्यं कृतवांस्तत्र रावणः।&lt;br&gt;&#xA;निवातकवचैः सार्धं प्रीतिमानभवत्तदा ॥ 7.23.14 ॥&lt;br&gt;&#xA;अर्थतस्तैर्यथान्यायं संवत्सरमथोषितः।&lt;br&gt;&#xA;स्वपुरान्निर्विशेषं च प्रियं प्राप्तो दशाननः ॥ 7.23.15 ॥&lt;br&gt;&#xA;ततोपधार्य मायानां शतमेकं समाप्तवान्।&lt;br&gt;&#xA;सलिलेन्द्रपुरान्वेषी भ्रमति स्म रसातलम् ॥ 7.23.16 ॥&lt;br&gt;&#xA;ततोऽश्मनगरं नाम कालकेयैरधिष्ठितम्।&lt;br&gt;&#xA;गत्वा तु कालकेयांश्च हत्वा तत्र बलोत्कटान् ॥ 7.23.17 ॥&lt;br&gt;&#xA;श्यालं च बलवन्तं च विद्युज्जिह्वं बलोत्कटम्।&lt;br&gt;&#xA;जिह्वया संलिहन्तं च राक्षसं समरे तथा ॥ 7.23.18 ॥&lt;br&gt;&#xA;तं विजित्य मुहूर्तेन जघ्ने दैत्यांश्चतुःशतम् ॥ 7.23.19 ॥&lt;br&gt;&#xA;ततः पाण्डुरमेघाभं कैलासमिव भास्वरम्।&lt;br&gt;&#xA;वरुणस्यालयं दिव्यमपश्यद्राक्षसाधिपः ॥ 7.23.20 ॥&lt;br&gt;&#xA;क्षरन्तीं च पयस्तत्र सुरभिं गामवस्थिताम्।&lt;br&gt;&#xA;यस्याः पयोभिनिष्यन्दात्क्षीरोदो नाम सागरः ॥ 7.23.21 ॥&lt;br&gt;&#xA;ददर्श रावणस्तत्र गोवृषेन्द्रवरारणिम्।&lt;br&gt;&#xA;यस्माच्चन्द्रः प्रभवति शीतरश्मिर्निशाकरः ॥ 7.23.22 ॥&lt;br&gt;&#xA;यं समाश्रित्य जीवन्ति फेनपाः परमर्षयः।&lt;br&gt;&#xA;अमृतं यत्र चोत्पन्नं स्वधा च स्वधभोजिनाम् ॥ 7.23.23 ॥&lt;br&gt;&#xA;यां ब्रुवन्ति नरा लोके सुरभिं नाम नामतः।&lt;br&gt;&#xA;प्रदक्षिणं तु तां कृत्वा रावणः परमाद्भुताम् ॥ 7.23.24 ॥&lt;br&gt;&#xA;ततो धाराशताकीर्णं शारदाभ्रनिभं तदा।&lt;br&gt;&#xA;नित्यप्रहृष्टं ददृशे वरुणस्य गृहोत्तमम् ॥ 7.23.25 ॥&lt;br&gt;&#xA;ततो हत्वा बलाध्यक्षान्समरे तैश्च ताडितः।&lt;br&gt;&#xA;अब्रवीच्च ततो योधान्राजा शीघ्रं निवेद्यताम् ॥ 7.23.26 ॥&lt;br&gt;&#xA;युद्धार्थी रावणः प्राप्तस्तस्य युद्धं प्रदीयताम्।&lt;br&gt;&#xA;वद वा न भयं तेऽस्ति निर्जितोऽस्मीति साञ्जलिः ॥ 7.23.27 ॥&lt;br&gt;&#xA;एतस्मिन्नन्तरे क्रुद्धा वरुणस्य महात्मनः।&lt;br&gt;&#xA;पुत्राः पौत्राश्च निष्क्रामन्गौश्च पुष्कर एव च ॥ 7.23.28 ॥&lt;br&gt;&#xA;ते तु वीर्यगुणोपेता बलैः परिवृताः स्वकैः।&lt;br&gt;&#xA;युङ्क्त्वा रथान्कामगमानुद्यद्भास्वरवर्चसः ॥ 7.23.29 ॥&lt;br&gt;&#xA;ततो युद्धं समभवद्दारुणं रोमहर्षणम्।&lt;br&gt;&#xA;सलिलेन्द्रस्य पुत्राणां रावणस्य च धीमतः ॥ 7.23.30 ॥&lt;br&gt;&#xA;अमात्यैश्च महावीर्यैर्दशग्रीवस्य रक्षसः।&lt;br&gt;&#xA;वारुणं तद्बलं कृत्स्नं क्षणेन विनिपातितम् ॥ 7.23.31 ॥&lt;br&gt;&#xA;समीक्ष्य स्वबलं सङ्ख्ये वरुणस्य सुतास्तदा।&lt;br&gt;&#xA;अर्दिताः शरजालेन निवृत्ता रणकर्मणः ॥ 7.23.32 ॥&lt;br&gt;&#xA;महीतलगतास्ते तु रावणं दृश्य पुष्पके।&lt;br&gt;&#xA;आकाशमाशु विविशुः स्यन्दनैः शीघ्रगामिभिः ॥ 7.23.33 ॥&lt;br&gt;&#xA;महादासीत्ततस्तेषां तुल्यं स्थानमवाप्य तत्।&lt;br&gt;&#xA;आकाशयुद्धं तुमुलं देवदानवयोरिव ॥ 7.23.34 ॥&lt;br&gt;&#xA;ततस्ते रावणं युद्धे शरैः पावकसन्निभैः।&lt;br&gt;&#xA;विमुखीकृत्य सन्तुष्टा विनेदुर्विविधान्रवान् ॥ 7.23.35 ॥&lt;br&gt;&#xA;ततो महोदरः क्रुद्धो राजानं दृश्य धर्षितम्।&lt;br&gt;&#xA;त्यक्त्वा मृत्युभयं वीरो युद्धकाङ्क्षी व्यलोकयत् ॥ 7.23.36 ॥&lt;br&gt;&#xA;तेन ते दारुणा युद्धे कामगाः पवनोपमाः।&lt;br&gt;&#xA;महोदरेण गदया हता वै प्रययुः क्षितिम् ॥ 7.23.37 ॥&lt;br&gt;&#xA;तेषां वरुणपुत्राणां हत्वा योधान्हयाञ्छतान्।&lt;br&gt;&#xA;मुमोचाशु महानादं विरथान्प्रेक्ष्य तान्स्थितान् ॥ 7.23.38 ॥&lt;br&gt;&#xA;ते तु तेषां रथाः साश्वाः सह सारथिभिर्हतैः।&lt;br&gt;&#xA;महोदरेण निहताः पतिताः पृथिवीतले ॥ 7.23.39 ॥&lt;br&gt;&#xA;ते तु त्यक्त्वा रथान्पुत्रा वरुणस्य महात्मनः।&lt;br&gt;&#xA;आकाशे विष्ठिताः शूराः स्वप्रभावान्न विव्यथुः ॥ 7.23.40 ॥&lt;br&gt;&#xA;धनूंषि कृत्वा सज्जानि विनिर्भिद्य महोदरम्।&lt;br&gt;&#xA;रावणं समरे क्रुद्धाः सहिताः समभिद्रवन् ॥ 7.23.41 ॥&lt;br&gt;&#xA;सायकैश्चापविभ्रष्टैर्वज्रकल्पैः सुदारुणैः।&lt;br&gt;&#xA;दारयन्ति स्म सङ्क्रुद्धा मेघा इव महागिरिम् ॥ 7.23.42 ॥&lt;br&gt;&#xA;ततः क्रुद्धो दशग्रीवः कालाग्निरिव निर्गतः।&lt;br&gt;&#xA;शरवर्षैर्महाघोरैस्तेषां मर्मस्वताडयत् ॥ 7.23.43 ॥&lt;br&gt;&#xA;ततस्तेनैव सहसा सीदन्ति स्म पदातयः।&lt;br&gt;&#xA;मुसलानि विचित्राणि ततो भल्लशतानि च ॥ 7.23.44 ॥&lt;br&gt;&#xA;पट्टिशांश्चैव शक्तीश्च शतघ्नीस्तोमरांस्तथा।&lt;br&gt;&#xA;पातयामास दुर्धर्षस्तेषामुपरि विष्ठितः ॥ 7.23.45 ॥&lt;br&gt;&#xA;अपविद्धास्तु ते वीरा विनिष्पेतुः पदातयः।&lt;br&gt;&#xA;महापङ्कमिवासाद्य कुञ्जराष्षष्टिहायनाः ॥ 7.23.46 ॥&lt;br&gt;&#xA;सीदमानान्सुतान्दृष्ट्वा विह्वलान्सुमहौजसः।&lt;br&gt;&#xA;ननाद रावणो हर्षान्महानम्बुधरो यथा ॥ 7.23.47 ॥&lt;br&gt;&#xA;ततो रक्षो महानादान्मुक्त्वा हन्ति स्म वारुणान्।&lt;br&gt;&#xA;नानाप्रहरणोपेतैर्धारापातैरिवाम्बुदः ॥ 7.23.48 ॥&lt;br&gt;&#xA;ततस्ते विमुखाः सर्वे पतिता धरणीतले।&lt;br&gt;&#xA;रणात्स्वपुरुषैः शीघ्रं गृहाण्येव प्रवेशिताः ॥ 7.23.49 ॥&lt;br&gt;&#xA;तानब्रवीत्ततो रक्षो वरुणाय निवेद्यताम् ॥ 7.23.50 ॥&lt;br&gt;&#xA;रावणं त्वब्रवीन्मन्त्री प्रहस्तो (प्रहसो) नाम वारुणः।&lt;br&gt;&#xA;गतः खलु महाराजो ब्रह्मलोकं जलेश्वरः ॥ 7.23.51 ॥&lt;br&gt;&#xA;तत्किं तव वृथा वीर परिश्रम्य गते नृपे।&lt;br&gt;&#xA;ये तु सन्निहिता वीराः कुमारास्ते पराजिताः ॥ 7.23.52 ॥&lt;br&gt;&#xA;राक्षसेन्द्रस्तु तच्छ्रुत्वा नाम विश्राव्य चात्मनः।&lt;br&gt;&#xA;हर्षान्नादं विमुञ्चन्वै निष्क्रान्तो वरुणालयात् ॥ 7.23.53 ॥&lt;br&gt;&#xA;आगतस्तु पथा येन तेनैव विनिवृत्य सः।&lt;br&gt;&#xA;लङ्कामभिमुखो रक्षो नभस्तलगतो ययौ ॥ 7.23.54 ॥&lt;/p&gt;</description>
    </item>
  </channel>
</rss>
