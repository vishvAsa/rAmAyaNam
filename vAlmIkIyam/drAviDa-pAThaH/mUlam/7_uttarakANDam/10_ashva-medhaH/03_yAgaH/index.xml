<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ यागः on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/10_ashva-medhaH/03_yAgaH/</link>
    <description>Recent content in &#43;०३ यागः on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/10_ashva-medhaH/03_yAgaH/index.xml" rel="self" type="application/rss+xml" />
    <item>
      <title>०९१ सिद्धता</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/10_ashva-medhaH/03_yAgaH/091_siddhatA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/10_ashva-medhaH/03_yAgaH/091_siddhatA/</guid>
      <description>&lt;p&gt;एतदाख्याय काकुत्स्थो भ्रातृभ्याममितप्रभः।&lt;br&gt;&#xA;लक्ष्मणं पुनरेवाह धर्मयुक्तमिदं वचः ॥ 7.91.1 ॥&lt;br&gt;&#xA;वसिष्ठं वामदेवं च जाबालिमथ कश्यपम्।&lt;br&gt;&#xA;द्विजांश्च सर्वप्रवरानश्वमेधपुरस्कृतान् ॥ 7.91.2 ॥&lt;br&gt;&#xA;एतान्सर्वान्समानीय मन्त्रयित्वा च लक्ष्मण।&lt;br&gt;&#xA;हयं लक्षणसम्पन्नं विमोक्ष्यामि समाधिना ॥ 7.91.3 ॥&lt;br&gt;&#xA;तद्वाक्यं राघवेणोक्तं श्रुत्वा त्वरितविक्रमः।&lt;br&gt;&#xA;द्विजान्सर्वान्समाहूय दर्शयामास राघवम् ॥ 7.91.4 ॥&lt;br&gt;&#xA;ते दृष्ट्वा देवसङ्काशं कृतपादाभिवन्दनम्।&lt;br&gt;&#xA;राघवं सुदुराधर्षमाशीर्भिः समपूजयन् ॥ 7.91.5 ॥&lt;br&gt;&#xA;प्राञ्जलिः स तदा भूत्वा राघवो द्विजसत्तमान्।&lt;br&gt;&#xA;आचचक्षेऽश्वमेधस्य ह्यभिप्रायं महायशाः ॥ 7.91.6 ॥&lt;br&gt;&#xA;ते तु रामस्य तच्छ्रुत्वा नमस्कृत्वा वृषध्वजम्।&lt;br&gt;&#xA;अश्वमेधं द्विजाः सर्वे पूजयन्ति स्म सर्वशः ॥ 7.91.7 ॥&lt;br&gt;&#xA;स तेषां द्विजमुख्यानां वाक्यमद्भुतदर्शनम्।&lt;br&gt;&#xA;अश्वमेधाश्रितं श्रुत्वा भृशं प्रीतोऽभवत्तदा ॥ 7.91.8 ॥&lt;br&gt;&#xA;विज्ञाय कर्म तत्तेषां रामो लक्ष्मणमब्रवीत्।&lt;br&gt;&#xA;प्रेषयस्व द्रुतं दूतान् सुग्रीवाय महात्मने ॥ 7.91.9 ॥&lt;br&gt;&#xA;यथा महद्भिर्हरिभिर्बहुभिश्च वनौकसाम्।&lt;br&gt;&#xA;सार्धमागच्छ भद्रं ते ह्यनुभोक्तुं महोत्सवम् ॥ 7.91.10 ॥&lt;br&gt;&#xA;बिभीषणश्च रक्षोभिः कामगैर्बहुभिर्वृतः।&lt;br&gt;&#xA;अश्वमेधं महायज्ञमायात्वतुलविक्रमः ॥ 7.91.11 ॥&lt;br&gt;&#xA;राजानश्च महाभागा ये मे प्रियचिकीर्षवः।&lt;br&gt;&#xA;सानुगाः क्षिप्रमायान्तु यज्ञं द्रष्टुमनुत्तमम् ॥ 7.91.12 ॥&lt;br&gt;&#xA;देशान्तरगता ये च द्विजा धर्मसमाहिताः।&lt;br&gt;&#xA;आमन्त्रयस्व तान्सर्वानश्वमेधाय लक्ष्मण ॥ 7.91.13 ॥&lt;br&gt;&#xA;देशान्तरगताः सर्वे सदाराश्च द्विजातयः।&lt;br&gt;&#xA;तथैव तालावचरास्तथैव नटनर्तकाः ॥ 7.91.14 ॥&lt;br&gt;&#xA;यज्ञवाटश्च सुमहान्गोमत्या नैमिशे वने।&lt;br&gt;&#xA;आज्ञाप्यतां महाबाहो तद्धि पुण्यमनुत्तमम् ॥ 7.91.15 ॥&lt;br&gt;&#xA;शान्तयश्च महाबाहो प्रवर्त्यन्तां समन्ततः ॥ 7.91.16 ॥&lt;br&gt;&#xA;शतशश्चापि धर्मज्ञाः क्रतुमुख्यमनुत्तमम्।&lt;br&gt;&#xA;अनुभूय महायज्ञं नैमिशे रघुनन्दन ॥ 7.91.17 ॥&lt;br&gt;&#xA;तुष्टः पुष्टश्च सर्वोऽसौ मानितश्च यथाविधि।&lt;br&gt;&#xA;प्रीतिं यास्यति धर्मज्ञ शीघ्रमामन्त्र्यतां जनः ॥ 7.91.18 ॥&lt;br&gt;&#xA;शतं वाहसहस्राणां तण्डुलानां वपुष्मताम्।&lt;br&gt;&#xA;अयुतं तिलमुद्गानां प्रयात्वग्रे महाबल ॥ 7.91.19 ॥&lt;br&gt;&#xA;चणकानां कुलित्थानां माषाणां लवणस्य च।&lt;br&gt;&#xA;अतोऽनुरूपं स्नेहं च गन्धं सङ्क्षिप्तमेव च ॥ 7.91.20 ॥&lt;br&gt;&#xA;सुवर्णकोट्यो बहुला हिरण्यस्य शतोत्तराः।&lt;br&gt;&#xA;अग्रतो भरतः कृत्वा गच्छत्वग्रे समाधिना ॥ 7.91.21 ॥&lt;br&gt;&#xA;अन्तरा पण्यवीथ्यश्च सर्वे च नटनर्तकाः।&lt;br&gt;&#xA;सूदा नार्यश्च बहवो नित्यं यौवनशालिनः ॥ 7.91.22 ॥&lt;br&gt;&#xA;भरतेन तु सार्धं ते यान्तु सैन्यानि चाग्रतः।&lt;br&gt;&#xA;नैगमा बलवृद्धाश्च द्विजाश्च सुसमाहिताः ॥ 7.91.23 ॥&lt;br&gt;&#xA;कर्मान्तिकान्वर्धकिनः कोशाध्यक्षांश्च नैगमान्।&lt;br&gt;&#xA;मम मातॄस्तथा सर्वाः कुमारान्तःपुराणि च ॥ 7.91.24 ॥&lt;br&gt;&#xA;काञ्चनीं मम पत्नीं च दीक्षायां ज्ञांश्च कर्मणि।&lt;br&gt;&#xA;अग्रतो भरतः कृत्वा गच्छत्वग्रे महायशाः ॥ 7.91.25 ॥&lt;br&gt;&#xA;उपकार्या महार्हाश्च पार्थिवानां महौजसाम्।&lt;br&gt;&#xA;सानुगानां नरश्रेष्ठो व्यादिदेश महाबलः ॥ 7.91.26 ॥&lt;/p&gt;</description>
    </item>
    <item>
      <title>०९२ आरम्भः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/10_ashva-medhaH/03_yAgaH/092_ArambhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/10_ashva-medhaH/03_yAgaH/092_ArambhaH/</guid>
      <description>&lt;p&gt;तत्सर्वमखिलेनाशु प्रस्थाप्य भरताग्रजः।&lt;br&gt;&#xA;हयं लक्षणसम्पन्नं कृष्णसारं मुमोच ह ॥ 7.92.1 ॥&lt;br&gt;&#xA;ऋत्विग्भिर्लक्ष्मणं सार्धमश्वतन्त्रे नियोज्य च।&lt;br&gt;&#xA;ततोऽभ्यगच्छत्काकुत्स्थः सह सैन्येन नैमिशम् ॥ 7.92.2 ॥&lt;br&gt;&#xA;यज्ञवाटं महाबाहुर्दृष्ट्वा परममद्भुतम्।&lt;br&gt;&#xA;प्रबर्षमतुलं लेभे श्रीमानिति वचोऽब्रवीत् ॥ 7.92.3 ॥&lt;br&gt;&#xA;नैमिषे वसतस्तस्य सर्व एव नराधिपाः।&lt;br&gt;&#xA;आनिन्युरुपहारांश्च तान्रामः प्रत्यपूजयत् ॥ 7.92.4 ॥&lt;br&gt;&#xA;उपकार्या महार्हाश्च पार्थिवानां महात्मनाम्।&lt;br&gt;&#xA;सानुगानां नरश्रेष्ठो व्यादिदेश महामतिः ॥ 7.92.5 ॥&lt;br&gt;&#xA;अन्नपानानि वस्त्राणि सानुगानां महात्मनाम्।&lt;br&gt;&#xA;भरतः सन्ददावाशु शत्रुघ्नसहितस्तदा ॥ 7.92.6 ॥&lt;br&gt;&#xA;वानराश्च महात्मानः सुग्रीवसहितास्तदा।&lt;br&gt;&#xA;विप्राणां प्रणताः सर्वे चक्रिरे परिवेषणम् ॥ 7.92.7 ॥&lt;br&gt;&#xA;बिभीषणश्च रक्षोभिर्बहुभिः स्रग्विभिर्वृतः।&lt;br&gt;&#xA;ऋषीणामुग्रतपसां पूजां चक्रे महात्मनाम् ॥ 7.92.8 ॥&lt;br&gt;&#xA;लक्ष्मणेनागुप्ता च हयचर्या प्रवर्तत।&lt;br&gt;&#xA;ईदृशं राजसिंहस्य यज्ञप्रवरमुत्तमम् ॥ 7.92.9 ॥&lt;br&gt;&#xA;नान्यः शब्दोऽभवत्तत्र हयमेधे महात्मनः।&lt;br&gt;&#xA;छन्दतो देहि विस्रब्धो यावत्तुष्यन्ति याचकाः ॥ 7.92.10 ॥&lt;br&gt;&#xA;तावत्सर्वाणि दत्तानि क्रतुमध्ये महात्मनः।&lt;br&gt;&#xA;विविधानि च गौडानि खाण्डवानि तथैव च ॥ 7.92.11 ॥&lt;br&gt;&#xA;न निस्सृतं भतत्योष्ठाद्वचनं यावदर्थिनाम्।&lt;br&gt;&#xA;तावद्वानररक्षोभिर्दत्तमेवाभ्यदृश्यत ॥ 7.92.12 ॥&lt;br&gt;&#xA;न कश्चिन्मलिनस्तत्र दीनो वाऽप्यथ कृर्शतः।&lt;br&gt;&#xA;तस्मिन्यज्ञवरे राज्ञो हृष्टपुष्टजनावृते ॥ 7.92.13 ॥&lt;br&gt;&#xA;ये च तत्र महात्मानो मुनयश्चिरजीविनः।&lt;br&gt;&#xA;नास्मरंस्तादृशं यज्ञं नाप्यासीत् स कदाचन ॥ 7.92.14 ॥&lt;br&gt;&#xA;यः कृत्यवान्सुवर्णेन सुवर्णं लभते स्म सः।&lt;br&gt;&#xA;वित्तार्थी लभते वित्तं रत्नार्थी रत्नमेव च ॥ 7.92.15 ॥&lt;br&gt;&#xA;रजतानां सुवर्णानामश्मनामथ वाससाम्।&lt;br&gt;&#xA;अनिशं दीयमानानां राशिः समुपदृश्यते ॥ 7.92.16 ॥&lt;br&gt;&#xA;न शक्रस्य धनेशस्य यमस्य वरुणस्य वा।&lt;br&gt;&#xA;ईदृशो दृष्टपूर्वो न एवमूचुस्तपोधनाः ॥ 7.92.17 ॥&lt;br&gt;&#xA;सर्वत्र वानरास्तस्थुः सर्वत्रैव च राक्षसाः।&lt;br&gt;&#xA;वासोधनान्नमर्थिभ्यः पूर्णहस्ता ददुर्भृशम् ॥ 7.92.18 ॥&lt;br&gt;&#xA;ईदृशो राजसिंहस्य यज्ञः सर्वगुणान्वितः।&lt;br&gt;&#xA;संवत्सरमथो साग्रं वर्तते न च हीयते ॥ 7.92.19 ॥&lt;/p&gt;</description>
    </item>
    <item>
      <title>०९३ वाल्मीकि-लव-कुश-प्राप्तिः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/10_ashva-medhaH/03_yAgaH/093_vAlmIki-lava-kusha-prAptiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/10_ashva-medhaH/03_yAgaH/093_vAlmIki-lava-kusha-prAptiH/</guid>
      <description>&lt;p&gt;वर्तमाने तथाभूते यज्ञे च परमाद्भुते।&lt;br&gt;&#xA;सशिष्य आजगामाशु वाल्मीकिर्मुनिपुङ्गवः ॥ 7.93.1 ॥&lt;br&gt;&#xA;स दृष्ट्वा दिव्यसङ्काशं यज्ञमद्भुतदर्शनम्।&lt;br&gt;&#xA;एकान्ते ऋषिवाटानां चकार उटजाञ्छुभान् ॥ 7.93.2 ॥&lt;br&gt;&#xA;शकटांश्च बहून्पूर्णान्फलमूलैश्च शोभनान्।&lt;br&gt;&#xA;वाल्मीकिवाटे रुचिरे स्थापयन्नविदूरतः ॥ 7.93.3 ॥&lt;br&gt;&#xA;आसीत्सुपूजितो राज्ञा मुनिभिश्च महात्मभिः।&lt;br&gt;&#xA;वाल्मीकिः सुमहातेजा न्यवसत्परमात्मवान् ॥ 7.93.4 ॥&lt;br&gt;&#xA;स शिष्यावब्रवीद्धृष्टौ युवां गत्वा समाहितौ।&lt;br&gt;&#xA;कृत्स्नं रामायणं काव्यं गायेथां परया मुदा ॥ 7.93.5 ॥&lt;br&gt;&#xA;ऋषिवाटेषु पुण्येषु ब्राह्मणावसथेषु च।&lt;br&gt;&#xA;रथ्यासु राजमार्गेषु पार्थिवानां गृहेषु च ॥ 7.93.6 ॥&lt;br&gt;&#xA;रामस्य भवनद्वारि यत्र कर्म च कुर्वते।&lt;br&gt;&#xA;ऋत्विजामग्रतश्चैव तत्र गेयं विशेषतः ॥ 7.93.7 ॥&lt;br&gt;&#xA;इमानि च फलान्यत्र स्वादूनि विविधानि च।&lt;br&gt;&#xA;जातानि पर्वताग्रेषु चास्वाद्यास्वाद्य गायताम् ॥ 7.93.8 ॥&lt;br&gt;&#xA;न यास्यथः श्रमं वत्सौ भक्षयित्वा फलानि वै।&lt;br&gt;&#xA;मूलानि च सुमृष्टानि नगराद्बहिरास्यथः ॥ 7.93.9 ॥&lt;br&gt;&#xA;यदि शब्दापयेद्रामः श्रवणाय महीपतिः।&lt;br&gt;&#xA;ऋषीणामुपविष्टानां ततो गेयं प्रवर्तताम् ॥ 7.93.10 ॥&lt;br&gt;&#xA;दिवसे विंशतिः सर्गा गेया मधुरया गिरा।&lt;br&gt;&#xA;प्रमाणैर्बहुभिस्तत्र यथोद्दिष्टा मया पुरा ॥ 7.93.11 ॥&lt;br&gt;&#xA;लोभश्चापि न कर्तव्यः स्वल्पोऽपि धनकाङ्क्षया।&lt;br&gt;&#xA;किं धनेनाश्रमस्थानां फलमूलोपजीविना ॥ 7.93.12 ॥&lt;br&gt;&#xA;यदि पृच्छेत्स काकुत्स्थो युवां कस्येति दारकौ।&lt;br&gt;&#xA;आवां वाल्मीकिशिष्यौ स्वो ब्रूतमेवं नराधिपम् ॥ 7.93.13 ॥&lt;br&gt;&#xA;इमास्तन्त्रीः सुमधुराः स्थानं वाऽपूर्वदर्शनम्।&lt;br&gt;&#xA;मूर्च्छयित्वा सुमधुरं गायतां विगतज्वरौ ॥ 7.93.14 ॥&lt;br&gt;&#xA;आदिप्रभृति गेयं स्यान्न चावज्ञाय पार्थिवम्।&lt;br&gt;&#xA;पिता हि सर्वभूतानां राजा भविति धर्मतः ॥ 7.93.15 ॥&lt;br&gt;&#xA;तद्युवां हृष्टमनसौ श्वः प्रभाते समास्थितौ।&lt;br&gt;&#xA;गायेथां मधुरं गेयं तन्त्रीलयसमन्वितम् ॥ 7.93.16 ॥&lt;br&gt;&#xA;इति सन्दिश्य बहुशो मुनिः प्राचेतसस्तदा।&lt;br&gt;&#xA;वाल्मीकिः परमोदारस्तूष्णीमासीन्महायशाः ॥ 7.93.17 ॥&lt;br&gt;&#xA;सन्दिष्टौ मुनिना तेन तावुभौ मैथिलीसुतौ।&lt;br&gt;&#xA;तथैव करवावेति निर्जग्मतुररिन्दमौ ॥ 7.93.18 ॥&lt;br&gt;&#xA;तामद्भुतां तौ हृदये कुमारौ निवेश्य वाणीमृषिभाषितां तदा।&lt;br&gt;&#xA;समुत्सुकौ तौ सममूषतुर्निशां यथाऽश्विनौ भार्गवनीतिसंहिताम् ॥ 7.93.19 ॥&lt;/p&gt;</description>
    </item>
  </channel>
</rss>
