<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ वृत्र-वधान्तम् on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/10_ashva-medhaH/01_vRtra-vadhAntam/</link>
    <description>Recent content in &#43;०१ वृत्र-वधान्तम् on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/10_ashva-medhaH/01_vRtra-vadhAntam/index.xml" rel="self" type="application/rss+xml" />
    <item>
      <title>०८३ राज-सूय-विचारः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/10_ashva-medhaH/01_vRtra-vadhAntam/083_rAja-sUya-vichAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/10_ashva-medhaH/01_vRtra-vadhAntam/083_rAja-sUya-vichAraH/</guid>
      <description>&lt;p&gt;तच्छ्रुत्वा भाषितं तस्य रामस्याक्लिष्ट कर्मणः।&lt;br&gt;&#xA;द्वास्स्थः कुमारावाहूय राघवाय न्यवेदयत् ॥ 7.83.1 ॥&lt;br&gt;&#xA;दृष्ट्वा तु राघवः प्राप्तौ प्रियौ भरतलक्ष्मणौ।&lt;br&gt;&#xA;परिष्वज्य तदा रामो वाक्यमेतदुवाच ह ॥ 7.83.2 ॥&lt;br&gt;&#xA;कृतं मया यथा तथ्यं द्विजकार्यमनुत्तमम्।&lt;br&gt;&#xA;धर्मसेतुमथो भूयः कर्तुमिच्छामि राघवौ ॥ 7.83.3 ॥&lt;br&gt;&#xA;अक्षय्यश्चाव्ययश्चैव धर्मसेतुर्मतो मम।&lt;br&gt;&#xA;धर्मप्रसाधकं ह्येतत् सर्वपापप्रणाशनम् ॥ 7.83.4 ॥&lt;br&gt;&#xA;युवाभ्यामात्मभूताभ्यां राजसूयमनुत्तमम्।&lt;br&gt;&#xA;सहितो यष्टुमिच्छामि तत्र धर्मो हि शाश्वतः ॥ 7.83.5 ॥&lt;br&gt;&#xA;इष्ट्वा तु राजसूयेन मित्रः शत्रुनिबर्हणः।&lt;br&gt;&#xA;सुहुतेन सुयज्ञेन वरुणत्वमुपागमत् ॥ 7.83.6 ॥&lt;br&gt;&#xA;सोमश्च राजसूयेन इष्ट्वा धर्मेण धर्मवित्।&lt;br&gt;&#xA;प्राप्तश्च सर्वलोकेषु कीर्तिस्थानं च शाश्वतम् ॥ 7.83.7 ॥&lt;br&gt;&#xA;अस्मिन्नहनि यच्छ्रेयश्चिन्त्यतां तन्मया सह।&lt;br&gt;&#xA;हितं चायतियुक्तं च प्रयतौ कर्तुमर्हथः ॥ 7.83.8 ॥&lt;br&gt;&#xA;श्रुत्वा तु राघवस्यैतद्वाक्यं वाक्यविशारदः।&lt;br&gt;&#xA;भरतः प्राञ्जलिर्भूत्वा वाक्यमेतदुवाच ह ॥ 7.83.9 ॥&lt;br&gt;&#xA;त्वयि धर्मः परः साधो त्वयि सर्वा वसुन्धरा।&lt;br&gt;&#xA;प्रतिष्ठिता महाबाहो यशश्चामितविक्रम ॥ 7.83.10 ॥&lt;br&gt;&#xA;महीपालाश्च सर्वे त्वां प्रजापतिमिवामराः।&lt;br&gt;&#xA;निरीक्षन्ते महात्मानं लोकानाथं यथा वयम् ॥ 7.83.11 ॥&lt;br&gt;&#xA;पुत्राश्च पितृवद्राजन्पश्यन्ति त्वां महाबल।&lt;br&gt;&#xA;पृथिव्या गतिभूतोऽसि प्राणिनामपि राघव ॥ 7.83.12 ॥&lt;br&gt;&#xA;स त्वमेवंविधं यज्ञमाहर्तासि कथं नृप।&lt;br&gt;&#xA;पृथिव्यां राजवंशानां विनाशो यत्र दृश्यते ॥ 7.83.13 ॥&lt;br&gt;&#xA;पृथिव्यां ये च पुरुषा राजन्पौरुषमागताः।&lt;br&gt;&#xA;सर्वेषां भविता तत्र सङ्क्षयः सर्वकोपजः ॥ 7.83.14 ॥&lt;br&gt;&#xA;स त्वं पुरुषशार्दूल गुणैरतुलविक्रम।&lt;br&gt;&#xA;पृथिवीं नार्हसे हन्तुं वशे हि तव वर्तते ॥ 7.83.15 ॥&lt;br&gt;&#xA;भरतस्य तु तद्वाक्यं श्रुत्वाऽमृतमयं तदा।&lt;br&gt;&#xA;प्रहर्षमतुलं लेभे रामः सत्यपराक्रमः ॥ 7.83.16 ॥&lt;br&gt;&#xA;उवाच च शुभं वाक्यं कैकेय्यानन्दवर्धनम्।&lt;br&gt;&#xA;प्रीतोऽस्मि परितुष्टोऽस्मि तवाद्य वचनेऽनघ ॥ 7.83.17 ॥&lt;br&gt;&#xA;इदं वचनमक्लीबं त्वया धर्मसमाहितम्।&lt;br&gt;&#xA;व्याहृतं पुरुषव्याघ्र पृथिव्याः परिपालनम् ॥ 7.83.18 ॥&lt;br&gt;&#xA;एष्यदस्मदभिप्रायाद्राजसूयात्क्रतूत्तमात्।&lt;br&gt;&#xA;निवर्तयामि धर्मज्ञ तव सुव्याहृतेन च ॥ 7.83.19 ॥&lt;br&gt;&#xA;बालानां तु शुभं वाक्यं ग्राह्य लक्ष्मणपूर्वज।&lt;br&gt;&#xA;तस्माच्छृणोमि ते वाक्यं साधु युक्तं महामते ॥ 7.83.20 ॥&lt;/p&gt;</description>
    </item>
    <item>
      <title>०८४ वृत्र-तपः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/10_ashva-medhaH/01_vRtra-vadhAntam/084_vRtra-tapaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/10_ashva-medhaH/01_vRtra-vadhAntam/084_vRtra-tapaH/</guid>
      <description>&lt;p&gt;तथोक्तवति रामे तु भरते च महात्मनि।&lt;br&gt;&#xA;लक्ष्मणोऽथ शुभं वाक्यमुवाच रघुनन्दनम् ॥ 7.84.1 ॥&lt;br&gt;&#xA;अश्वमेधो महायज्ञः पावनः सर्वपाप्मनाम्।&lt;br&gt;&#xA;पावनस्तव दुर्धर्षो रोचतां रघुनन्दन ॥ 7.84.2 ॥&lt;br&gt;&#xA;श्रूयते हि पुरावृत्तं वासवे सुमहात्मनि।&lt;br&gt;&#xA;ब्रह्महत्यावृतः शक्रो हयमेधेन पावितः ॥ 7.84.3 ॥&lt;br&gt;&#xA;पुरा किल महाबाहो देवासुरसमागमे।&lt;br&gt;&#xA;वृत्रो नाम महानासीद्दैतेयो लोकसम्मतः ॥ 7.84.4 ॥&lt;br&gt;&#xA;विस्तीर्णो योजनशतमुच्छ्रितस्त्रिगुणं ततः।&lt;br&gt;&#xA;अनुरागेण लोकांस्त्रीन्स्नेहात्पश्यति सर्वतः ॥ 7.84.5 ॥&lt;br&gt;&#xA;धर्मज्ञश्च कृतज्ञश्च बुद्ध्या च परिनिष्ठितः।&lt;br&gt;&#xA;शशास पृथिवीं स्फीतां धर्मेण सुसमाहितः ॥ 7.84.6 ॥&lt;br&gt;&#xA;तस्मिन्प्रशासति तदा सर्वकामदुघा मही।&lt;br&gt;&#xA;रसवन्ति प्रभूनानि मूलानि च फलानि च ॥ 7.84.7 ॥&lt;br&gt;&#xA;अकृष्टपच्या पृथिवी सुसम्पन्ना महात्मनः।&lt;br&gt;&#xA;स राज्यं तादृशं भुङ्क्ते स्फीतमद्भुतदर्शनम् ॥ 7.84.8 ॥&lt;br&gt;&#xA;तस्य बुद्धिः समुप्तन्ना तपः कुर्यामनुत्तमम्।&lt;br&gt;&#xA;तपो हि परमं श्रेयः सम्मोहमितरत्सुखम् ॥ 7.84.9 ॥&lt;br&gt;&#xA;स निक्षिप्य सुतं ज्येष्ठं पौरेषु मधुरेश्वरम्।&lt;br&gt;&#xA;तप उग्रं समातिष्ठत्तापयन्सर्वदेवताः ॥ 7.84.10 ॥&lt;br&gt;&#xA;तपस्तप्यति वृत्रे तु वासवः परमार्तवत्।&lt;br&gt;&#xA;विष्णुं समुपसङ्क्रम्य वाक्यमेतदुवाच ह ॥ 7.84.11 ॥&lt;br&gt;&#xA;तपस्यता महाबाहो लोकाः वृत्रेण निर्जिताः।&lt;br&gt;&#xA;बलवान्स हि धर्मात्मा नैनं शक्ष्यामि शासितुम् ॥ 7.84.12 ॥&lt;br&gt;&#xA;यद्यसौ तप आतिष्ठेद्भूय एवासुरेश्वर।&lt;br&gt;&#xA;यावल्लोका धरिष्यन्ति तावदस्य वशानुगाः ॥ 7.84.13 ॥&lt;br&gt;&#xA;तं चैनं परमोदारमुपेक्षसि महाबलम्।&lt;br&gt;&#xA;क्षणं हि न भवेद्वृत्रः क्रुद्धे त्वयि सुरेश्वर ॥ 7.84.14 ॥&lt;br&gt;&#xA;यदा हि प्रीतिसंयोगं त्वया विष्णो समागतः।&lt;br&gt;&#xA;तदाप्रभृति लोकानां नाथत्वमुपलब्धवान् ॥ 7.84.15 ॥&lt;br&gt;&#xA;स त्वं प्रसादं लोकानां कुरुष्व सुसमाहितः।&lt;br&gt;&#xA;त्वत्कृतेन हि सर्वं स्याप्रशान्तमरुजं जगत् ॥ 7.84.16 ॥&lt;br&gt;&#xA;इमे हि सर्वे विष्णो त्वां निरीक्षन्ते दिवौकसः।&lt;br&gt;&#xA;वृत्रघातेन महता तेषां साह्यं कुरुष्व ह ॥ 7.84.17 ॥&lt;br&gt;&#xA;त्वया हि नित्यशः साह्यं कृतमेषां महात्मनाम्।&lt;br&gt;&#xA;असह्यमिदमन्येषामगतीनां गतिर्भवान् ॥ 7.84.18 ॥&lt;/p&gt;</description>
    </item>
    <item>
      <title>०८५ वृत्र-वधः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/10_ashva-medhaH/01_vRtra-vadhAntam/085_vRtra-vadhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/10_ashva-medhaH/01_vRtra-vadhAntam/085_vRtra-vadhaH/</guid>
      <description>&lt;p&gt;लक्ष्मणस्य तु तद्वाक्यं श्रुत्वा शत्रुनिबर्हणः।&lt;br&gt;&#xA;वृत्रघातमशेषेण कथयेत्याह सुव्रत ॥ 7.85.1 ॥&lt;br&gt;&#xA;राघवेणैवमुक्तस्तु सुमित्रानन्दवर्धनः।&lt;br&gt;&#xA;भूय एव कथां दिव्यां कथयामास सुव्रतः ॥ 7.85.2 ॥&lt;br&gt;&#xA;सहस्राक्षवचः श्रुत्वा सर्वेषां च दिवौकसाम्।&lt;br&gt;&#xA;विष्णुर्देवानुवाचेदं सर्वानिन्द्रपुरोगमान् ॥ 7.85.3 ॥&lt;br&gt;&#xA;पूर्वं सौहृदबद्धोऽस्मि वृत्रस्य ह महात्मनः।&lt;br&gt;&#xA;तेन युष्मत्प्रियार्थं हि नाहं हन्मि महासुरम् ॥ 7.85.4 ॥&lt;br&gt;&#xA;अवश्यं करणीयं च भवतां सुखमुत्तमम्।&lt;br&gt;&#xA;तस्मादुपायमाख्यास्ये येन वृत्रो निहन्यते ॥ 7.85.5 ॥&lt;br&gt;&#xA;त्रिधाभूतं करिष्यामि ह्यात्मानं सुरसत्तमाः।&lt;br&gt;&#xA;तेन वृत्रं सहस्राक्षो वधिष्यति न संशयः ॥ 7.85.6 ॥&lt;br&gt;&#xA;एकांशो वासवं यातु द्वितीयो वज्रमेव तु।&lt;br&gt;&#xA;तृतीयो भूतलं शक्रस्तदा वृत्रं वधिष्यति ॥ 7.85.7 ॥&lt;br&gt;&#xA;तथा ब्रुवति देवेशे देवा वाक्यमथाब्रुवन्।&lt;br&gt;&#xA;एवमेतन्न सन्देहो यथा वदसि दैत्यहन् ॥ 7.85.8 ॥&lt;br&gt;&#xA;भद्रं तेऽस्तु गमिष्यामो वृत्रासुरवधैषिणः।&lt;br&gt;&#xA;भजस्व परमोदार वासवं स्वेन तेजसा ॥ 7.85.9 ॥&lt;br&gt;&#xA;ततः सर्वे महात्मानः सहस्राक्षपुरोगमाः।&lt;br&gt;&#xA;तदारण्यमुपाक्रामन्यत्र वृत्रो महासुरः ॥ 7.85.10 ॥&lt;br&gt;&#xA;ते पश्यंस्तेजसा भूतं तप्यन्तमसुरोत्तमम्।&lt;br&gt;&#xA;पिबन्तमिव लोकांस्त्रीन्निर्दहन्तमिवाम्बरम् ॥ 7.85.11 ॥&lt;br&gt;&#xA;दृष्ट्वैव चासुरश्रेष्ठं देवास्त्रासमुपागमन्।&lt;br&gt;&#xA;कथमेनं वधिष्यामः कथं न स्यात्पराजयः ॥ 7.85.12 ॥&lt;br&gt;&#xA;तेषां चिन्तयतां तत्र सहस्राक्षः पुरन्दरः।&lt;br&gt;&#xA;वज्रं प्रगृह्य पाणिभ्यां प्राहिणोद्वृत्रमूर्धनि ॥ 7.85.13 ॥&lt;br&gt;&#xA;कालाग्निनेव घोरेण तप्तेनैव महार्चिषा।&lt;br&gt;&#xA;पतता वृत्रशिरसा जगत्त्रासमुपागमत् ॥ 7.85.14 ॥&lt;br&gt;&#xA;असम्भाव्यं वधं तस्य वृत्रस्य विबुधाधिपः।&lt;br&gt;&#xA;चिन्तयानो जगामाशु लोकस्यान्तं महायशाः ॥ 7.85.15 ॥&lt;br&gt;&#xA;तमिन्द्रं ब्रह्महत्याऽऽशु गच्छन्तमनुगच्छति।&lt;br&gt;&#xA;अपतच्चास्य गात्रेषु तमिन्द्रं दुःखमाविशत् ॥ 7.85.16 ॥&lt;br&gt;&#xA;हतारयः प्रनष्टेन्द्रा देवाः साग्निपुरोगमाः।&lt;br&gt;&#xA;विष्णुं त्रिभुवनेशानं मुहुर्मुहुरपूजयन् ॥ 7.85.17 ॥&lt;br&gt;&#xA;त्वं गतिः परमेशान पूर्वजो जगतः पिता।&lt;br&gt;&#xA;रक्षार्थं सर्वभूतानां विष्णुत्वमुपजग्मिवान् ॥ 7.85.18 ॥&lt;br&gt;&#xA;हतश्चायं त्वया वृत्रो ब्रह्महत्या च वासवम्।&lt;br&gt;&#xA;बाधते सुरशार्दूल मोक्षं तस्या विनिर्दिश ॥ 7.85.19 ॥&lt;br&gt;&#xA;तेषां तद्वचनं श्रुत्वा देवानां विष्णुरब्रवीत्।&lt;br&gt;&#xA;मामेव यजतां शक्रः पावयिष्यामि वज्रिणम् ॥ 7.85.20 ॥&lt;br&gt;&#xA;पुण्येन हयमेधेन मामिष्ट्वा पाकशासनः।&lt;br&gt;&#xA;पुनरेष्यति देवानामिन्द्रत्वमकुतोभयम् ॥ 7.85.21 ॥&lt;br&gt;&#xA;एवं सन्दिश्य तां वाणीं देवानाममृतोपमाम्।&lt;br&gt;&#xA;जगाम विष्णुर्देवेशः स्तूयमानस्त्रिविष्टपम् ॥ 7.85.22 ॥&lt;/p&gt;</description>
    </item>
    <item>
      <title>०८६ इन्द्राश्व-मेधः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/10_ashva-medhaH/01_vRtra-vadhAntam/086_indrAshva-medhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/10_ashva-medhaH/01_vRtra-vadhAntam/086_indrAshva-medhaH/</guid>
      <description>&lt;p&gt;तदा वृत्रवधं सर्वमखिलेन स लक्ष्मणः।&lt;br&gt;&#xA;कथयित्वा नरश्रेष्ठः कथाशेषं प्रचक्रमे ॥ 7.86.1 ॥&lt;br&gt;&#xA;ततो हते महावीर्ये वृत्रे देवभयङ्करे।&lt;br&gt;&#xA;ब्रह्महत्यावृतः शक्रः सञ्ज्ञां लेभे न वृत्रहा ॥ 7.86.2 ॥&lt;br&gt;&#xA;सोऽन्तमाश्रित्य लोकानां नष्टसञ्ज्ञो विचेतनः।&lt;br&gt;&#xA;कालं तत्रावसत्कञ्चिद्वेष्टमान इवोरगः ॥ 7.86.3 ॥&lt;br&gt;&#xA;अथ नष्टे सहस्राक्षे उद्विग्नमभवज्जगत्।&lt;br&gt;&#xA;भूमिश्च ध्वस्तसङ्काशा निःस्नेहा शुष्ककानना ॥ 7.86.4 ॥&lt;br&gt;&#xA;निःस्रोतसश्च ते सर्वे तु ह्रदाश्च सरितस्तथा।&lt;br&gt;&#xA;सङ्क्षोभश्चैव सत्त्वानामनावृष्टिकृतोऽभवत् ॥ 7.86.5 ॥&lt;br&gt;&#xA;क्षीयमाणे तु लोकेऽस्मिन्सम्भ्रान्तमनसः सुराः।&lt;br&gt;&#xA;यदुक्तं विष्णुना पूर्वं तं यज्ञं समुपानयन् ॥ 7.86.6 ॥&lt;br&gt;&#xA;ततः सर्वे सुरगणाः सोपाध्यायाः सहर्षिभिः।&lt;br&gt;&#xA;तं देशं समुपाजग्मुर्यत्रेन्द्रो भयमोहितः ॥ 7.86.7 ॥&lt;br&gt;&#xA;ते तु दृष्ट्वा सहस्राक्षमावृतं ब्रह्महत्यया।&lt;br&gt;&#xA;तं पुरस्कृत्य देवेशमश्वमेधमुपाक्रमन् ॥ 7.86.8 ॥&lt;br&gt;&#xA;ततोऽश्वमेधः सुमहान्महेन्द्रस्य महात्मनः।&lt;br&gt;&#xA;ववृधे ब्रह्महत्ययाः पावनार्थं नरेश्वर ॥ 7.86.9 ॥&lt;br&gt;&#xA;ततो यज्ञे समाप्ते तु ब्रह्महत्या महात्मनः।&lt;br&gt;&#xA;अभिगम्याब्रवीद्वाक्यं क्व मे स्थानं विधास्यथ ॥ 7.86.10 ॥&lt;br&gt;&#xA;ते तामूचुस्तदा देवास्तुष्टाः प्रीतिसमन्विताः।&lt;br&gt;&#xA;चतुर्धा विभजात्मानमात्मनैव दुरासदे ॥ 7.86.11 ॥&lt;br&gt;&#xA;देवानां भाषितं श्रुत्वा ब्रह्महत्या महात्मनाम्।&lt;br&gt;&#xA;सन्निधौ स्थानमन्यत्र वरयामास दुर्वसा ॥ 7.86.12 ॥&lt;br&gt;&#xA;एकेनांशेन वत्स्यामि पूर्णोदासु नदीषु वै।&lt;br&gt;&#xA;चतुरो वार्षिकान्मासान्दर्पघ्नी कामवारिणी ॥ 7.86.13 ॥&lt;br&gt;&#xA;भूम्यामहं सर्वकालमेकेनांशेन सर्वदा।&lt;br&gt;&#xA;वसिष्यामि न सन्देहः सत्येनैतद्ब्रवीमि वः ॥ 7.86.14 ॥&lt;br&gt;&#xA;योऽयमंशस्तृतीयो मे स्त्रीषु यौवनशालिषु।&lt;br&gt;&#xA;त्रिरात्रं दर्पपूर्णासु वशिष्ये दर्पघातिनी ॥ 7.86.15 ॥&lt;br&gt;&#xA;हन्तारो ब्राह्मणान्ये तु मृषापूर्वमदूषकान्।&lt;br&gt;&#xA;तांश्चतुर्थेन भागेन संश्रयिष्ये सुरर्षभाः ॥ 7.86.16 ॥&lt;br&gt;&#xA;प्रत्यूचुस्तां ततो देवा यथा वदसि दुर्वसे।&lt;br&gt;&#xA;तथा भवतु तत्सर्वं साधयस्व यदीप्सितम् ॥ 7.86.17 ॥&lt;br&gt;&#xA;ततः प्रीत्याऽन्विता देवाः सहस्राक्षं ववन्दिरे।&lt;br&gt;&#xA;विज्वरः स च पूतात्मा वासवः समपद्यत ॥ 7.86.18 ॥&lt;br&gt;&#xA;प्रशान्तं च जगत्सर्वं सहस्राक्षे प्रतिष्ठिते।&lt;br&gt;&#xA;यज्ञं चाद्भुतसङ्काशं तदा शक्रोऽभ्यपूजयत् ॥ 7.86.19 ॥&lt;br&gt;&#xA;ईदृशो ह्यश्वमेधस्य प्रसादो रघुनन्दन।&lt;br&gt;&#xA;यजस्व सुमहाभाग हयमेधेन पार्थिव ॥ 7.86.20 ॥&lt;br&gt;&#xA;इति लक्ष्मणवाक्यमुत्तमं नृपतिरतीव मनोहरं महात्मा।&lt;br&gt;&#xA;परितोषमवाप हृष्टचेता निशमय्येन्द्रसमानविक्रमौजाः ॥ 7.86.21 ॥&lt;/p&gt;</description>
    </item>
  </channel>
</rss>
