<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ पुत्र-प्राप्तिः on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/10_ashva-medhaH/04_putra-prAptiH/</link>
    <description>Recent content in &#43;०४ पुत्र-प्राप्तिः on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/10_ashva-medhaH/04_putra-prAptiH/index.xml" rel="self" type="application/rss+xml" />
    <item>
      <title>०९४ राम-मेलनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/10_ashva-medhaH/04_putra-prAptiH/094_rAma-melanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/10_ashva-medhaH/04_putra-prAptiH/094_rAma-melanam/</guid>
      <description>&lt;p&gt;तौ रजन्यां प्रभातायां स्नातौ हुतहुताशनौ।&lt;br&gt;&#xA;यथोक्तमृषिणा पूर्वं सर्वं तत्रोपगायताम् ॥ 7.94.1 ॥&lt;br&gt;&#xA;तां स शुश्राव काकुत्स्थः पूर्वाचार्यविजिर्मिताम्।&lt;br&gt;&#xA;अपूर्वां पाठ्यजातिं च गेयेन समलङ्कृताम् ॥ 7.94.2 ॥&lt;br&gt;&#xA;प्रमाणैर्बहुभिर्बद्धां तन्त्रीलयसमन्विताम्।&lt;br&gt;&#xA;बालाभ्यां राघवः श्रुत्वा कौतूहलपरोऽभवत् ॥ 7.94.3 ॥&lt;br&gt;&#xA;अथ कर्मान्तरे राजा समाहूय महामुनीन्।&lt;br&gt;&#xA;पार्थिवांश्च नरव्याघ्रः पण्डितान्नैगमांस्तथा ॥ 7.94.4 ॥&lt;br&gt;&#xA;पौराणिकाञ्छब्दविदो ये च वृद्धा द्विजातयः।&lt;br&gt;&#xA;स्वराणां लक्षणज्ञांश्च उत्सुकान्द्विजसत्तमान् ॥ 7.94.5 ॥&lt;br&gt;&#xA;लक्षणज्ञांश्च गान्धर्वान्नैगमांश्च विशेषतः।&lt;br&gt;&#xA;पादाक्षरसमासज्ञांश्छन्दःसु परिनिष्ठितान् ॥ 7.94.6 ॥&lt;br&gt;&#xA;कलामात्राविशेषज्ञाञ्ज्योतिषे च परं गतान्।&lt;br&gt;&#xA;क्रियाकल्पविदश्चैव तथा कार्यविदो जनान् ॥ 7.94.7 ॥&lt;br&gt;&#xA;भाषाज्ञानिङ्गितज्ञांश्च नैगमांश्चाप्यशेषतः।&lt;br&gt;&#xA;हेतूपचारकुशलान् वचने चापि हैतुकान् ॥ 7.94.8 ॥&lt;br&gt;&#xA;छन्दोविदः पुराणज्ञान्वैदिकान्द्विजसत्तमान्।&lt;br&gt;&#xA;चित्रज्ञान्वृत्तसूत्रज्ञान्गीतनृत्यविशारदान् ॥ 7.94.9 ॥&lt;br&gt;&#xA;शास्त्रज्ञान्नीतिनिपुणान्वेदान्तार्थप्रबोधकान्।&lt;br&gt;&#xA;एतान्सर्वान्समानीय गातारौ समवेशयत् ॥ 7.94.10 ॥&lt;br&gt;&#xA;दृष्ट्वा मुनिगणाः सर्वे पार्थिवाश्च महौजसः।&lt;br&gt;&#xA;पिबन्त इव चक्षुर्भ्यां राजानं गायकौ च तौ ॥ 7.94.11 ॥&lt;br&gt;&#xA;ऊचुः परस्परं चेदं सर्व एव समन्ततः।&lt;br&gt;&#xA;उभौ रामस्य सदृशौ बिम्बाद्बिम्बमिवोत्थितौ ॥ 7.94.12 ॥&lt;br&gt;&#xA;जटिलौ यदि न स्यातां न वल्कलधरौ यदि।&lt;br&gt;&#xA;विशेषं नाधिगच्छामो गायतो राघवस्य च ॥ 7.94.13 ॥&lt;br&gt;&#xA;तेषां संवदतामेवं श्रोतॄणां हर्षवर्धनम्।&lt;br&gt;&#xA;गेयं प्रचक्रतुस्तत्र तावुभौ मुनिदारकौ ॥ 7.94.14 ॥&lt;br&gt;&#xA;ततः प्रवृत्तं मधुरं गान्धर्वमतिमानुषम्।&lt;br&gt;&#xA;न च तृप्तिं ययुः सर्वे श्रोतारो गानसम्पदा ॥ 7.94.15 ॥&lt;br&gt;&#xA;प्रवृत्तमादितः पूर्वसर्गं नारददर्शितम्।&lt;br&gt;&#xA;ततः प्रभृति सर्गांश्च यावद्विंशत्यगायताम् ॥ 7.94.16 ॥&lt;br&gt;&#xA;ततोऽपराह्णसमये राघवः समभाषत।&lt;br&gt;&#xA;श्रुत्वा विंशतिसर्गांस्तान्भ्रातरं भ्रातृवत्सलः ॥ 7.94.17 ॥&lt;br&gt;&#xA;प्रयच्छ शीघ्रं काकुत्स्थ यदन्यदभिकाङ्क्षितम्।&lt;br&gt;&#xA;ददौ शीघ्रं स काकुत्स्थो बालयोर्वै पृथक्पृथक् ॥ 7.94.18 ॥&lt;br&gt;&#xA;दीयमानं सुवर्णं तु नागृह्णीतां कुशीलवौ।&lt;br&gt;&#xA;ऊचतुश्च महात्मानौ किमनेनेति विस्मितौ ॥ 7.94.19 ॥&lt;br&gt;&#xA;वन्येन फलमूलेन निरतौ वनवासिनौ।&lt;br&gt;&#xA;सुवर्णेन हिरण्येन किं करिष्यावहे वने ॥ 7.94.20 ॥&lt;br&gt;&#xA;तथा तयोः प्रब्रुवतोः कौतूहलसमन्विताः।&lt;br&gt;&#xA;श्रोतारश्चैव रामश्च सर्व एव सुविस्मिताः ॥ 7.94.21 ॥&lt;br&gt;&#xA;तस्य चैवागमं रामः काव्यस्य श्रोतुमुत्सुकः।&lt;br&gt;&#xA;पप्रच्छ तौ महातेजास्तावुभौ मुनिदारकौ ॥ 7.94.22 ॥&lt;br&gt;&#xA;किम्प्रमाणमिदं काव्यं का प्रतिष्ठा महात्मनः।&lt;br&gt;&#xA;कर्ता काव्यस्य महतः क्व चासौ मुनिपुङ्गवः ॥ 7.94.23 ॥&lt;br&gt;&#xA;पृच्छन्तं राघवं वाक्यमूचतुर्मुनिदारकौ ॥ 7.94.24 ॥&lt;br&gt;&#xA;वाल्मीकिर्भगवान्कर्ता सम्प्राप्तो यज्ञसंविधम्।&lt;br&gt;&#xA;येनेदं चरितं तुभ्यमशेषं सम्प्रदर्शितम् ॥ 7.94.25 ॥&lt;br&gt;&#xA;सन्निबद्धं हि श्लोकानां चतुर्विशत्सहस्रकम्।&lt;br&gt;&#xA;उपाख्यानशतं चैव भार्गवेण तपस्विना ॥ 7.94.26 ॥&lt;br&gt;&#xA;काण्डानि षट् कृतानीह सोत्तराणि महात्मना।&lt;br&gt;&#xA;कृतानि गुरुणास्माकमृषिणा चरितं तव ॥ 7.94.27 ॥&lt;br&gt;&#xA;प्रतिष्ठाऽऽजीवितं यावत्तावत्सर्वस्य वर्तते ॥ 7.94.28 ॥&lt;br&gt;&#xA;यदि बुद्धिः कृता राजञ्छ्रवणाय महारथ।&lt;br&gt;&#xA;कर्मान्तरे क्षणीभूतस्तच्छृणुष्व सहानुजः ॥ 7.94.29 ॥&lt;br&gt;&#xA;बाढमित्यब्रवीद्रामस्तौ चानुज्ञाप्य राघवम्।&lt;br&gt;&#xA;प्रहृष्टौ जग्मतुः स्थानं यत्रास्ते मुनिपुङ्गवः ॥ 7.94.30 ॥&lt;br&gt;&#xA;रामोऽपि मुनिभिः सार्धं पार्थिवैश्च महात्मभिः।&lt;br&gt;&#xA;श्रुत्वा तद्गीतिमाधुर्यं कर्मशालामुपागमत् ॥ 7.94.31 ॥&lt;br&gt;&#xA;शुश्राव तत्ताललयोपपन्नं सर्गान्वितं स स्वरशब्दयुक्तम्।&lt;br&gt;&#xA;तन्त्रीलयव्यञ्जनयोगयुक्तं कुशीलवाभ्यां परिगीयमानम् ॥ 7.94.32 ॥&lt;/p&gt;</description>
    </item>
    <item>
      <title>०९५ सीता-शपथ-व्यवस्था</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/10_ashva-medhaH/04_putra-prAptiH/095_sItA-shapatha-vyavasthA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/10_ashva-medhaH/04_putra-prAptiH/095_sItA-shapatha-vyavasthA/</guid>
      <description>&lt;p&gt;रामो बहून्यहान्येवं तद्गीतं परमं शुभम्।&lt;br&gt;&#xA;शुश्राव मुनिभिः सार्धं पार्थिवैः सह वानरैः ॥ 7.95.1 ॥&lt;br&gt;&#xA;तस्याः परिषदो मध्ये रामो वचनमब्रवीत्।&lt;br&gt;&#xA;दूताञ्छुद्धसमाचारानाहूयात्ममनीषया ॥ 7.95.2 ॥&lt;br&gt;&#xA;मद्वचो ब्रूत गच्छध्वमितो भगवतोऽन्तिकम् ॥ 7.95.3 ॥&lt;br&gt;&#xA;यदि शुद्धसमाचारा यदि वा वीतकल्मषा।&lt;br&gt;&#xA;करोत्विहात्मनः शुद्धिमनुमान्य महामुनिम् ॥ 7.95.4 ॥&lt;br&gt;&#xA;छन्दं मुनेश्च विज्ञाय सीतायाश्च मनोगतम्।&lt;br&gt;&#xA;प्रत्ययं दातुकामायास्ततः शंसत मे लघु ॥ 7.95.5 ॥&lt;br&gt;&#xA;श्वः प्रभाते तु शपथं मैथिली जनकात्मजा।&lt;br&gt;&#xA;करोतु परिषन्मध्ये शोधनार्थं ममैव च ॥ 7.95.6 ॥&lt;br&gt;&#xA;श्रुत्वा तु ऱागवस्यैतद्वचः परममद्भुतम्।&lt;br&gt;&#xA;दूताः सम्प्रययुर्बाटं यत्रास्ते मुनिपुङ्गवः ॥ 7.95.7 ॥&lt;br&gt;&#xA;ते प्रणम्य महात्मानं ज्वलन्तममितप्रभम्।&lt;br&gt;&#xA;ऊचुस्ते रामवाक्यानि मृदूनि मधुराणि च ॥ 7.95.8 ॥&lt;br&gt;&#xA;तेषां तद्व्याहृतं श्रुत्वा रामस्य च मनोगतम्।&lt;br&gt;&#xA;विज्ञाय सुमहातेजा मुनिर्वाक्यमथाब्रवीत् ॥ 7.95.9 ॥&lt;br&gt;&#xA;एवं भवतु भद्रं वो यथा वदति राघवः।&lt;br&gt;&#xA;तथा करिष्यते सीता दैवतं हि पतिः स्त्रियाः ॥ 7.95.10 ॥&lt;br&gt;&#xA;तथोक्ता मुनिना सर्वे राजदूता महौजसम्।&lt;br&gt;&#xA;प्रत्येत्य राघवं क्षिप्रं मुनिवाक्यं बभाषिरे ॥ 7.95.11 ॥&lt;br&gt;&#xA;ततः प्रहृष्टः काकुत्स्थः श्रुत्वा वाक्यं महात्मनः।&lt;br&gt;&#xA;ऋषींस्तत्र समेतांश्च राज्ञश्चैवाभ्यभाषत ॥ 7.95.12 ॥&lt;br&gt;&#xA;भगवन्तः सशिष्या वै सानुगाश्च नराधिपाः।&lt;br&gt;&#xA;पश्यन्तु सीताशपथं यश्चैवान्योऽपि काङ्क्षते ॥ 7.95.13 ॥&lt;br&gt;&#xA;तस्य तद्वचनं श्रुत्वा राघवस्य महात्मनः।&lt;br&gt;&#xA;सर्वेषामृषिमुख्यानां साधुवादो महानभूत् ॥ 7.95.14 ॥&lt;br&gt;&#xA;राजानश्च महात्मानः प्रशंसन्ति स्म राघवम्।&lt;br&gt;&#xA;उपपन्नं नरश्रेष्ठ त्वय्येव भुवि नान्यतः ॥ 7.95.15 ॥&lt;br&gt;&#xA;एवं विनिश्चयं कृत्वा श्वोभूत इति राघवः।&lt;br&gt;&#xA;विसर्जयामास तदा सर्वांस्ताञ्छत्रुसूदनः ॥ 7.95.16 ॥&lt;br&gt;&#xA;इति सम्प्रविचार्य राजसिंहः श्वोभूते शपथस्य निश्चयं वै।&lt;br&gt;&#xA;विससर्ज मुनीन्नृपांश्च सर्वान्स महात्मा महतो महानुभावः ॥ 7.95.17 ॥&lt;/p&gt;</description>
    </item>
    <item>
      <title>०९६ वाल्मीकि-घोषणम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/10_ashva-medhaH/04_putra-prAptiH/096_vAlmIki-ghoShaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/10_ashva-medhaH/04_putra-prAptiH/096_vAlmIki-ghoShaNam/</guid>
      <description>&lt;p&gt;तस्यां रजन्यां व्युष्टायां यज्ञवाटगतो नृपः।&lt;br&gt;&#xA;ऋषीन्सर्वान्महातेजाः शब्दापयति राघवः ॥ 7.96.1 ॥&lt;br&gt;&#xA;वसिष्ठो वामदेवश्च जाबालिरथ काश्यपः।&lt;br&gt;&#xA;विश्वामित्रो दीर्घतपा दुर्वासाश्च महातपाः ॥ 7.96.2 ॥&lt;br&gt;&#xA;पुलस्त्योऽपि तथा शक्तिर्भार्गवश्चैव वामनः।&lt;br&gt;&#xA;मार्कण्डेयश्च दीर्घायुर्मौद्गल्यश्च महायशाः ॥ 7.96.3 ॥&lt;br&gt;&#xA;गर्गश्च च्यवनश्चैव शतानन्दश्च धर्मवित्।&lt;br&gt;&#xA;भरद्वाजश्च तेजस्वी ह्यग्निपुत्रश्च सुप्रभः ॥ 7.96.4 ॥&lt;br&gt;&#xA;नारदः पर्वतश्चैव गौतमश्च महायशाः।&lt;br&gt;&#xA;कात्यायनः सुयज्ञश्च ह्यगस्त्यस्तपसां निधिः ॥ 7.96.5 ॥&lt;br&gt;&#xA;एते चान्ये च बहवो मुनयः संशितव्रताः।&lt;br&gt;&#xA;कौतूहलसमाविष्टाः सर्व एव समागताः ॥ 7.96.6 ॥&lt;br&gt;&#xA;राक्षसाश्च महावीर्या वानराश्च महाबलाः।&lt;br&gt;&#xA;सर्व एव समाजग्मुर्महात्मानः कुतूहलात् ॥ 7.96.7 ॥&lt;br&gt;&#xA;क्षत्रिया ये च शूद्राश्च वैश्याश्चैव सहस्रशः।&lt;br&gt;&#xA;नानादेशगताश्चैव ब्राह्मणाः संशितव्रताः ॥ 7.96.8 ॥&lt;br&gt;&#xA;ज्ञाननिष्ठाः कर्मनिष्ठाः योगनिष्ठास्तथापरे।&lt;br&gt;&#xA;सीताशपथवीक्षार्थं सर्व एव समागताः ॥ 7.96.9 ॥&lt;br&gt;&#xA;तदा समागतं सर्वमश्मभूतमिवाचलम्।&lt;br&gt;&#xA;श्रुत्वा मुनिवरस्तूर्णं ससीतः समुपागमत् ॥ 7.96.10 ॥&lt;br&gt;&#xA;तमृषिं पृष्ठतः सीता त्वन्वगच्छदवाङ्मुखी।&lt;br&gt;&#xA;कृताञ्जलिर्बाष्पगला कृत्वा रामं मनोगतम् ॥ 7.96.11 ॥&lt;br&gt;&#xA;दृष्ट्वा श्रुतिमिवायान्तीं ब्रह्माणमनुगामिनीम्।&lt;br&gt;&#xA;वाल्मीकेः पृष्ठतः सीतां साधुवादो महानभूत् ॥ 7.96.12 ॥&lt;br&gt;&#xA;ततो हलहलाशब्दः सर्वेषामेवमाबभौ।&lt;br&gt;&#xA;दुःखजन्मविशालेन शोकेनाकुलितात्मनाम् ॥ 7.96.13 ॥&lt;br&gt;&#xA;साधु रामेति केचित्तु साधु सीतेति चापरे।&lt;br&gt;&#xA;उभावेव च तत्रान्ये प्रेक्षकाः सम्प्रचुक्रुशुः ॥ 7.96.14 ॥&lt;br&gt;&#xA;ततो मध्ये जनौघस्य प्रविश्य मुनिपुङ्गवः।&lt;br&gt;&#xA;सीतासहायो वाल्मीकिरिति होवाच राघवम् ॥ 7.96.15 ॥&lt;br&gt;&#xA;इयं दाशरथे सीता सुव्रता धर्मचारिणी।&lt;br&gt;&#xA;अपवादैः परित्यक्ता ममाश्रमसमीपतः ॥ 7.96.16 ॥&lt;br&gt;&#xA;लोकापवादभीतस्य तव राम महाव्रत।&lt;br&gt;&#xA;प्रत्ययं दास्यते सीता तदनुज्ञातुमर्हसि ॥ 7.96.17 ॥&lt;br&gt;&#xA;इमौ तु जानकीपुत्रावुभौ च यमजातकौ।&lt;br&gt;&#xA;सुतौ तवैव दुर्धर्षौ सत्यमेतद्ब्रवीमि ते ॥ 7.96.18 ॥&lt;br&gt;&#xA;प्रचेतसोऽहं दशमः पुत्रो राघवनन्दन।&lt;br&gt;&#xA;न स्मराम्यनृतं वाक्यमिमौ तु तव पुत्रकौ ॥ 7.96.19 ॥&lt;br&gt;&#xA;बहुवर्षसहस्राणि तपश्चर्या मया कृता।&lt;br&gt;&#xA;नोपाश्नीयां फलं तस्या दुष्टेयं यदि मैथिली ॥ 7.96.20 ॥&lt;br&gt;&#xA;मनसा कर्मणा वाचा भूतपूर्वं न किल्बिषम्।&lt;br&gt;&#xA;तस्याः फलमुपाश्नीयामपापा मैथिली यदि ॥ 7.96.21 ॥&lt;br&gt;&#xA;अहं पञ्चसु भूतेषु मनष्षष्ठेषु राघव।&lt;br&gt;&#xA;विचिन्त्य सीतां शुद्धेति जग्राह वननिर्झरे ॥ 7.96.22 ॥&lt;br&gt;&#xA;इयं शुद्धसमाचारा अपापा पतिदेवता।&lt;br&gt;&#xA;लोकापवादभीतस्य प्रत्ययं तव दास्यति ॥ 7.96.23 ॥&lt;br&gt;&#xA;तस्मादियं नरवरात्मज शुद्धभावा दिव्येन दृष्टिविषयेण तदा प्रविष्टा।&lt;br&gt;&#xA;लोकापवादकलुषीकृतचेतसा या त्यक्ता त्वया प्रियतमा विदिताऽपि शुद्धा ॥ 7.96.24 ॥&lt;/p&gt;</description>
    </item>
    <item>
      <title>०९७ भू-साक्ष्या सीता-शपथः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/10_ashva-medhaH/04_putra-prAptiH/097_bhU-sAxyA_sItA-shapathaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/10_ashva-medhaH/04_putra-prAptiH/097_bhU-sAxyA_sItA-shapathaH/</guid>
      <description>&lt;p&gt;वाल्मीकिनैवमुक्तस्तु राघवः प्रत्यभाषत।&lt;br&gt;&#xA;प्राञ्जलिर्जगतो मध्ये दृष्ट्वा तां वरवर्णिनीम् ॥ 7.97.1 ॥&lt;br&gt;&#xA;एवमेतन्महाभाग यथा वदसि धर्मवित्।&lt;br&gt;&#xA;प्रत्ययस्तु मम ब्रह्मंस्तव वाक्यैरकल्मषैः ॥ 7.97.2 ॥&lt;br&gt;&#xA;शपथस्तु कृतस्तत्र तेन वेश्म प्रवेशिता।&lt;br&gt;&#xA;लोकापवादो बलवान्येन त्यक्ता हि मैथिली ॥ 7.97.3 ॥&lt;br&gt;&#xA;सेयं लोकभयाद्ब्रह्मन्नपापेत्यभिजानता।&lt;br&gt;&#xA;परित्यक्ता मया सीता तद्भावन्क्षन्तुमर्हति ॥ 7.97.4 ॥&lt;br&gt;&#xA;जानामि चेमौ पुत्रौ मे यमजातौ कुशीलवौ।&lt;br&gt;&#xA;शुद्धायां जगतो मध्ये मैथिल्यां प्रीतिरस्तु मे ॥ 7.97.5 ॥&lt;br&gt;&#xA;अभिप्रायं तु विज्ञाय रामस्य सुरसत्तमाः।&lt;br&gt;&#xA;सीतायाः शपथे तस्मिन् महेन्द्राद्या महौजसः ॥ 7.97.6 ॥&lt;br&gt;&#xA;पितामहं पुरस्कृत्य सर्व एव समागताः ॥ 7.97.7 ॥&lt;br&gt;&#xA;आदित्या वसवो रुद्रा ह्यश्विनौ समरुद्गणाः।&lt;br&gt;&#xA;गन्धर्वाप्सरसश्चैव सर्व एव समागताः ॥ 7.97.8 ॥&lt;br&gt;&#xA;नागाः सुपर्णाः सिद्धाश्च ते सर्वे हृष्टमानसाः।&lt;br&gt;&#xA;सीताशपथसम्भ्रान्ताः सर्व एव समागताः ॥ 7.97.9 ॥&lt;br&gt;&#xA;दृष्ट्वा देवानृषींश्चैव राघवः पुनरब्रवीत्।&lt;br&gt;&#xA;प्रत्ययो मे नरश्रेष्ठा ऋषिवाक्यैरकल्मषैः ॥ 7.97.10 ॥&lt;br&gt;&#xA;शुद्धायां जगतो मध्ये वैदेह्यां प्रीतिरस्तु मे ॥ 7.97.11 ॥&lt;br&gt;&#xA;ततो वायुः शुभः पुण्यो दिव्यगन्धो मनोरमः।&lt;br&gt;&#xA;तज्जनौघं सुरश्रेष्ठो ह्लादयामास सर्वतः ॥ 7.97.12 ॥&lt;br&gt;&#xA;तदद्भुतमिवाचिन्त्यं निरैक्षन्त समागताः।&lt;br&gt;&#xA;मानवाः सर्वराष्ट्रेभ्यः पूर्वं कृतयुगे यथा ॥ 7.97.13 ॥&lt;br&gt;&#xA;सर्वान्समागतान्दृष्ट्वा सीता काषायवासिनी।&lt;br&gt;&#xA;अब्रवीत्प्राञ्जलिर्वाक्यमधोदृष्टिरवाङ्मुखी ॥ 7.97.14 ॥&lt;br&gt;&#xA;यथाऽहं राघवादन्यं मनसापि न चिन्तये।&lt;br&gt;&#xA;तथा मे माधवी देवी विवरं दातुमर्हति ॥ 7.97.15 ॥&lt;br&gt;&#xA;मनसा कर्मणा वाचा यथा रामं समर्चये।&lt;br&gt;&#xA;तथा मे माधवी देवी विवरं दातुमर्हति ॥ 7.97.16 ॥&lt;br&gt;&#xA;यथैतत्सत्यमुक्तं मे वेद्मि रामात्परं न च।&lt;br&gt;&#xA;तथा मे माधवी देवी विवरं दातुमर्हति ॥ 7.97.17 ॥&lt;br&gt;&#xA;तथा शपन्त्यां वैदेह्यां प्रादुरासीत्तदद्भुतम्।&lt;br&gt;&#xA;भूतलादुत्थितं दिव्यं सिंहासनमनुत्तमम् ॥ 7.97.18 ॥&lt;br&gt;&#xA;ध्रियमाणं शिरोभिस्तु नागैरमितविक्रमैः।&lt;br&gt;&#xA;दिव्यं दिव्येन वपुषा दिव्यरत्नविभूषितैः ॥ 7.97.19 ॥&lt;br&gt;&#xA;तस्मिंस्तु धरणी देवी बाहुभ्यां गृह्य मैथिलीम्।&lt;br&gt;&#xA;स्वागतेनाभिनन्द्यैनामासने चोपवेशयत् ॥ 7.97.20 ॥&lt;br&gt;&#xA;तामासनगतां दृष्ट्वा प्रविशन्तीं रसातलम्।&lt;br&gt;&#xA;पुष्पवृष्टिरविच्छिन्ना दिव्या सीतामवाकिरत् ॥ 7.97.21 ॥&lt;br&gt;&#xA;साधुकारश्च सुमहान्देवानां सहसोत्थितः।&lt;br&gt;&#xA;साधु साध्विति वै सीते यस्यास्ते शीलमीदृशम् ॥ 7.97.22 ॥&lt;br&gt;&#xA;एवं बहुविधा वाचो ह्यन्तरिक्षगताः सुराः।&lt;br&gt;&#xA;व्याजह्रुर्हृष्टमनसो दृष्ट्वा सीताप्रवेशनम् ॥ 7.97.23 ॥&lt;br&gt;&#xA;यज्ञवाटगताश्चापि मुनयः सर्व एव ते।&lt;br&gt;&#xA;राजानश्च नरव्याघ्रा विस्मयान्नोपरेमिरे ॥ 7.97.24 ॥&lt;br&gt;&#xA;अन्तरिक्षे च भूमौ च सर्वे स्थावरजङ्गमाः।&lt;br&gt;&#xA;दानवाश्च महाकायाः पाताले पन्नगाधिपाः ॥ 7.97.25 ॥&lt;br&gt;&#xA;केचिद्विनेदुः संहृष्टाः केचिद्ध्यानपरायणाः।&lt;br&gt;&#xA;केचिद्रामं निरीक्षन्ते केचित्सीतामचेतनाः ॥ 7.97.26 ॥&lt;br&gt;&#xA;सीताप्रवेशनं दृष्ट्वा तेषामासीत्समागमः।&lt;br&gt;&#xA;तन्मुहूर्तमिवात्यर्थं समं सम्मोहितं जगत् ॥ 7.97.27 ॥&lt;/p&gt;</description>
    </item>
    <item>
      <title>०९८ राम-सान्त्वनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/10_ashva-medhaH/04_putra-prAptiH/098_rAma-sAntvanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/10_ashva-medhaH/04_putra-prAptiH/098_rAma-sAntvanam/</guid>
      <description>&lt;p&gt;रसातलं प्रविष्टायां वैदेह्यां सर्ववानराः।&lt;br&gt;&#xA;चुक्रुशुः साधु साध्वीति मुनयो रामसन्निधौ ॥ 7.98.1 ॥&lt;br&gt;&#xA;दण्डकाष्ठमवष्टभ्य बाष्पव्याकुलितेक्षणः।&lt;br&gt;&#xA;अवाक्छिरा दीनमना रामो ह्यासीत्सुदुःखितः ॥ 7.98.2 ॥&lt;br&gt;&#xA;स रुदित्वा चिरं कालं बहुशो बाष्पमुत्सृजन्।&lt;br&gt;&#xA;क्रोधशोकसमाविष्टो रामो वचनमब्रवीत् ॥ 7.98.3 ॥&lt;br&gt;&#xA;अभूतपूर्वं शोकं मे मनः स्प्रष्टुमिवेच्छति।&lt;br&gt;&#xA;पश्यतो मे यथा नष्टा सीता श्रीरिव रूपिणी ॥ 7.98.4 ॥&lt;br&gt;&#xA;साऽदर्शनं पुरा सीता लङ्कापारे महोदधेः।&lt;br&gt;&#xA;ततश्चापि मयानीता किं पुनर्वसुधातलात् ॥ 7.98.5 ॥&lt;br&gt;&#xA;वसुधे देवि भवति सीता निर्यात्यतां मम।&lt;br&gt;&#xA;दर्शयिष्यामि वा रोषं यथा मामवगच्छसि ॥ 7.98.6 ॥&lt;br&gt;&#xA;कामं श्वश्रूर्ममैव त्वं त्वत्सकाशाद्धि मैथिली।&lt;br&gt;&#xA;कर्षता हलहस्तेन जनकेनोद्धृता पुरा ॥ 7.98.7 ॥&lt;br&gt;&#xA;तस्मान्निर्यात्यतां सीता विवरं वा प्रयच्छ मे।&lt;br&gt;&#xA;पाताले नाकपृष्ठे वा वसेयं सहितस्तया ॥ 7.98.8 ॥&lt;br&gt;&#xA;आनय त्वं हि तां सीतां मत्तोऽहं मैथिलीकृते।&lt;br&gt;&#xA;न मे दास्यसि चेत्सीतां यथारूपां महीतले ॥ 7.98.9 ॥&lt;br&gt;&#xA;सपर्वतवनां कृत्स्नां विधमिष्यामि ते स्थितम्।&lt;br&gt;&#xA;नाशयिष्याम्यहं भूमिं सर्वमापो भवत्विह ॥ 7.98.10 ॥&lt;br&gt;&#xA;एवं ब्रुवाणे काकुत्स्थे क्रोधशोकसमन्विते।&lt;br&gt;&#xA;ब्रह्मा सुरगणैः सार्धमुवाच रघुनन्दनम् ॥ 7.98.11 ॥&lt;br&gt;&#xA;राम राम न सन्तापं कर्तुमर्हसि सुव्रत।&lt;br&gt;&#xA;स्मर त्वं पूर्वकं भावं मन्त्रं चामित्रकर्शन ॥ 7.98.12 ॥&lt;br&gt;&#xA;न खलु त्वां महाबाहो स्मारयेयमनुत्तमम्।&lt;br&gt;&#xA;इमं मुहूर्तं दुर्धर्ष स्मर त्वं जन्म वैष्णवम् ॥ 7.98.13 ॥&lt;br&gt;&#xA;सीता हि विमला साध्वी तव पूर्वपरायणा।&lt;br&gt;&#xA;नागलोकं सुखं प्रायात्त्वदाश्रयतपोबलात् ॥ 7.98.14 ॥&lt;br&gt;&#xA;स्वर्गे ते सङ्गमो भूयो भविष्यति न संशयः।&lt;br&gt;&#xA;अस्यास्तु परिषन्मध्ये यद्ब्रवीमि निबोध तत् ॥ 7.98.15 ॥&lt;br&gt;&#xA;एतदेव हि काव्यं ते काव्यानामुत्तमं श्रुतम्।&lt;br&gt;&#xA;सर्वं विस्तरतो राम व्याख्यास्यति न संशयः ॥ 7.98.16 ॥&lt;br&gt;&#xA;जन्मप्रभृति ते वीर सुखदुःखोपसेवनम्।&lt;br&gt;&#xA;भविष्यदुत्तरं चेह सर्वं वाल्मीकिना कृतम् ॥ 7.98.17 ॥&lt;br&gt;&#xA;आदिकाव्यमिदं राम त्वयि सर्वं प्रतिष्ठितम्।&lt;br&gt;&#xA;नह्यन्योऽर्हति काव्यानां यशोभाग्राघवादृते ॥ 7.98.18 ॥&lt;br&gt;&#xA;श्रुतं ते पूर्वमेतद्धि मया सर्वं सुरैः सह।&lt;br&gt;&#xA;दिव्यमद्भुतरूपं च सत्यवाक्यमनावृतम् ॥ 7.98.19 ॥&lt;br&gt;&#xA;स त्वं पुरुषशार्दूल धर्मेण सुसमाहितः।&lt;br&gt;&#xA;शेषं भविष्यं काकुत्स्थ काव्यं रामायणं शृणु ॥ 7.98.20 ॥&lt;br&gt;&#xA;उत्तरं नाम काव्यस्य शेषमत्र महायशः।&lt;br&gt;&#xA;तच्छृणुष्व महातेज ऋषिभिः सार्धमुत्तमम् ॥ 7.98.21 ॥&lt;br&gt;&#xA;न खल्वन्येन काकुत्स्थ श्रोतव्यमिदमुत्तमम्।&lt;br&gt;&#xA;परमम् ऋषिणा वीर त्वयैव रघुनन्दन ॥ 7.98.22 ॥&lt;br&gt;&#xA;एतावदुक्त्वा वचनं ब्रह्मा त्रिभुवनेश्वरः।&lt;br&gt;&#xA;जगाम त्रिदिवं देवो देवैः सह सबान्धवैः ॥ 7.98.23 ॥&lt;br&gt;&#xA;ब्रह्मणा समनुज्ञाता न्यवर्तन्त महौजसः।&lt;br&gt;&#xA;उत्तरं श्रोतुमनसो भविष्यं यच्च राघवे ॥ 7.98.24 ॥&lt;br&gt;&#xA;ततो रामः शुभां वाणीं देवदेवस्य भाषिताम्।&lt;br&gt;&#xA;श्रुत्वा परमतेजस्वी वाल्मीकिमिदमब्रवीत् ॥ 7.98.25 ॥&lt;br&gt;&#xA;भगवन् श्रोतुमनस ऋषयो ब्राह्मलौकिकाः।&lt;br&gt;&#xA;भविष्यदुत्तरं यन्मे श्वोभूते सम्प्रवर्तताम् ॥ 7.98.26 ॥&lt;br&gt;&#xA;तं जनौघं विसृज्याथ पर्णशालामुपागमत्।&lt;br&gt;&#xA;तामेव शोचतः सीतां सा व्यतीयाय शर्वरी ॥ 7.98.27 ॥&lt;/p&gt;</description>
    </item>
    <item>
      <title>०९९ अयोध्या-प्रवेशः यज्ञ-दानादि</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/10_ashva-medhaH/04_putra-prAptiH/099_ayodhyA-praveshaH_yajna-dAnAdi/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/10_ashva-medhaH/04_putra-prAptiH/099_ayodhyA-praveshaH_yajna-dAnAdi/</guid>
      <description>&lt;p&gt;रजन्यां तु प्रभातायां समानीय महामुनीन्।&lt;br&gt;&#xA;गीयतामविशङ्काभ्यां रामः पुत्रावुवाच ह ॥ 7.99.1 ॥&lt;br&gt;&#xA;ततः समुपविष्टेषु ब्रह्मर्षिषु महात्मसु।&lt;br&gt;&#xA;भविष्यदुत्तरं काव्यं जगतुस्तौ कुशीलवौ ॥ 7.99.2 ॥&lt;br&gt;&#xA;प्रविष्टायां तु सीतायां भूतलं सत्यसम्पदा।&lt;br&gt;&#xA;तस्यावसाने यज्ञस्य रामः परमदुर्मनाः ॥ 7.99.3 ॥&lt;br&gt;&#xA;अपश्यमानो वैदेहीं मेने शून्यमिदं जगत्।&lt;br&gt;&#xA;शोकेन परमायस्तो न शान्तिं मनसाऽगमत् ॥ 7.99.4 ॥&lt;br&gt;&#xA;विसृज्य पार्थिवान्सर्वानृक्षवानरराक्षसान्।&lt;br&gt;&#xA;जनौघं विप्रमुख्यानां वित्तपूर्वं विसृज्य च ॥ 7.99.5 ॥&lt;br&gt;&#xA;एवं समाप्य यज्ञं तु विधिवत्स तु राघवः।&lt;br&gt;&#xA;ततो विसृज्य तान्सर्वान्रामो राजीवलोचनः ॥ 7.99.6 ॥&lt;br&gt;&#xA;हृदि कृत्वा तदा सीतामयोध्यां प्रविवेश ह।&lt;br&gt;&#xA;इष्टयज्ञो नरपतिः पुत्रद्वयसमन्वितः ॥ 7.99.7 ॥&lt;br&gt;&#xA;न सीतायाः परां भार्यां वव्रे स रघुनन्दनः।&lt;br&gt;&#xA;यज्ञे यज्ञे च पत्न्यर्थं जानकी काञ्चनी भवत् ॥ 7.99.8 ॥&lt;br&gt;&#xA;दशवर्षसहस्राणि वाजिमेघानथाकरोत्।&lt;br&gt;&#xA;वाजपेयान्दशगुणांस्तथा बहुसुवर्णकान् ॥ 7.99.9 ॥&lt;br&gt;&#xA;अग्निष्टोमातिरात्राभ्यां गोसवैश्च महाधनैः।&lt;br&gt;&#xA;ईजे क्रतुभिरन्यैश्च स श्रीमानाप्तदक्षिणैः ॥ 7.99.10 ॥&lt;br&gt;&#xA;एवं स कालः सुमहान्राज्यस्थस्य महात्मनः।&lt;br&gt;&#xA;धर्मे प्रयतमानस्य व्यतीयाद्राघवस्य तु ॥ 7.99.11 ॥&lt;br&gt;&#xA;अनुरञ्जन्ति राजानमहन्यहनि राघवम्।&lt;br&gt;&#xA;ऋक्षवानररक्षांसि स्थिता रामस्य शासने ॥ 7.99.12 ॥&lt;br&gt;&#xA;काले वर्षति पर्जन्यः सुभिक्षं विमला दिशः।&lt;br&gt;&#xA;हृष्टपुष्टजनाकीर्णं पुरं जनपदास्तथा ॥ 7.99.13 ॥&lt;br&gt;&#xA;नाकाले म्रियते कश्चिन्न व्याधिः प्राणिनां तथा।&lt;br&gt;&#xA;नानर्थो विद्यते कश्चिद्रामे राज्यं प्रशासति ॥ 7.99.14 ॥&lt;br&gt;&#xA;अथ दीर्घस्य कालस्य राममाता यशस्विनी।&lt;br&gt;&#xA;पुत्रपौत्रैः परिवृता कालधर्ममुपागमत् ॥ 7.99.15 ॥&lt;br&gt;&#xA;अन्वियाय सुमित्रा च कैकेयी च यशस्विनी।&lt;br&gt;&#xA;धर्मं कृत्वा बहुविधं त्रिदिवे पर्यवस्थिता ॥ 7.99.16 ॥&lt;br&gt;&#xA;सर्वाः प्रमुदिताः स्वर्गे राज्ञा दशरथेन च।&lt;br&gt;&#xA;समागता महाभागाः सर्वधर्मं च लेभिरे ॥ 7.99.17 ॥&lt;br&gt;&#xA;तासां रामो महादानं काले काले प्रयच्छति।&lt;br&gt;&#xA;मातॄणामविशेषेण ब्राह्मणेषु तपस्विषु ॥ 7.99.18 ॥&lt;br&gt;&#xA;पित्र्याणि ब्रह्मरत्नानि यज्ञान्परमदुस्तरान्।&lt;br&gt;&#xA;चकार रामो धर्मात्मा पितॄन्देवान्विवर्धयन् ॥ 7.99.19 ॥&lt;br&gt;&#xA;एवं वर्षसहस्राणि बहून्यथ ययुः सुखम्।&lt;br&gt;&#xA;यज्ञैर्बहुविधं धर्मं वर्धयानस्य सर्वदा ॥ 7.99.20 ॥&lt;/p&gt;</description>
    </item>
  </channel>
</rss>
