<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२ विसर्गः on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/05_sItA-parityAgaH/02_visargaH/</link>
    <description>Recent content in &#43;०२ विसर्गः on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/05_sItA-parityAgaH/02_visargaH/index.xml" rel="self" type="application/rss+xml" />
    <item>
      <title>०४६ निर्गतिः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/05_sItA-parityAgaH/02_visargaH/046_nirgatiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/05_sItA-parityAgaH/02_visargaH/046_nirgatiH/</guid>
      <description>&lt;p&gt;ततो रजन्यां व्युष्टायां लक्ष्मणो दीनचेतनः।&lt;br&gt;&#xA;सुमन्त्रमब्रवीद्वाक्यं मुखेन परिशुष्यता ॥ 7.46.1 ॥&lt;br&gt;&#xA;सारथे तुरगाञ्छीघ्रं योजयस्व रथोत्तमे।&lt;br&gt;&#xA;स्वास्तीर्णं राजभवनात्सीतायाश्चासनं कुरु ॥ 7.46.2 ॥&lt;br&gt;&#xA;सीता हि राजवचनादाश्रमं पुण्यकर्मणाम्।&lt;br&gt;&#xA;मया नेया महर्षीणां श्रीघ्रमानीयतां रथः ॥ 7.46.3 ॥&lt;br&gt;&#xA;सुमन्त्रस्तु तथेत्युक्त्वा युक्तं परमवाजिभिः।&lt;br&gt;&#xA;रथं सुरुचिरप्रख्यं स्वास्तीर्णं सुखशय्यया ॥ 7.46.4 ॥&lt;br&gt;&#xA;आनीयोवाच सौमित्रिं मित्राणां मानवर्धनम्।&lt;br&gt;&#xA;रथोऽयं समनुप्राप्तो यत्कार्यं क्रियतां प्रभो ॥ 7.46.5 ॥&lt;br&gt;&#xA;एवमुक्तः सुमन्त्रेण राजवेश्मनि लक्ष्मणः।&lt;br&gt;&#xA;प्रविश्य सीतामासाद्य व्याजहार नरर्षभः ॥ 7.46.6 ॥&lt;br&gt;&#xA;त्वया किलैष नृपतिर्वरं वै याचितः प्रभुः।&lt;br&gt;&#xA;नृपेण च प्रतिज्ञातमाज्ञप्तश्चाश्रमं प्रति ॥ 7.46.7 ॥&lt;br&gt;&#xA;शीघ्रं गत्वा तु वैदेहि शासनात्पार्थिवस्य नः।&lt;br&gt;&#xA;अरण्ये मुनिभिर्जुष्टे अपनेया भविष्यसि ॥ 7.46.8 ॥&lt;br&gt;&#xA;एवमुक्ता तु वैदेही लक्ष्मणेन महात्मना।&lt;br&gt;&#xA;प्रहर्षमतुलं लेभे गमनं चाप्यरोचयत् ॥ 7.46.9 ॥&lt;br&gt;&#xA;वासांसि च महार्हाणि रत्नानि विविधानि च।&lt;br&gt;&#xA;गृहीत्वा तानि वैदेही गमनायोपचक्रमे ॥ 7.46.10 ॥&lt;br&gt;&#xA;इमानि मुनिपत्नीनां दास्याम्याभरणान्हम्।&lt;br&gt;&#xA;वस्त्राणि च महार्हाणि धनानि विविधानि च ॥ 7.46.11 ॥&lt;br&gt;&#xA;सौमित्रिस्तु तथेत्युक्त्वा रथमारोप्य मैथिलीम्।&lt;br&gt;&#xA;प्रययौ शीघ्रतुरगै रामस्याज्ञामनुस्मरन् ॥ 7.46.12 ॥&lt;br&gt;&#xA;अब्रवीच्च तदा सीता लक्ष्मणं लक्ष्मिवर्धनम्।&lt;br&gt;&#xA;अशुभानि बहून्येव पश्यामि रघुनन्दन ॥ 7.46.13 ॥&lt;br&gt;&#xA;नयनं मे स्फुरत्यद्य गात्रोत्कम्पश्च जायते।&lt;br&gt;&#xA;हृदयं चैव सौमित्रे अस्वस्थमिव लक्षये ॥ 7.46.14 ॥&lt;br&gt;&#xA;औत्सुक्यं परमं चापि अधृतिश्च परा मम।&lt;br&gt;&#xA;शून्यामेव च पश्यामि पृथिवीं पृथुलोचन ॥ 7.46.15 ॥&lt;br&gt;&#xA;अपि स्वस्ति भवेत्तस्य भ्रातुस्ते भ्रातृवत्सल।&lt;br&gt;&#xA;श्वश्रूणां चैव मे वीर सर्वासामविशेषतः ॥ 7.46.16 ॥&lt;br&gt;&#xA;पुरे जनपदे चैव कुशलं प्राणिनामपि।&lt;br&gt;&#xA;इत्यञ्जलिकृता सीता देवता अभ्ययाचत ॥ 7.46.17 ॥&lt;br&gt;&#xA;लक्ष्मणोऽर्थं ततः श्रुत्वा शिरसा वन्द्य मैथिलीम्।&lt;br&gt;&#xA;शिवमित्यब्रवीद्धृष्टो हृदयेन विशुष्यता ॥ 7.46.18 ॥&lt;br&gt;&#xA;ततो वासमुपागम्य गोमतीतीर आश्रमे।&lt;br&gt;&#xA;प्रभाते पुनरुत्थाय सौमित्रिः सूतमब्रवीत् ॥ 7.46.19 ॥&lt;br&gt;&#xA;योजयस्व रथं शीघ्रमद्य भागीरथीजलम्।&lt;br&gt;&#xA;शिरसा धारयिष्यामि त्र्यम्बकः पर्वते यथा ॥ 7.46.20 ॥&lt;br&gt;&#xA;सोऽश्वान् रज्वाथ चतुरो रथे युङ्क्त्वा मनोजवान्।&lt;br&gt;&#xA;आरोहस्वेति वैदेहीं सूतः प्राञ्जलिरब्रवीत् ॥ 7.46.21 ॥&lt;br&gt;&#xA;सा तु सूतस्य वचनादारुरोह रथोत्तमम्।&lt;br&gt;&#xA;सीता सौमित्रिणा सार्धं सुमन्त्रेण च धीमता ॥ 7.46.22 ॥&lt;br&gt;&#xA;आससाद विशालाक्षी गङ्गां पापविनाशिनीम्।&lt;br&gt;&#xA;अथार्धदिवसं गत्वा भागीरथ्या जलाशयम् ॥ 7.46.23 ॥&lt;br&gt;&#xA;निरीक्ष्य लक्ष्मणो दीनः प्ररुरोद महास्वनः ॥ 7.46.24 ॥&lt;br&gt;&#xA;सीता तु परमायत्ता दृष्ट्वा लक्ष्मणमातुरम्।&lt;br&gt;&#xA;उवाच वाक्यं धर्मज्ञा किमिदं रुद्यते त्वया ॥ 7.46.25 ॥&lt;br&gt;&#xA;जाह्नवीतीरमासाद्य चिराभिलषितं मम।&lt;br&gt;&#xA;हर्षकाले किमर्थं मां विषादयसि लक्ष्मण ॥ 7.46.26 ॥&lt;br&gt;&#xA;नित्यं त्वं रामपार्श्वेषु वर्तसे पुरुषर्षभ।&lt;br&gt;&#xA;कच्चिद्विनाकृतस्तेन द्विरात्रं शोकमागतः ॥ 7.46.27 ॥&lt;br&gt;&#xA;ममापि दयितो रामो जीवितादपि लक्ष्मण।&lt;br&gt;&#xA;न चाहमेवं शोचामि मैवं त्वं बालिशो भव ॥ 7.46.28 ॥&lt;br&gt;&#xA;तारयस्व च मां गङ्गां दर्शयस्व च तापसान्।&lt;br&gt;&#xA;ततो मुनिभ्यो दास्यामि वांसास्याभरणानि च ॥ 7.46.29 ॥&lt;br&gt;&#xA;ततः कृत्वा महर्षीणां यथार्हमभिवादनम्।&lt;br&gt;&#xA;तत्र चैकां निशामुष्य यास्यामस्तां पुरीं पुनः ॥ 7.46.30 ॥&lt;br&gt;&#xA;ममापि पद्मपत्राक्षं सिंहोरस्कं कृशोदरम्।&lt;br&gt;&#xA;त्वरते हि मनो द्रष्टुं रामं रमयतां वरम् ॥ 7.46.31 ॥&lt;br&gt;&#xA;तस्यास्तद्वचनं श्रुत्वा प्रमृज्य नयने शुभे।&lt;br&gt;&#xA;नाविकानाह्वयामास लक्ष्मणः परवीरहा ॥ 7.46.32 ॥&lt;br&gt;&#xA;इयं च सज्जा नौश्चेति दाशाः प्राञ्जलयोऽब्रुवन् ॥ 7.46.33 ॥&lt;br&gt;&#xA;तितीर्षुर्लक्ष्मणो गङ्गां शुभां नावमुपारुहत्।&lt;br&gt;&#xA;गङ्गां सन्तारयामास लक्ष्मणस्तां समाहितः ॥ 7.46.34 ॥&lt;/p&gt;</description>
    </item>
    <item>
      <title>०४७ परित्याग-सूचनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/05_sItA-parityAgaH/02_visargaH/047_parityAga-sUchanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/05_sItA-parityAgaH/02_visargaH/047_parityAga-sUchanam/</guid>
      <description>&lt;p&gt;अथ नावं सुविस्तीर्णां नैषादीं राघवानुजः।&lt;br&gt;&#xA;आरुरोह समायुक्तां पूर्वमारोप्य मैथिलीम् ॥ 7.47.1 ॥&lt;br&gt;&#xA;सुमन्त्रं चैव सरथं स्थीयतामिति लक्ष्मणः।&lt;br&gt;&#xA;उवाच शोकसन्तप्तः प्रयाहीति च नाविकम् ॥ 7.47.2 ॥&lt;br&gt;&#xA;ततस्तीरमुपागम्य भागीरथ्याः स लक्ष्मणः।&lt;br&gt;&#xA;उवाच मैथिलीं वाक्यं प्राञ्जलिर्बाष्पसम्प्लुतः ॥ 7.47.3 ॥&lt;br&gt;&#xA;हृद्गतं मे महच्छल्यं यस्मादार्येण धीमता।&lt;br&gt;&#xA;अस्मिन्निमित्ते वैदेहि लोकस्य वचनीकृतः ॥ 7.47.4 ॥&lt;br&gt;&#xA;श्रेयो हि मरणं मेऽद्य मृत्युर्वा यत्परं भवेत्।&lt;br&gt;&#xA;न चास्मिन्नीदृशे कार्ये नियोज्यो लोकनिन्दिते ॥ 7.47.5 ॥&lt;br&gt;&#xA;प्रसीद च न मे पापं कर्तुमर्हसि शोभने।&lt;br&gt;&#xA;इत्यञ्जलिकृतो भूमौ निपपात स लक्ष्मणः ॥ 7.47.6 ॥&lt;br&gt;&#xA;रुदन्तं प्राञ्जलिं दृष्ट्वा काङ्क्षन्तं मृत्युमात्मनः।&lt;br&gt;&#xA;मैथिली भृशसंविग्ना लक्ष्मणं वाक्यमब्रवीत् ॥ 7.47.7 ॥&lt;br&gt;&#xA;किमिदं नावगच्छामि ब्रूहि तत्त्वेन लक्ष्मण।&lt;br&gt;&#xA;पश्यामि त्वां न च स्वस्थमपि क्षेमं महीपतेः ॥ 7.47.8 ॥&lt;br&gt;&#xA;शापितोऽसि नरेन्द्रेण यत्त्वं सन्तापमागतः।&lt;br&gt;&#xA;तद्ब्रूयाः सन्निधौ मह्यमहमाज्ञापयामि ते ॥ 7.47.9 ॥&lt;br&gt;&#xA;वैदेह्या चोद्यमानस्तु लक्ष्मणो दीनचेतनः।&lt;br&gt;&#xA;अवाङ्मुखो बाष्पकलं वाक्यमेतदुवाच ह ॥ 7.47.10 ॥&lt;br&gt;&#xA;पुरे जनपदे चैव त्वत्कृते जनकात्मजे।&lt;br&gt;&#xA;रामः सन्तप्तहृदयो मा निवेद्य गृहं गतः ॥ 7.47.11 ॥&lt;br&gt;&#xA;न तानि वचनीयानि मया देवि तवाग्रतः।&lt;br&gt;&#xA;यानि राज्ञा हृदि न्यस्तान्यमर्षात्पृष्ठतः कृतः ॥ 7.47.12 ॥&lt;br&gt;&#xA;सा त्वं त्यक्ता नृपतिना निर्दोषा मम सन्निधौ।&lt;br&gt;&#xA;पौरापवादभीतेन ग्राह्यं देवि न तेऽन्यथा ॥ 7.47.13 ॥&lt;br&gt;&#xA;आश्रमान्तेषु च मया त्यक्तव्या त्वं भविष्यसि।&lt;br&gt;&#xA;राज्ञः शासनमाज्ञाय तवेदं किल दौर्हृदम् ॥ 7.47.14 ॥&lt;br&gt;&#xA;तदेतज्जाह्नवीतीरे ब्रह्मर्षीणां तपोवनम्।&lt;br&gt;&#xA;पुण्यं च रमणीयं च मा विषादं कृथाः शुभे ॥ 7.47.15 ॥&lt;br&gt;&#xA;राज्ञो दशरथस्येष्टः पितुर्मे मुनिपुङ्गवः।&lt;br&gt;&#xA;सखा परमको विप्रो वाल्मीकिः सुमहायशाः ॥ 7.47.16 ॥&lt;br&gt;&#xA;पादच्छायामुपागम्य सुखमस्य महात्मनः।&lt;br&gt;&#xA;उपवासपरैकाग्रा वस त्वं जनकात्मजे ॥ 7.47.17 ॥&lt;br&gt;&#xA;पतिव्रतात्वमास्थाय रामं कृत्वा सदा हृदि।&lt;br&gt;&#xA;श्रेयस्ते परमं देवि तथा कृत्वा भविष्यति ॥ 7.47.18 ॥&lt;/p&gt;</description>
    </item>
    <item>
      <title>०४८ सीता-विलापः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/05_sItA-parityAgaH/02_visargaH/048_sItA-vilApaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/05_sItA-parityAgaH/02_visargaH/048_sItA-vilApaH/</guid>
      <description>&lt;p&gt;लक्ष्मणस्य वचः श्रुत्वा दारुणं जनकात्मजा।&lt;br&gt;&#xA;परं विषादमागम्य वैदेही निपपात ह ॥ 7.48.1 ॥&lt;br&gt;&#xA;सा मुहूर्तमिवासञ्ज्ञा बाष्पपर्याकुलेक्षणा।&lt;br&gt;&#xA;लक्ष्मणं दीनया वाचा उवाच जनकात्मजा ॥ 7.48.2 ॥&lt;br&gt;&#xA;मामिकेयं तनुर्नूनं सृष्टा दुःखाय लक्ष्मण।&lt;br&gt;&#xA;धात्रा यस्यास्तथा मेऽद्य दुःखमूर्तिः प्रदृश्यते ॥ 7.48.3 ॥&lt;br&gt;&#xA;किं नु पापं कृतं पूर्वं को वा दारैर्वियोजितः।&lt;br&gt;&#xA;याऽहं शुद्धसमाचारा त्यक्ता नृपतिना सती ॥ 7.48.4 ॥&lt;br&gt;&#xA;पुराऽहमाश्रमे वासं रामपादानुवर्तिनी।&lt;br&gt;&#xA;अनुरुध्यापि सौमित्रे दुःखे च परिवर्तिनी ॥ 7.48.5 ॥&lt;br&gt;&#xA;सा कथं ह्याश्रमे सौम्य वत्स्यामि विजनीकृता।&lt;br&gt;&#xA;आख्यास्यामि च कस्याहं दुःखं दुःखपरायणा ॥ 7.48.6 ॥&lt;br&gt;&#xA;किं नु वक्ष्यामि मुनिषु कर्म वा सत्कृतं च किम्।&lt;br&gt;&#xA;कस्मिंश्चित् कारणे त्यक्ता राघवेण महात्मना ॥ 7.48.7 ॥&lt;br&gt;&#xA;न खल्वद्यैव सौमित्रे जीवितं जाह्नवीजले।&lt;br&gt;&#xA;त्यजेयं राजवंशस्तु भर्तुर्मे परिहास्यते ॥ 7.48.8 ॥&lt;br&gt;&#xA;यथाज्ञं कुरु सोमित्रे त्यज मां दुःखभागिनीम्।&lt;br&gt;&#xA;निदेशे स्थीयतां राज्ञः शृणु चेदं वचो मम ॥ 7.48.9 ॥&lt;br&gt;&#xA;श्वश्रूणामविशेषेण प्राञ्जलिप्रग्रहेण च।&lt;br&gt;&#xA;शिरसाऽऽवन्द्य चरणौ कुशलं ब्रूहि पार्थिवम् ॥ 7.48.10 ॥&lt;br&gt;&#xA;शिरसाऽभिनतो ब्रूयाः सर्वासामेव लक्ष्मण।&lt;br&gt;&#xA;वक्तव्यश्चापि नृपतिर्धर्मेषु सुसमाहितः ॥ 7.48.11 ॥&lt;br&gt;&#xA;जानासि च यथा शुद्धा सीता तत्त्वेन राघव।&lt;br&gt;&#xA;भक्त्या च परया युक्ता हिता च तव नित्यशः ॥ 7.48.12 ॥&lt;br&gt;&#xA;यच्च ते वचनीयं स्यादपवादसमुत्थितम्।&lt;br&gt;&#xA;मया च परिहर्तव्यं त्वं हि मे परमा गतिः ॥ 7.48.13 ॥&lt;br&gt;&#xA;वक्तव्यश्चेति नृपतिर्धमेण सुसमाहितः।&lt;br&gt;&#xA;यथा भ्रातृषु वर्तेथास्तथा पौरेषु नित्यदा ॥ 7.48.14 ॥&lt;br&gt;&#xA;परमो ह्येष धर्मस्ते तस्मात्कीर्तिरनुत्तमा ॥ 7.48.15 ॥&lt;br&gt;&#xA;यत्तु पौरजनो राजन्धर्मेण समवाप्नुयात्।&lt;br&gt;&#xA;अहं तु नानुशोचामि स्वशरीरं नरर्षभ ॥ 7.48.16 ॥&lt;br&gt;&#xA;यथापवादं पौराणां तथैव रघुनन्दन।&lt;br&gt;&#xA;पतिर्हि देवता नार्याः पतिर्बन्धुः पतिर्गुरुः ॥ 7.48.17 ॥&lt;br&gt;&#xA;इति मद्वचनाद्रामो वक्तव्यो मम सङ्ग्रहः।&lt;br&gt;&#xA;निरीक्ष्य माऽद्य गच्छ त्वमृतुकालातिवर्तिनीम् ॥ 7.48.18 ॥&lt;br&gt;&#xA;एवं ब्रुवन्त्यां सीतायां लक्ष्मणो दीनचेतनः।&lt;br&gt;&#xA;शिरसाऽऽवन्द्य धरणीं व्याहर्तुं न शशाक ह ॥ 7.48.19 ॥&lt;br&gt;&#xA;प्रदक्षिणं च तां कृत्वा रुदन्नेव महास्वनः।&lt;br&gt;&#xA;ध्यात्वा मुहूर्तं तामाह किं मां वक्ष्यसि शोभने ॥ 7.48.20 ॥&lt;br&gt;&#xA;दृष्टपूर्वं न ते रूपं पादौ दृष्टौ तवानघे।&lt;br&gt;&#xA;कथमत्र हि पश्यामि रामेण रहितां वने ॥ 7.48.21 ॥&lt;br&gt;&#xA;इत्युक्त्वा तां नमस्कृत्य पुनर्नावमुपारुहत्।&lt;br&gt;&#xA;आरुह्य च पुनर्नावं नाविकं चाभ्यचोदयत् ॥ 7.48.22 ॥&lt;br&gt;&#xA;स गत्वा चोत्तरं तीरं शोकभारसमन्वितः।&lt;br&gt;&#xA;सम्मूढ इव दुःखेन रथमध्यारुहद्द्रुतम् ॥ 7.48.23 ॥&lt;br&gt;&#xA;मुहुर्मुहुः परावृत्य दृष्ट्वा सीतामनाथवत्।&lt;br&gt;&#xA;चेष्टन्तीं परतीरस्थां लक्ष्मणः प्रययावथ ॥ 7.48.24 ॥&lt;br&gt;&#xA;दूरस्थं रथमालोक्य लक्ष्मणं च मुहूर्मुहुः।&lt;br&gt;&#xA;निरीक्षमाणां तूद्विग्नां सीतां शोकः समाविशत् ॥ 7.48.25 ॥&lt;br&gt;&#xA;सा दुःखभारावनता यशस्विनी यशोधना नाथमपश्यती सती।&lt;br&gt;&#xA;रुरोद सा बर्हिणनादिते वने महास्वनं दुःखपरायणा सती ॥ 7.48.26 ॥&lt;/p&gt;</description>
    </item>
    <item>
      <title>०४९ आश्रम-प्रवेशनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/05_sItA-parityAgaH/02_visargaH/049_Ashrama-praveshanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/05_sItA-parityAgaH/02_visargaH/049_Ashrama-praveshanam/</guid>
      <description>&lt;p&gt;सीतां तु रुदतीं दृष्ट्वा ते तत्र मुनिदारकाः।&lt;br&gt;&#xA;प्राद्रवन्यत्र भगवानास्ते वाल्मीकिरुग्रधीः ॥ 7.49.1 ॥&lt;br&gt;&#xA;अभिवाद्य मुनेः पादौ मुनिपुत्रा महर्षये।&lt;br&gt;&#xA;सर्वं निवेदयामासुस्तस्यास्तु रुदितस्वनम् ॥ 7.49.2 ॥&lt;br&gt;&#xA;अदृष्टपूर्वा भगवन्कस्याप्येषा महात्मनः।&lt;br&gt;&#xA;पत्नी श्रीरिव सम्मोहाद्विरौति विकृतानना ॥ 7.49.3 ॥&lt;br&gt;&#xA;भगवन्साधु पश्य त्वं देवतामिव खाच्च्युताम्।&lt;br&gt;&#xA;नद्यास्तु तीरे भगवन्वरस्त्री कापि दुःखिता ॥ 7.49.4 ॥&lt;br&gt;&#xA;दृष्टास्माभिः प्ररुदिता दृढं शोकपरायणा।&lt;br&gt;&#xA;अनर्हा दुःखशोकाभ्यामेकां दीनां ह्यनाथवत् ॥ 7.49.5 ॥&lt;br&gt;&#xA;न ह्येनां मानुषीं विद्मः सत्क्रियाऽस्याः प्रयुज्यताम्।&lt;br&gt;&#xA;आश्रमस्याविदूरे च त्वामियं शरणं गता ॥ 7.49.6 ॥&lt;br&gt;&#xA;तेषां तु वचनं श्रुत्वा बुद्ध्या निश्चित्य धर्मवित्।&lt;br&gt;&#xA;तपसा लब्धचक्षुष्मान् प्राद्रवद्यत्र मैथिली ॥ 7.49.7 ॥&lt;br&gt;&#xA;तं प्रयान्तमभिप्रेत्य शिष्या ह्येनं महामतिम्।&lt;br&gt;&#xA;तं तु देशमभि प्रेत्य किञ्चित्पद्भ्यां महामतिः ॥ 7.49.8 ॥&lt;br&gt;&#xA;अर्घ्यमादाय रुचिरं जाह्नवीतीरमागमत्।&lt;br&gt;&#xA;ददर्श राघवस्येष्टां सीतां पत्नीमनाथवत् ॥ 7.49.9 ॥&lt;br&gt;&#xA;तां सीतां शोकभारार्तां वाल्मीकिर्मुनिपुङ्गवः।&lt;br&gt;&#xA;उवाच मधुरां वाणीं ह्लादयन्निव तेजसा ॥ 7.49.10 ॥&lt;br&gt;&#xA;स्नुषा दशरथस्य त्वं रामस्य महिषी प्रिया।&lt;br&gt;&#xA;जनकस्य सुता राज्ञः स्वागतं ते पतिव्रते ॥ 7.49.11 ॥&lt;br&gt;&#xA;आयान्ती चासि विज्ञाता मया धर्मसमाधिना।&lt;br&gt;&#xA;कारणं चैव सर्वं मे हृदयेनोपलक्षितम् ॥ 7.49.12 ॥&lt;br&gt;&#xA;तव चैव महाभागे विदितं मम तत्त्वतः।&lt;br&gt;&#xA;सर्वं च विदितं मह्यं त्रैलोक्ये यद्धि वर्तते ॥ 7.49.13 ॥&lt;br&gt;&#xA;अपापां वेद्मि सीते त्वां तपोलब्धेन चक्षुषा।&lt;br&gt;&#xA;विस्रब्धा भव वैदेहि साम्प्रतं मयि वर्तसे ॥ 7.49.14 ॥&lt;br&gt;&#xA;आश्रमस्याविदूरे मे तापस्यस्तपसि स्थिताः।&lt;br&gt;&#xA;तास्त्वां वत्से यथा वत्सं पालयिष्यन्ति नित्यशः ॥ 7.49.15 ॥&lt;br&gt;&#xA;इदमर्ध्यं प्रतीच्छ त्वं विस्रब्धा विगतज्वरा।&lt;br&gt;&#xA;यथा स्वगृहमभ्येत्य विषादं चैव मा कृथाः ॥ 7.49.16 ॥&lt;br&gt;&#xA;श्रुत्वा तु भाषितं सीता मुनेः परममद्भुतम्।&lt;br&gt;&#xA;शिरसाऽऽवन्द्य चरणौ तथेत्याह कृताञ्जलिः ॥ 7.49.17 ॥&lt;br&gt;&#xA;तं प्रयान्तं मुनिं सीता प्राञ्जलिः पृष्ठतोऽन्वगात् ॥ 7.49.18 ॥&lt;br&gt;&#xA;तं दृष्ट्वा मुनिमायान्तं वैदेह्या मुनिपत्नयः।&lt;br&gt;&#xA;उपाजग्मुर्मुदा युक्ता वचनं चेदमब्रुवन् ॥ 7.49.19 ॥&lt;br&gt;&#xA;स्वागतं ते मुनिश्रेष्ठ चिरस्यागमनं च ते।&lt;br&gt;&#xA;अभिवादयामस्त्वां सर्वा उच्यतां कि च कुर्महे ॥ 7.49.20 ॥&lt;br&gt;&#xA;तासां तद्वचनं श्रुत्वा वाल्मीकिरिदमब्रवीत्।&lt;br&gt;&#xA;सीतेयं समनुप्राप्ता पत्नी रामस्य धीमतः ॥ 7.49.21 ॥&lt;br&gt;&#xA;स्नुषा दशरथस्यैषा जनकस्य सुता सती।&lt;br&gt;&#xA;अपापा पतिना त्यक्ता परिपाल्या मया सदा ॥ 7.49.22 ॥&lt;br&gt;&#xA;इमां भवन्त्यः(?) पश्यन्तु स्नेहेन परमेण हि।&lt;br&gt;&#xA;गौरवान्मम वाक्याच्च पूज्या वोऽस्तु विशेषतः ॥ 7.49.23 ॥&lt;br&gt;&#xA;मुहुर्मुहुश्च वैदेहीं प्रणिधाय महायशाः।&lt;br&gt;&#xA;स्वमाश्रमं शिष्यवृतः पुनरायान्महातपाः ॥ 7.49.24 ॥&lt;/p&gt;</description>
    </item>
  </channel>
</rss>
