<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ शोकाश्वासने on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/05_sItA-parityAgaH/03_shokAshvAsane/</link>
    <description>Recent content in &#43;०३ शोकाश्वासने on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/05_sItA-parityAgaH/03_shokAshvAsane/index.xml" rel="self" type="application/rss+xml" />
    <item>
      <title>०५० अवश्यम्-भाविता</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/05_sItA-parityAgaH/03_shokAshvAsane/050_avashyam-bhAvitA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/05_sItA-parityAgaH/03_shokAshvAsane/050_avashyam-bhAvitA/</guid>
      <description>&lt;p&gt;दृष्ट्वा तु मैथिलीं सीतामाश्रमे सम्प्रवेशिताम्।&lt;br&gt;&#xA;सन्तापमगमद्घोरं लक्ष्मणो दीनचेतनः ॥ 7.50.1 ॥&lt;br&gt;&#xA;अब्रवीच्च महातेजाः सुमन्त्रं मन्त्रसारथिम्।&lt;br&gt;&#xA;सीतासन्तापजं दुःखं पश्य रामस्य सारथे ॥ 7.50.2 ॥&lt;br&gt;&#xA;ततो दुःखतरं किं नु राघवस्य भविष्यति।&lt;br&gt;&#xA;पत्नीं शुद्धसमाचारां विसृज्य जनकात्मजाम् ॥ 7.50.3 ॥&lt;br&gt;&#xA;व्यक्तं दैवादहं मन्ये राघवस्य विना भवम्।&lt;br&gt;&#xA;वैदेह्या सारथे नित्यं दैवं हि दुरतिक्रमम् ॥ 7.50.4 ॥&lt;br&gt;&#xA;यो हि देवान्सगन्धर्वानसुरान्सह राक्षसैः।&lt;br&gt;&#xA;निहन्याद्राघवः क्रुद्धः स दैवमनुवर्तते ॥ 7.50.5 ॥&lt;br&gt;&#xA;पुरा रामः पितुर्वाक्याद्दण्डके विजने वने।&lt;br&gt;&#xA;उषित्वा नव वर्षाणि पञ्च चैव महावने ॥ 7.50.6 ॥&lt;br&gt;&#xA;ततो दुःखतरं भूयः सीताया विप्रवासनम्।&lt;br&gt;&#xA;पौराणां वचनं श्रुत्वा नृशंसं प्रतिभाति मे ॥ 7.50.7 ॥&lt;br&gt;&#xA;को नु धर्माश्रयः सूत कर्मण्यस्मिन्यशोहरे।&lt;br&gt;&#xA;मैथिलीं प्रतिसम्प्राप्तः पौरैर्हीनार्थवादिभिः ॥ 7.50.8 ॥&lt;br&gt;&#xA;एता वाचो बहुविधाः श्रुत्वा लक्ष्मणभाषिताः।&lt;br&gt;&#xA;सुमन्त्रः श्रद्धया प्राज्ञो वाक्यमेतदुवाच ह ॥ 7.50.9 ॥&lt;br&gt;&#xA;न सन्तापस्त्वया कार्यः सौमित्रे मैथिलीं प्रति।&lt;br&gt;&#xA;दृष्टमेतत्पुरा विप्रैः पितुस्ते लक्ष्मणाग्रतः ॥ 7.50.10 ॥&lt;br&gt;&#xA;भविष्यति दृढं रामो दुःखप्रायोऽपि सौख्यभाक्।&lt;br&gt;&#xA;प्राप्स्यते च महाबाहुर्विप्रयोगं प्रियैर्ध्रुवम् ॥ 7.50.11 ॥&lt;br&gt;&#xA;त्वां चैव मैथिलीं चैव शत्रुघ्नभरतावुभौ।&lt;br&gt;&#xA;सन्त्यजिष्यति धर्मात्मा कालेन महता महान् ॥ 7.50.12 ॥&lt;br&gt;&#xA;इदं त्वयि न वक्तव्यं सौमित्रे भरतेऽपि वा।&lt;br&gt;&#xA;राज्ञा वो व्याहृतं वाक्यं दुर्वासा यदुवाच ह ॥ 7.50.13 ॥&lt;br&gt;&#xA;महाजनसमीपे च मम चैव नरर्षभ।&lt;br&gt;&#xA;ऋषिणा व्याहृतं वाक्यं वसिष्ठस्य च सन्निधौ ॥ 7.50.14 ॥&lt;br&gt;&#xA;ऋषेस्तु वचनं श्रुत्वा मामाह पुरुषर्षभः।&lt;br&gt;&#xA;सूत न क्वचिदेवं ते वक्तव्यं जनसन्निधौ ॥ 7.50.15 ॥&lt;br&gt;&#xA;तस्याहं लोकपालस्य वाक्यं तत्सुसमाहितः।&lt;br&gt;&#xA;नैव जात्वनृतं कार्यमिति मे सौम्य दर्शनम् ॥ 7.50.16 ॥&lt;br&gt;&#xA;सर्वथैव न वक्तव्यं मया सौम्य तवाग्रतः।&lt;br&gt;&#xA;यदि ते श्रवणे श्रद्धा श्रूयतां रघुनन्दन ॥ 7.50.17 ॥&lt;br&gt;&#xA;यद्यप्यहं नरेन्द्रेण रहस्यं श्रावितः पुरा।&lt;br&gt;&#xA;तथाप्युदाहरिष्यामि दैवं हि दुरतिक्रमम् ॥ 7.50.18 ॥&lt;br&gt;&#xA;येनेदमीदृशं प्राप्तं दुःखं शोकसमन्वितम्।&lt;br&gt;&#xA;न त्वया भरते वाच्यं शत्रुघ्नस्यापि सन्निधौ ॥ 7.50.19 ॥&lt;br&gt;&#xA;तच्छ्रुत्वा भाषितं तस्य गम्भीरार्थपदं महत्।&lt;br&gt;&#xA;तथ्यं ब्रूहीति सौमित्रिः सूतं वाक्यमथाब्रवीत् ॥ 7.50.20 ॥&lt;/p&gt;</description>
    </item>
    <item>
      <title>०५१ भृगु-शापः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/05_sItA-parityAgaH/03_shokAshvAsane/051_bhRgu-shApaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/05_sItA-parityAgaH/03_shokAshvAsane/051_bhRgu-shApaH/</guid>
      <description>&lt;p&gt;तथा सञ्चोदितः सूतो लक्ष्मणेन महात्मना।&lt;br&gt;&#xA;तद्वाक्यमृषिणा प्रोक्तं व्याहर्तुमुपचक्रमे ॥ 7.51.1 ॥&lt;br&gt;&#xA;पुरा नाम्ना हि दुर्वासा अत्रेः पुत्रो महामुनिः।&lt;br&gt;&#xA;वसिष्ठस्याश्रमे पुण्ये वार्षिक्यं समुवास ह ॥ 7.51.2 ॥&lt;br&gt;&#xA;तमाश्रमं महातेजाः पिता ते सुमहायशाः।&lt;br&gt;&#xA;पुरोहितं महात्मानं दिदृक्षुरगमस्त्वयम् ॥ 7.51.3 ॥&lt;br&gt;&#xA;स दृष्ट्वा सूर्यसङ्काशं ज्वलन्तमिव तेजसा।&lt;br&gt;&#xA;उपविष्टं वसिष्ठस्य सव्यपार्श्वे महामुनिम् ॥ 7.51.4 ॥&lt;br&gt;&#xA;स ताभ्यां पूजितो राजा स्वागतेनासनेन च।&lt;br&gt;&#xA;पाद्येन फलमूलैश्च उवास मुनिभिः सह ॥ 7.51.5 ॥&lt;br&gt;&#xA;तेषां तत्रोपविष्टानां तास्ताः सुमधुराः कथाः।&lt;br&gt;&#xA;बभूवुः परमर्षीणां मध्यादित्यगतेऽहनि ॥ 7.51.6 ॥&lt;br&gt;&#xA;ततः कथायां कस्याञ्चित्प्राञ्जलिः प्रग्रहो नृपः।&lt;br&gt;&#xA;उवाच तं महात्मानमत्रेः पुत्रं तपोधनम् ॥ 7.51.7 ॥&lt;br&gt;&#xA;भगवन्किं प्रमाणेन मम वंशो भविष्यति।&lt;br&gt;&#xA;किमायुश्च हि मे रामः पुत्राश्चान्ये किमायुषः ॥ 7.51.8 ॥&lt;br&gt;&#xA;रामस्य च सुता ये स्युस्तेषामायुः कियद्भवेत्।&lt;br&gt;&#xA;काम्यया भगवन्बूहि वंशस्यास्य गतिं मम ॥ 7.51.9 ॥&lt;br&gt;&#xA;तच्छ्रुत्वा व्याहृतं वाक्यं राज्ञो दशरथस्य च।&lt;br&gt;&#xA;दुर्वासाः सुमहातेजा व्याहर्तुमुपचक्रमे ॥ 7.51.10 ॥&lt;br&gt;&#xA;शृणु राजन्पुरावृत्तं तदा देवासुरे युधि।&lt;br&gt;&#xA;दैत्याः सुरैर्भर्त्स्यमाना भृगुपत्नीं समाश्रिताः ॥ 7.51.11 ॥&lt;br&gt;&#xA;तया दत्ताभयास्तत्र न्यवसन्नभयास्तदा ॥ 7.51.12 ॥&lt;br&gt;&#xA;तया परिगृहीतांस्तान्दृष्ट्वा क्रुद्धः सुरेश्वरः।&lt;br&gt;&#xA;चक्रेण शितधारेण भृगुपत्न्याः शिरोऽहरत् ॥ 7.51.13 ॥&lt;br&gt;&#xA;ततस्तां निहतां दृष्ट्वा पत्नीं भृगुकुलोद्वहः।&lt;br&gt;&#xA;शशाप सहसा क्रुद्धो विष्णुं रिपुकुलार्दनम् ॥ 7.51.14 ॥&lt;br&gt;&#xA;यस्मादवध्यां मे पत्नीमवधीः क्रोधमूर्च्छितः।&lt;br&gt;&#xA;तस्मात्त्वं मानुषे लोके जनिष्यसि जनार्दन ॥ 7.51.15 ॥&lt;br&gt;&#xA;तत्र पत्नीवियोगं त्वं प्राप्स्यसे बहुवार्षिकम् ॥ 7.51.16 ॥&lt;br&gt;&#xA;एवं शापं भृगुर्दत्वा विष्णोः स्मृत्वा च वैभवम्।&lt;br&gt;&#xA;शापाभिहतचेतास्स स्वात्मना भावितोऽभवत् ॥ 7.51.17 ॥&lt;br&gt;&#xA;तपसाराधितो देवो ह्यब्रवीद्भक्तवत्सलः।&lt;br&gt;&#xA;लोकानां संहितार्थं तु तं शापं ग्राह्यमुक्तवान् ॥ 7.51.18 ॥&lt;br&gt;&#xA;इति शप्तो महातेजा भृगुणा पूर्वजन्मनि।&lt;br&gt;&#xA;इहागतो हि पुत्रत्वं तव पार्थिवसत्तम ॥ 7.51.19 ॥&lt;br&gt;&#xA;राम इत्यभिविख्यातस्त्रिषु लोकेषु मानद।&lt;br&gt;&#xA;तत्फलं प्राप्स्यते चापि भृगुशापकृतं महत् ॥ 7.51.20 ॥&lt;br&gt;&#xA;[तत्र पत्नीवियोगं च दीर्घकालं गमिष्यति।] सुखिनश्च समृद्धाश्च भविष्यन्त्यस्य येऽनुगाः ॥ 7.51.21 ॥&lt;br&gt;&#xA;दश वर्षसहस्राणि दश वर्षशतानि च।&lt;br&gt;&#xA;रामो राज्यमुपासित्वा ब्रह्मलोकं गमिष्यति ॥ 7.51.22 ॥&lt;br&gt;&#xA;समृद्धैश्चाश्वमेधैश्च इष्ट्वा परमदुर्जयः।&lt;br&gt;&#xA;राजवंशांश्च बहुशो बहून्संस्थापयिष्यति ॥ 7.51.23 ॥&lt;br&gt;&#xA;द्वौ पुत्रौ तु भविष्येते सीतायां राघवस्य तु।&lt;br&gt;&#xA;अन्यत्र न त्वयोध्यायां सत्यमेतन्नसंशयः ॥ 7.51.24 ॥&lt;br&gt;&#xA;सीतायाश्च ततः पुत्रावभिषेक्ष्यति राघवः ॥ 7.51.25 ॥&lt;br&gt;&#xA;स सर्वमखिलं राज्ञो वंशस्याह गतागतम्।&lt;br&gt;&#xA;आख्याय सुमहातेजास्तूष्णीमासीन्महामुनिः ॥ 7.51.26 ॥&lt;br&gt;&#xA;तूष्णीम्भूते तदा तस्मिन्राजा दशरथो मुनौ।&lt;br&gt;&#xA;अभिवाद्य महात्मानौ पुनरायात्पुरोत्तमम् ॥ 7.51.27 ॥&lt;br&gt;&#xA;एतद्वचो मया तत्र मुनिना व्याहृतं पुरा।&lt;br&gt;&#xA;श्रुतं हृदि च निक्षिप्तं नान्यथा तद्भविष्यति ॥ 7.51.28 ॥&lt;br&gt;&#xA;एवं गते न सन्तापं कर्तुमर्हसि राघव।&lt;br&gt;&#xA;सीतार्थे राघवार्थे वा दृढो भव नरोत्तम ॥ 7.51.29 ॥&lt;br&gt;&#xA;श्रुत्वा तु व्याहृतं वाक्यं सूतस्य परमाद्भुतम्।&lt;br&gt;&#xA;प्रहर्षमतुलं लेभे साधु साध्विति चाब्रवीत् ॥ 7.51.30 ॥&lt;br&gt;&#xA;ततः संवदतोरेवं सूतलक्ष्मणयोः पथि।&lt;br&gt;&#xA;अस्तमर्के गते वासं केशिन्यां तावथोषतुः ॥ 7.51.31 ॥&lt;/p&gt;</description>
    </item>
    <item>
      <title>०५२ रामाश्वासनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/05_sItA-parityAgaH/03_shokAshvAsane/052_rAmAshvAsanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/05_sItA-parityAgaH/03_shokAshvAsane/052_rAmAshvAsanam/</guid>
      <description>&lt;p&gt;तत्र तां रजनीमुष्य केशिन्यां रघुनन्दनः।&lt;br&gt;&#xA;प्रभाते पुनरुत्थाय लक्ष्मणः प्रययौ तदा ॥ 7.52.1 ॥&lt;br&gt;&#xA;ततोऽर्धदिवसे प्राप्ते प्रविवेश महारथः।&lt;br&gt;&#xA;अयोध्यां रत्नसम्पूर्णां हृष्टपुष्टजनावृताम् ॥ 7.52.2 ॥&lt;br&gt;&#xA;सौमित्रिस्तु परं दैन्यं जगाम सुमहामतिः।&lt;br&gt;&#xA;रामपादौ समासाद्य वक्ष्यामि किमहं गतः ॥ 7.52.3 ॥&lt;br&gt;&#xA;तस्यैवं चिन्तयानस्य भवनं शशिसन्निभम्।&lt;br&gt;&#xA;रामस्य परमोदारं पुरस्तान्समदृश्यत ॥ 7.52.4 ॥&lt;br&gt;&#xA;राज्ञस्तु भवनद्वारि सोऽवतीर्य रथोत्तमात्।&lt;br&gt;&#xA;अवाङ्मुखो दीनमनाः प्रविवेशानिवारितः ॥ 7.52.5 ॥&lt;br&gt;&#xA;स दृष्ट्वा राघवं दीनमासीनं परमासने।&lt;br&gt;&#xA;नेत्राभ्यामश्रुपूर्णाभ्यां ददर्शाग्रजमग्रतः ॥ 7.52.6 ॥&lt;br&gt;&#xA;जग्राह चरणौ तस्य लक्ष्मणो दीनचेतनः।&lt;br&gt;&#xA;उवाच दीनया वाचा प्राञ्जलिः सुसमाहितः ॥ 7.52.7 ॥&lt;br&gt;&#xA;आर्यस्याज्ञां पुरस्कृत्य विसृज्य जनकात्मजाम्।&lt;br&gt;&#xA;गङ्गातीरे यथोद्दिष्टे वाल्मीकेराश्रमे शुचौ ॥ 7.52.8 ॥&lt;br&gt;&#xA;तत्र तां च शुभाचारामाश्रमान्ते यशस्विनीम्।&lt;br&gt;&#xA;पुनरप्यागतो वीर पादमूलमुपासितुम् ॥ 7.52.9 ॥&lt;br&gt;&#xA;मा शुचः पुरुषव्याघ्र कालस्य गतिरीदृशी।&lt;br&gt;&#xA;त्वद्विधा न हि शोचन्ति बुद्धिमन्तो मनस्विनः ॥ 7.52.10 ॥&lt;br&gt;&#xA;सर्वे क्षयान्ता निचयाः पतनान्ताः समुच्छ्रयाः।&lt;br&gt;&#xA;संयोगा विप्रयोगान्ता मरणान्तं च जीवितम् ॥ 7.52.11 ॥&lt;br&gt;&#xA;तस्मात्पुत्रेषु दारेषु मित्रेषु च धनेषु च।&lt;br&gt;&#xA;नातिप्रसङ्गः कर्तव्यो विप्रयोगो हि तैर्ध्रुवम् ॥ 7.52.12 ॥&lt;br&gt;&#xA;शक्तस्त्वमात्मनाऽऽत्मानं विनेतुं मनसैव हि।&lt;br&gt;&#xA;लोकान्सर्वांश्च काकुत्स्थ किं पुनः शोकमात्मनः ॥ 7.52.13 ॥&lt;br&gt;&#xA;नेदृशेषु विमुह्यन्ति त्वद्विधाः पुरुषर्षभाः।&lt;br&gt;&#xA;अपवादः स किल ते पुनरेष्यति राघव ॥ 7.52.14 ॥&lt;br&gt;&#xA;यदर्थं मैथिली त्यक्ता अपवादभयान्नृप।&lt;br&gt;&#xA;सोऽपवादः पुरे राजन्भविष्यति न संशयः ॥ 7.52.15 ॥&lt;br&gt;&#xA;स त्वं पुरुषशार्दूल धैर्येण सुसमाहितः।&lt;br&gt;&#xA;त्यजैनां दुर्बलां बुद्धिं सन्तापं मा कुरुष्व ह ॥ 7.52.16 ॥&lt;br&gt;&#xA;एवमुक्तः स काकुत्स्थो लक्ष्मणेन महात्मना।&lt;br&gt;&#xA;उवाच परया प्रीत्या सौमित्रिं मित्रवत्सलः ॥ 7.52.17 ॥&lt;br&gt;&#xA;एवमेतन्नरश्रेष्ठ यथा वदसि लक्ष्मण।&lt;br&gt;&#xA;परितोषश्च मे वीर मम कार्यानुशासने ॥ 7.52.18 ॥&lt;br&gt;&#xA;निवृत्तिश्चागता सौम्य सन्तापश्च निराकृतः।&lt;br&gt;&#xA;भवद्वाक्यैः सुरुचिरैरनुनीतोऽस्मि लक्ष्मण ॥ 7.52.19 ॥&lt;/p&gt;</description>
    </item>
  </channel>
</rss>
