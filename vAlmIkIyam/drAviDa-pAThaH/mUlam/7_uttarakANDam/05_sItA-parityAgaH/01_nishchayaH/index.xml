<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ निश्चयः on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/05_sItA-parityAgaH/01_nishchayaH/</link>
    <description>Recent content in &#43;०१ निश्चयः on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/05_sItA-parityAgaH/01_nishchayaH/index.xml" rel="self" type="application/rss+xml" />
    <item>
      <title>०४२ सीता-दौर्हृदम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/05_sItA-parityAgaH/01_nishchayaH/042_sItA-daurhRdam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/05_sItA-parityAgaH/01_nishchayaH/042_sItA-daurhRdam/</guid>
      <description>&lt;p&gt;स विसृज्य ततो रामः पुष्पकं हेमभूषितम्।&lt;br&gt;&#xA;प्रविवेश महाबाहुरशोकवनिकां तदा ॥ 7.42.1 ॥&lt;br&gt;&#xA;चन्दनागुरुचूतैश्च तुङ्गकालेयकैरपि।&lt;br&gt;&#xA;देवदारुवनैश्चापि समन्तादुपशोभिताम् ॥ 7.42.2 ॥&lt;br&gt;&#xA;चम्पकाशोकपुन्नागमधूकपनसासनैः।&lt;br&gt;&#xA;शोभितां पारिजातैश्च विधूमज्वलनप्रभैः ॥ 7.42.3 ॥&lt;br&gt;&#xA;लोध्रनीपार्जुनैर्नागैः सप्तपर्णातिमुक्तकैः।&lt;br&gt;&#xA;मन्दारकदलीगुल्मलताजालसमावृताम् ॥ 7.42.4 ॥&lt;br&gt;&#xA;प्रियङ्गुभिः कदम्बैश्च तथा च वकुलैरपि।&lt;br&gt;&#xA;जम्बूभिर्दाडिमैश्चैव कोविदारैश्च शोभिताम् ॥ 7.42.5 ॥&lt;br&gt;&#xA;सर्वदा कुसुमै रम्यैः फलवद्भिर्मनोरमैः।&lt;br&gt;&#xA;दिव्यगन्धरसोपेतैस्तरुणाङ्कुरपल्लवैः ॥ 7.42.6 ॥&lt;br&gt;&#xA;तथैव तरुभिर्दिव्यैः शिल्पिभिः परिकल्पितैः।&lt;br&gt;&#xA;चारुपल्लवपुष्पाढ्यैर्मत्तभ्रमरसङ्कुलैः ॥ 7.42.7 ॥&lt;br&gt;&#xA;कोकिलैर्भृङ्गराजैश्च नानावर्णैश्च पक्षिभिः।&lt;br&gt;&#xA;शोभितां शतशश्चित्रां चूतवृक्षावतंसकैः ॥ 7.42.8 ॥&lt;br&gt;&#xA;शातकुम्भनिभाः केचित्केचिदग्निशिखोपमाः।&lt;br&gt;&#xA;नीलाञ्जननिभाश्चान्ये भान्ति तत्रत्यपादपाः ॥ 7.42.9 ॥&lt;br&gt;&#xA;सुरभीणि च पुष्पाणि माल्यानि विविधानि च।&lt;br&gt;&#xA;दीर्घिका विविधाकाराः पूर्णाः परमवारिणा ॥ 7.42.10 ॥&lt;br&gt;&#xA;माणिक्यकृतसोपानाः स्फाटिकान्तरकुट्टिमाः।&lt;br&gt;&#xA;फुल्लपद्मोत्पलवनाश्चक्रवाकोपशोभिताः ॥ 7.42.11 ॥&lt;br&gt;&#xA;दात्यूहशुकसङ्घुष्टा हंससारसनादिताः।&lt;br&gt;&#xA;तरुभिः पुष्पवद्भिश्च तीरजैरुपशोभिताः ॥ 7.42.12 ॥&lt;br&gt;&#xA;प्राकारैर्विविधाकारैः शोभिताश्च शिलातलैः।&lt;br&gt;&#xA;तत्रैव च वनोद्देशे वैडूर्यमणिसन्निभैः ॥ 7.42.13 ॥&lt;br&gt;&#xA;शाद्वलैः परमोपेतां पुष्पितद्रुमकाननाम्।&lt;br&gt;&#xA;तत्र सङ्घर्षजातानां वृक्षाणां पुष्पशालिनाम् ॥ 7.42.14 ॥&lt;br&gt;&#xA;नन्दनं हि यथेन्द्रस्य ब्राह्मं चैत्ररथं यथा।&lt;br&gt;&#xA;तथाभूतं हि रामस्य काननं सन्निवेशनम् ॥ 7.42.15 ॥&lt;br&gt;&#xA;बह्वासनगृहोपेतां लतागृहसमावृताम्।&lt;br&gt;&#xA;अशोकवनिकां स्फीतां प्रविश्य रघुनन्दनः ॥ 7.42.16 ॥&lt;br&gt;&#xA;आसने च शुभाकारे पुष्पप्रकरभूषिते।&lt;br&gt;&#xA;कुशास्तरणसंस्तीर्णे रामः सन्निषसाद ह ॥ 7.42.17 ॥&lt;br&gt;&#xA;सीतामादायं हस्तेन मधुमैरेयकं शुचि।&lt;br&gt;&#xA;पाययामास काकुत्स्थः शचीमिव पुरन्दरः ॥ 7.42.18 ॥&lt;br&gt;&#xA;मांसानि च समृष्टानि फलानि विविधानि च।&lt;br&gt;&#xA;रामस्याभ्यवहारार्थं किङ्करास्तूर्णमाहरन् ॥ 7.42.19 ॥&lt;br&gt;&#xA;उपानृत्यंश्च राजानं नृत्यगीतविशारदाः।&lt;br&gt;&#xA;बालाश्च रूपवत्यश्च स्त्रियः पानवशानुगाः ॥ 7.42.20 ॥&lt;br&gt;&#xA;मनोभिरामा रामास्ता रामो रमयतां वरः।&lt;br&gt;&#xA;रमयामास धर्मात्मा नित्यं परमभूषितः ॥ 7.42.21 ॥&lt;br&gt;&#xA;स तया सीतया सार्धमासीनो विरराज ह।&lt;br&gt;&#xA;अरुन्धत्या सहासीनो वसिष्ठ इव तेजसा ॥ 7.42.22 ॥&lt;br&gt;&#xA;एवं रामो मुदा युक्तः सीतां सुरसुतोपमाम्।&lt;br&gt;&#xA;रमयामास वैदेहीमहन्यहनि देववत् ॥ 7.42.23 ॥&lt;br&gt;&#xA;तथा तयोर्विहरतोः सीताराघवयोश्चिरम्।&lt;br&gt;&#xA;अत्यक्रामच्छुभः कालः शैशिरो भोगदः सदा ॥ 7.42.24 ॥&lt;br&gt;&#xA;दशवर्षसहस्राणि गतानि सुमहात्मनोः।&lt;br&gt;&#xA;प्राप्तयोर्विविधान्भोगानतीतः शिशिरागमः ॥ 7.42.25 ॥&lt;br&gt;&#xA;पूर्वाह्णे धर्मकार्याणि कृत्वा धर्मेण धर्मवित्।&lt;br&gt;&#xA;शेषं दिवसभागार्धमन्तःपुरगतोऽभवत् ॥ 7.42.26 ॥&lt;br&gt;&#xA;सीतापि देवकार्याणि कृत्वा पौर्वाह्णिकानि वै।&lt;br&gt;&#xA;श्वश्रूणामकरोत्पूजां सर्वासामविशेषतः ॥ 7.42.27 ॥&lt;br&gt;&#xA;अभ्यगच्छत्ततो रामं विचित्राभरणाम्बरा।&lt;br&gt;&#xA;त्रिविष्टपे सहस्राक्षमुपविष्टं यथा शची ॥ 7.42.28 ॥&lt;br&gt;&#xA;दृष्ट्वा तु राघवः पत्नीं कल्याणेन समन्विताम्।&lt;br&gt;&#xA;प्रहर्षमतुलं लेभे साधु साध्विति चाब्रवीत् ॥ 7.42.29 ॥&lt;br&gt;&#xA;अब्रवीच्च वरारोहां सीतां सुरसुतोपमाम्।&lt;br&gt;&#xA;अपत्यलाभो वैदेहि त्वयि मे समुपस्थितः ॥ 7.42.30 ॥&lt;br&gt;&#xA;किमिच्छसि वरारोहे कामः किं क्रियतां तव ॥ 7.42.31 ॥&lt;br&gt;&#xA;स्मितं कृत्वा तु वैदेही रामं वाक्यमथाब्रवीत्।&lt;br&gt;&#xA;तपोवनानि पुण्यानि द्रष्टुमिच्छामि राघव ॥ 7.42.32 ॥&lt;br&gt;&#xA;गङ्गातीरोपविष्टानामृषीणामुग्रतेजसाम्।&lt;br&gt;&#xA;फलमूलाशिनां देव पादमूलेषु वर्तितुम् ॥ 7.42.33 ॥&lt;br&gt;&#xA;एष मे परमः कामो यन्मूलफलभोजिनाम्।&lt;br&gt;&#xA;अप्येकरात्रं काकुत्स्थ निवसेयं तपोवने ॥ 7.42.34 ॥&lt;br&gt;&#xA;तथेति च प्रतिज्ञातं रामेणाक्लिष्टकर्मणा।&lt;br&gt;&#xA;विस्रब्धा भव वैदेहि श्वो गमिष्यस्यसंशयम् ॥ 7.42.35 ॥&lt;br&gt;&#xA;एवमुक्त्वा तु काकुत्स्थो मैथिलीं जनकात्मजाम्।&lt;br&gt;&#xA;मध्यकक्षान्तरं रामो निर्जगाम सुहृद्वृतः ॥ 7.42.36 ॥&lt;/p&gt;</description>
    </item>
    <item>
      <title>०४३ सीता-प्रतिग्रह-दूषणम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/05_sItA-parityAgaH/01_nishchayaH/043_sItA-pratigraha-dUShaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/05_sItA-parityAgaH/01_nishchayaH/043_sItA-pratigraha-dUShaNam/</guid>
      <description>&lt;p&gt;तत्रोपविष्टं राजानमुपासन्ते विचक्षणाः।&lt;br&gt;&#xA;कथानां बहुरूपाणां हास्यकाराः समन्ततः ॥ 7.43.1 ॥&lt;br&gt;&#xA;विजयो मधुमत्तश्च काश्यपो मङ्गलः कुटः।&lt;br&gt;&#xA;सुराजः कालियो भद्रो दन्तवक्रः सुमागधः ॥ 7.43.2 ॥&lt;br&gt;&#xA;एते कथा बहुविधाः परिहाससमन्विताः।&lt;br&gt;&#xA;कथयन्ति स्म संहृष्टा राघवस्य महात्मनः ॥ 7.43.3 ॥&lt;br&gt;&#xA;ततः कथायां कस्याञ्चिद्राघवः समभाषत।&lt;br&gt;&#xA;काः कथा नगरे भद्र वर्तन्ते विषयेषु च ॥ 7.43.4 ॥&lt;br&gt;&#xA;मामाश्रितानि कान्याहुः पौरजानपदा जनाः।&lt;br&gt;&#xA;किं च सीतां समाश्रित्य भरतं किं च लक्ष्मणम् ॥ 7.43.5 ॥&lt;br&gt;&#xA;किं नु शत्रुघ्नमुद्दिश्य कैकयीं किं नु मातरम्।&lt;br&gt;&#xA;वक्तव्यतां च राजानो वरे राज्ये व्रजन्ति च ॥ 7.43.6 ॥&lt;br&gt;&#xA;एवमुक्ते तु रामेण भद्रः प्राञ्जलिरब्रवीत्।&lt;br&gt;&#xA;स्थिताः कथा शुभाः राजन्वर्तन्ते पुरवासिनाम् ॥ 7.43.7 ॥&lt;br&gt;&#xA;अमुं तु विजयं सौम्य दशग्रीववधार्जितम्।&lt;br&gt;&#xA;भूयिष्ठं स्वपुरे पौरैः कथ्यन्ते पुरुषर्षभ ॥ 7.43.8 ॥&lt;br&gt;&#xA;एवमुक्तस्तु भद्रेण राघवो वाक्यमब्रवीत्।&lt;br&gt;&#xA;कथयस्व यथातत्त्वं सर्वं निरवशेषतः ॥ 7.43.9 ॥&lt;br&gt;&#xA;शुभाशुभानि वाक्यानि यान्याहुः पुरवासिनः।&lt;br&gt;&#xA;श्रुत्वेदानीं शुभं कुर्यां नकुर्यामशुभानि च ॥ 7.43.10 ॥&lt;br&gt;&#xA;कथयस्व च विस्रब्धो निर्भयं विगतज्वरः।&lt;br&gt;&#xA;कथयन्ति यथा पौराः पापा जनपदेषु च ॥ 7.43.11 ॥&lt;br&gt;&#xA;राघवेणैवमुक्तस्तु भद्रः सुरुचिरं वचः।&lt;br&gt;&#xA;प्रत्युवाच महाबाहुं प्राञ्जलिः सुसमाहितः ॥ 7.43.12 ॥&lt;br&gt;&#xA;शृणु राजन्यथा पौराः कथयन्ति शुभाशुभम्।&lt;br&gt;&#xA;चत्वरापणरथ्यासु वनेषूपवनेषु च ॥ 7.43.13 ॥&lt;br&gt;&#xA;दुष्करं कृतवान्रामः समुद्रे सेतुबन्धनम्।&lt;br&gt;&#xA;अश्रुतं पूर्वकैः कैश्चिद्देवैरपि सदानवैः ॥ 7.43.14 ॥&lt;br&gt;&#xA;रावणश्च दुराधर्षो हतः सबलवाहनः।&lt;br&gt;&#xA;वानराश्च वशं नीता ऋक्षाश्च सह राक्षसैः ॥ 7.43.15 ॥&lt;br&gt;&#xA;हत्वा च रावणं सङ्ख्ये सीतामाहृत्य राघवः।&lt;br&gt;&#xA;अमर्षं पृष्ठतः कृत्वा स्ववेश्म पुनरानयत् ॥ 7.43.16 ॥&lt;br&gt;&#xA;कीदृशं हृदये तस्य सीतासम्भोगजं सुखम्।&lt;br&gt;&#xA;अङ्कमारोप्य तु पुरा रावणेन बलाद्धृताम् ॥ 7.43.17 ॥&lt;br&gt;&#xA;लङ्कामपि पुरा नीतामशोकवनिकां गताम्।&lt;br&gt;&#xA;रक्षसां वशमापन्नां कथं रामो न कुत्सते ॥ 7.43.18 ॥&lt;br&gt;&#xA;अस्माकमपि दारेषु सहनीयं भविष्यति।&lt;br&gt;&#xA;यथा हि कुरुते राजा प्रजा तमनुवर्तते ॥ 7.43.19 ॥&lt;br&gt;&#xA;एवं बहुविधा वाचो वदन्ति पुरवासिनः।&lt;br&gt;&#xA;नगरेषु च सर्वेषु राजञ्जनपदेषु च ॥ 7.43.20 ॥&lt;br&gt;&#xA;तस्यैवं भाषितं श्रुत्वा राघवः परमार्तवत्।&lt;br&gt;&#xA;उवाच सुहृदः सर्वान्कथमेतद्ब्रवीथ माम् ॥ 7.43.21 ॥&lt;br&gt;&#xA;सर्वे तु शिरसा भूमावभिवाद्य प्रणम्य च।&lt;br&gt;&#xA;प्रत्यूचू राघवं दीनमेवमेतन्न संशयः ॥ 7.43.22 ॥&lt;br&gt;&#xA;श्रुत्वा तु वाक्यं काकुत्स्थः सर्वेषां समुदीरितम्।&lt;br&gt;&#xA;विसर्जयामास तदा वयस्याञ्छत्रुसूदनः ॥ 7.43.23 ॥&lt;/p&gt;</description>
    </item>
    <item>
      <title>०४४ भ्रातृ-प्राप्तिः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/05_sItA-parityAgaH/01_nishchayaH/044_bhrAtR-prAptiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/05_sItA-parityAgaH/01_nishchayaH/044_bhrAtR-prAptiH/</guid>
      <description>&lt;p&gt;विसृज्य तु सुहृद्वर्गं बुद्ध्या निश्चित्य राघवः।&lt;br&gt;&#xA;समीपे द्वाःस्थमासीनमिदं वचनमब्रवीत् ॥ 7.44.1 ॥&lt;br&gt;&#xA;शीघ्रमानय सौमित्रिं लक्ष्मणं शुभलक्षणम्।&lt;br&gt;&#xA;भरतं च महाभागं शत्रुघ्नमपराजितम् ॥ 7.44.2 ॥&lt;br&gt;&#xA;रामस्य वचनं श्रुत्वा द्वाःस्थो मूर्ध्नि कृताञ्जलिः।&lt;br&gt;&#xA;लक्ष्मणस्य गृहं गत्वा प्रविवेशानिवारितः ॥ 7.44.3 ॥&lt;br&gt;&#xA;उवाच सुमहात्मानं वर्धयित्वा कृताञ्जलिः।&lt;br&gt;&#xA;द्रष्टुमिच्छति राजा त्वां गम्यतां तत्र मा चिरम् ॥ 7.44.4 ॥&lt;br&gt;&#xA;बाढमित्येव सौमित्रिः श्रुत्वा राघवशासनम्।&lt;br&gt;&#xA;प्राद्रवद्रथमारुह्य राघवस्य निवेशनम् ॥ 7.44.5 ॥&lt;br&gt;&#xA;प्रयान्तं लक्ष्मणं दृष्ट्वा द्वाःस्थो भरतमन्तिकात्।&lt;br&gt;&#xA;उवाच भरतं तत्र वर्धयित्वा कृताञ्जलिः ॥ 7.44.6 ॥&lt;br&gt;&#xA;विनयावनतो भूत्वा राजा त्वां द्रष्टुमिच्छति।&lt;br&gt;&#xA;भरतस्तु वचःश्रुत्वा द्वाःस्थाद्रामसमीरितम् ॥ 7.44.7 ॥&lt;br&gt;&#xA;उत्पपातासनात्तूर्णं पद्भ्यामेव ययौ बली।&lt;br&gt;&#xA;दृष्ट्वा प्रयान्तं भरतं त्वरमाणः कृताञ्जलिः ॥ 7.44.8 ॥&lt;br&gt;&#xA;शत्रुघ्नभवनं गत्वा ततो वाक्यमुवाच ह।&lt;br&gt;&#xA;एह्यागच्छ रघुश्रेष्ठ राजा त्वां द्रष्टुमिच्छति ॥ 7.44.9 ॥&lt;br&gt;&#xA;गतो हि लक्ष्मणः पूर्वं भरतश्च महायशाः।&lt;br&gt;&#xA;श्रुत्वा तु वचनं तस्य शत्रुघ्नः परमासनात् ॥ 7.44.10 ॥&lt;br&gt;&#xA;द्वाःस्थस्त्वागम्य रामाय सर्वानेव कृताञ्जलिः।&lt;br&gt;&#xA;निवेदयामास तदा भ्रातॄन्स्वान्समुपस्थितान् ॥ 7.44.11 ॥&lt;br&gt;&#xA;कुमारानागताञ्छ्रुत्वा चिन्ताव्याकुलितेन्द्रियः।&lt;br&gt;&#xA;अवाङ्मुखो दीनमना द्वाःस्थं वचनमब्रवीत् ॥ 7.44.12 ॥&lt;br&gt;&#xA;प्रवेशय कुमारांस्त्वं मत्समीपं त्वरान्वितः।&lt;br&gt;&#xA;एतेषु जीवितं मह्यमेते प्राणाः प्रिया मम ॥ 7.44.13 ॥&lt;br&gt;&#xA;आज्ञप्तास्तु नरेन्द्रेण कुमाराः शक्रतेजसः।&lt;br&gt;&#xA;प्रह्वाः प्राञ्जलयो भूत्वा विविशुस्ते समाहिताः ॥ 7.44.14 ॥&lt;br&gt;&#xA;ते तु दृष्ट्वा मुखं तस्य सग्रहं शशिनं यथा।&lt;br&gt;&#xA;सन्ध्यागतमिवादित्यं प्रभया परिवर्जितम् ॥ 7.44.15 ॥&lt;br&gt;&#xA;बाष्पपूर्णे च नयने दृष्ट्वा रामस्य धीमतः।&lt;br&gt;&#xA;हतशोभं यथा पद्मं मुखं वीक्ष्य च तस्य ते ॥ 7.44.16 ॥&lt;br&gt;&#xA;ततोऽभिवाद्य त्वरिताः पादौ रामस्य मूर्धभिः।&lt;br&gt;&#xA;तस्थुः समाहिताः सर्वे रामस्त्वश्रूण्यवर्तयत् ॥ 7.44.17 ॥&lt;br&gt;&#xA;तान्परिष्वज्य बाहुभ्यामुत्थाप्य च महाबलः।&lt;br&gt;&#xA;आसनेष्वासतेत्युक्त्वा ततो वाक्यं जगाद ह ॥ 7.44.18 ॥&lt;br&gt;&#xA;भवन्तो मम सर्वस्वं भवन्तो जीवितं मम।&lt;br&gt;&#xA;भवद्भिश्च कृतं राज्यं पालयामि नरेश्वराः ॥ 7.44.19 ॥&lt;br&gt;&#xA;भवन्तः कृतशास्त्रार्था बुद्ध्या च परिनिष्ठिताः।&lt;br&gt;&#xA;सम्भूय च मदर्थोऽयमन्वेष्टव्यो नरेश्वराः ॥ 7.44.20 ॥&lt;br&gt;&#xA;तथा वदति काकुत्स्थे अवधानपरायणाः।&lt;br&gt;&#xA;उद्विग्नमनसः सर्वे किं नु राजाभिधास्यति ॥ 7.44.21 ॥&lt;/p&gt;</description>
    </item>
    <item>
      <title>०४५ सीता-विसर्जनादेशः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/05_sItA-parityAgaH/01_nishchayaH/045_sItA-visarjanAdeshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/05_sItA-parityAgaH/01_nishchayaH/045_sItA-visarjanAdeshaH/</guid>
      <description>&lt;p&gt;तेषां समुपविष्टानां सर्वेषां दीनचेतसाम्।&lt;br&gt;&#xA;उवाच वाक्यं काकुत्स्थो मुखेन परिशुष्यता ॥ 7.45.1 ॥&lt;br&gt;&#xA;सर्वे शृणुत भद्रं वो मा कुरुध्वं मनोऽन्यथा।&lt;br&gt;&#xA;पौराणां मम सीतायां यादृशी वर्तते कथा ॥ 7.45.2 ॥&lt;br&gt;&#xA;पौरापवादः सुमहांस्तथा जनपदस्य च।&lt;br&gt;&#xA;वर्तते मयि बीभत्सा सा मे मर्माणि कृन्तति ॥ 7.45.3 ॥&lt;br&gt;&#xA;अहं किल कुले जात इक्ष्वाकूणां महात्मनाम्।&lt;br&gt;&#xA;सीताऽपि सत्कुले जाता जनकानां महात्मनाम् ॥ 7.45.4 ॥&lt;br&gt;&#xA;जानासि त्वं यथा सौम्य दण्डके विजने वने।&lt;br&gt;&#xA;रावणेन हृता सीता स च विध्वंसितो मया ॥ 7.45.5 ॥&lt;br&gt;&#xA;तत्र मे बुद्धिरुत्पन्ना जनकस्य सुतां प्रति।&lt;br&gt;&#xA;अत्रोषितामिमां सीतामानयेयं कथं पुरीम् ॥ 7.45.6 ॥&lt;br&gt;&#xA;प्रत्यक्षं तव सौमित्रे देवानां हव्यवाहनः।&lt;br&gt;&#xA;अपापां मैथिलीमाह वायुश्चाकाशगोचरः ॥ 7.45.7 ॥&lt;br&gt;&#xA;चन्द्रादित्यौ च शंसेते सुराणां सन्निधौ पुरा।&lt;br&gt;&#xA;ऋषीणां चैव सर्वेषामपापां जनकात्मजाम् ॥ 7.45.8 ॥&lt;br&gt;&#xA;एवं शुद्धसमाचारा देवगन्धर्वसन्निधौ।&lt;br&gt;&#xA;लङ्काद्वीपे महेन्द्रेण मम हस्ते निवेशिता ॥ 7.45.9 ॥&lt;br&gt;&#xA;अन्तरात्मा च मे वेत्ति सीतां शुद्धां यशस्विनीम्।&lt;br&gt;&#xA;ततो गृहीत्वा वैदेहीमयोध्यामहमागतः ॥ 7.45.10 ॥&lt;br&gt;&#xA;अयं तु मे महान्वादः शोकश्च हृदि वर्तते।&lt;br&gt;&#xA;पौरापवादः सुमहांस्तथा जनपदस्य च ॥ 7.45.11 ॥&lt;br&gt;&#xA;अकीर्तिर्यस्य गीयेत लोके भूतस्य कस्यचित्।&lt;br&gt;&#xA;पतत्येवाधमाल्ँलोकान्यावच्छब्दः प्रकीर्त्यते ॥ 7.45.12 ॥&lt;br&gt;&#xA;अकीर्तिर्निन्द्यते देवैः कीर्तिर्लोकेषु पूज्यते।&lt;br&gt;&#xA;कीर्त्यर्थं तु समारम्भः सर्वेषां सुमहात्मनाम् ॥ 7.45.13 ॥&lt;br&gt;&#xA;अप्यहं जीवितं जह्यां युष्मान्वा पुरुषर्षभाः।&lt;br&gt;&#xA;अपवादभयाद्भीतः किं पुनर्जनकात्मजाम् ॥ 7.45.14 ॥&lt;br&gt;&#xA;तस्माद्भवन्तः पश्यन्तु पतितं शोकसागरे।&lt;br&gt;&#xA;नहि पश्याम्यहं भूतं किञ्चिद्दुःखमतोऽधिकम् ॥ 7.45.15 ॥&lt;br&gt;&#xA;श्वस्त्वं प्रभाते सौमित्रे सुमन्त्राधिष्ठितं रथम्।&lt;br&gt;&#xA;आरुह्य सीतामारोप्य विषयान्ते समुत्सृज ॥ 7.45.16 ॥&lt;br&gt;&#xA;गङ्गायास्तु परे पारे वाल्मीकेस्तु महात्मनः।&lt;br&gt;&#xA;आश्रमो दिव्यसङ्काशस्तमसातीरमाश्रितः ॥ 7.45.17 ॥&lt;br&gt;&#xA;तत्रैनां विजने देशे विसृज्य रघुनन्दन।&lt;br&gt;&#xA;शीघ्रमागच्छ भद्रं ते कुरुष्व वचनं मम ॥ 7.45.18 ॥&lt;br&gt;&#xA;न चास्मिन् प्रतिवक्तव्यः सीतां प्रति कथञ्चन।&lt;br&gt;&#xA;तस्मात्त्वं गच्छ सौमित्रे नात्र कार्या विचारणा ॥ 7.45.19 ॥&lt;br&gt;&#xA;अप्रीतिर्हि परा मह्यं त्वयेतत्प्रतिवारिते।&lt;br&gt;&#xA;शापिता हि मया यूयं भुजाभ्यां जीवितेन च ॥ 7.45.20 ॥&lt;br&gt;&#xA;ये मां वाक्यान्तरे ब्रूयुरनुनेतुं कथञ्चन।&lt;br&gt;&#xA;अहिता नाम ते नित्यं मदभीष्टविघातनात् ॥ 7.45.21 ॥&lt;br&gt;&#xA;मानयन्तु भवन्तो मां यदि मच्छासने स्थिताः।&lt;br&gt;&#xA;इतोऽद्य नीयतां सीता कुरुष्व वचनं मम ॥ 7.45.22 ॥&lt;br&gt;&#xA;पूर्वमुक्तोऽहमनया गङ्गातीरेऽहमाश्रमान्।&lt;br&gt;&#xA;पश्येयमिति तस्याश्च कामः संवर्त्यतामयम् ॥ 7.45.23 ॥&lt;br&gt;&#xA;एवमुक्त्वा तु काकुत्स्थो बाष्पेण पिहिताननः।&lt;br&gt;&#xA;प्रविवेश स धर्मात्मा भ्रातृभिः परिवारितः ॥ 7.45.24 ॥&lt;br&gt;&#xA;शोकसंलग्नहृदयो निशश्वास यथा द्विपः ॥ 7.45.25 ॥&lt;/p&gt;</description>
    </item>
  </channel>
</rss>
