<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;११ भरत-लक्ष्मण-प्रजा-राज्यानि on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/11_bharata-laxmaNa-prajA-rAjyAni/</link>
    <description>Recent content in &#43;११ भरत-लक्ष्मण-प्रजा-राज्यानि on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/11_bharata-laxmaNa-prajA-rAjyAni/index.xml" rel="self" type="application/rss+xml" />
    <item>
      <title>१०० गन्धर्व-राज्य-ग्रहण-चोदनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/11_bharata-laxmaNa-prajA-rAjyAni/100_gandharva-rAjya-grahaNa-chodanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/11_bharata-laxmaNa-prajA-rAjyAni/100_gandharva-rAjya-grahaNa-chodanam/</guid>
      <description>&lt;p&gt;स्वगुरुं प्रेषयामास राघवाय महात्मने।&lt;br&gt;&#xA;गार्ग्यमङ्गिरसः पुत्रं ब्रह्मर्षिममितप्रभम् ॥ 7.100.1 ॥&lt;br&gt;&#xA;दश चाश्वसहस्राणि प्रीतिदानमनुत्तमम् ॥ 7.100.2 ॥&lt;br&gt;&#xA;कम्बलानि च रत्नानि चित्रवस्त्रमथोत्तमम्।&lt;br&gt;&#xA;रामाय प्रददौ राजा शुभान्याभरणानि च ॥ 7.100.3 ॥&lt;br&gt;&#xA;श्रुत्वा तु राघवो धीमान्महर्षिं गार्ग्यमागतम्।&lt;br&gt;&#xA;मातुलस्याश्वपतिनः प्रहितं तन्महाधनम् ॥ 7.100.4 ॥&lt;br&gt;&#xA;प्रत्युद्गम्य च काकुत्स्थः क्रोशमात्रं सहानुजः।&lt;br&gt;&#xA;गार्ग्यं सम्पूजयामास यथा शक्रो बृहस्पतिम् ॥ 7.100.5 ॥&lt;br&gt;&#xA;पृष्ट्वा प्रतिपदं सर्वं कुशलं मातुलस्य च।&lt;br&gt;&#xA;उपविष्टं महाभागं रामः प्रष्टुं प्रचक्रमे ॥ 7.100.6 ॥&lt;br&gt;&#xA;किमाह मातुलो वाक्यं यदर्थं भगवानिह।&lt;br&gt;&#xA;प्राप्तो वाक्यविदां श्रेष्ठः साक्षादिव बृहस्पतिः ॥ 7.100.7 ॥&lt;br&gt;&#xA;रामस्य भाषितं श्रुत्वा महर्षिः कार्यविस्तरम्।&lt;br&gt;&#xA;वक्तुमद्भुतसङ्काशं राघवायोपचक्रमे ॥ 7.100.8 ॥&lt;br&gt;&#xA;मातुलस्ते महाबाहो वाक्यमाह नरर्षभः।&lt;br&gt;&#xA;युधाजित्प्रीतिसंयुक्तं श्रूयतां यदि रोचते ॥ 7.100.9 ॥&lt;br&gt;&#xA;अयं गन्धर्वविषयः फलमूलोपशोभितः।&lt;br&gt;&#xA;सिन्धोरुभयतः पार्श्वे देशः परमशोभनः ॥ 7.100.10 ॥&lt;br&gt;&#xA;तं च रक्षन्ति गन्धर्वाः सायुधा युद्धकोविदाः।&lt;br&gt;&#xA;शैलूषस्य सुता वीर त्रिकोट्यो वै महाबलाः ॥ 7.100.11 ॥&lt;br&gt;&#xA;तान्विनिर्जित्य काकुत्स्थ गन्धर्वनगरं शुभम्।&lt;br&gt;&#xA;निवेशय महाबोहो स्वे पुरे सुसमाहिते ॥ 7.100.12 ॥&lt;br&gt;&#xA;अन्यस्य न गतिस्तत्र देशः परमशोभनः।&lt;br&gt;&#xA;रोचतां ते महाबाहो नाहं त्वामहितं वदे ॥ 7.100.13 ॥&lt;br&gt;&#xA;तच्छ्रुत्वा राघवः प्रीतो महर्षेर्मातुलस्य च।&lt;br&gt;&#xA;उवाच बाढमित्येव भरतं चान्ववैक्षत ॥ 7.100.14 ॥&lt;br&gt;&#xA;सोऽब्रवीद्राघवः प्रीतः साञ्जलिप्रग्रहो द्विजम्।&lt;br&gt;&#xA;इमौ कुमारौ तं देशं ब्रह्मर्षे विचरिष्यतः ॥ 7.100.15 ॥&lt;br&gt;&#xA;भरतस्यात्मजौ वीरौ तक्षः पुष्कल एव च।&lt;br&gt;&#xA;मातुलेन सुगुप्तौ तु धर्मेण सुसमाहितौ ॥ 7.100.16 ॥&lt;br&gt;&#xA;भरतं चाग्रतः कृत्वा कुमारौ सबलानुगौ।&lt;br&gt;&#xA;निहत्य गन्धर्वसुतान्द्वे पुरे विभजिष्यतः ॥ 7.100.17 ॥&lt;br&gt;&#xA;निवेश्य ते पुरवरे आत्मजौ सन्निवेश्य च।&lt;br&gt;&#xA;आगमिष्यति मे भूयः सकाशमतिधार्मिकः ॥ 7.100.18 ॥&lt;br&gt;&#xA;ब्रह्मर्षिमेवमुक्त्वा तु भरतं सबलानुगम्।&lt;br&gt;&#xA;आज्ञापयामास तदा कुमारौ चाभ्यषेचयत् ॥ 7.100.19 ॥&lt;br&gt;&#xA;नक्षत्रेण च सौम्येन पुरस्कृत्याङ्गिरस्सुतम्।&lt;br&gt;&#xA;भरतः सह सैन्येन कुमाराभ्यां विनिर्ययौ ॥ 7.100.20 ॥&lt;br&gt;&#xA;सा सेना शक्रयुक्तेव नगरान्निर्ययावथ।&lt;br&gt;&#xA;राघवानुगता दूरं दुराधर्षा सुरैरपि ॥ 7.100.21 ॥&lt;br&gt;&#xA;मांसादानि च सत्त्वानि रक्षांसि सुमहान्ति च।&lt;br&gt;&#xA;अनुजग्मुर्हि भरतं रुधिरस्य पिपासया ॥ 7.100.22 ॥&lt;br&gt;&#xA;भूतग्रामाश्च बहवो मांसभक्षाः सुदारुणाः।&lt;br&gt;&#xA;गन्धर्वपुत्रमांसानि भोक्तुकामाः सहस्रशः ॥ 7.100.23 ॥&lt;br&gt;&#xA;सिंहव्याघ्रवराहाणां खेचराणां च पक्षिणाम्।&lt;br&gt;&#xA;बहूनि वै सहस्राणि सेनाया ययुरग्रतः ॥ 7.100.24 ॥&lt;br&gt;&#xA;अध्यर्धमासमुषिता पथि सेना निरामया।&lt;br&gt;&#xA;हृष्टपुष्टजनाकीर्णा केकयं समुपागमत् ॥ 7.100.25 ॥&lt;/p&gt;</description>
    </item>
    <item>
      <title>१०१ तक्ष-शिला--पुष्कल-ग्रहणम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/11_bharata-laxmaNa-prajA-rAjyAni/101_taxa-shilA--puShkala-grahaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/11_bharata-laxmaNa-prajA-rAjyAni/101_taxa-shilA--puShkala-grahaNam/</guid>
      <description>&lt;p&gt;श्रुत्वा सेनापतिं प्राप्तं भरतं केकयाधिपः।&lt;br&gt;&#xA;युधाजिद्गार्ग्यसहितं परां प्रीतिमुपागमत् ॥ 7.101.1 ॥&lt;br&gt;&#xA;स निर्ययौ जनौघेन महता केकयाधिपः।&lt;br&gt;&#xA;त्वरमाणोऽभिचक्राम गन्धर्वान्कामरूपिणः ॥ 7.101.2 ॥&lt;br&gt;&#xA;भरतश्च युधाजिच्च समेतौ लघुविक्रमैः।&lt;br&gt;&#xA;गन्धर्वनगरं प्राप्तौ सबलौ सपदानुगौ ॥ 7.101.3 ॥&lt;br&gt;&#xA;श्रुत्वा तु भरतं प्राप्तं गन्धर्वास्ते समागताः।&lt;br&gt;&#xA;योद्धुकामा महावीर्या व्यनदन् वै समन्ततः ॥ 7.101.4 ॥&lt;br&gt;&#xA;ततः समभवद्युद्धं तुमुलं रोमहर्षणम्।&lt;br&gt;&#xA;सप्तरात्रं महाभीमं न चान्यतरयोर्जयः ॥ 7.101.5 ॥&lt;br&gt;&#xA;खड्गशक्तिधनुर्ग्राहा नद्यः शोणितसंस्रवाः।&lt;br&gt;&#xA;नृकलेवरवाहिन्यः प्रवृत्ताः सर्वतोदिशम् ॥ 7.101.6 ॥&lt;br&gt;&#xA;ततो रामानुजः क्रुद्धः कालस्यास्त्रं सुदारुणम्।&lt;br&gt;&#xA;संवर्तं नाम भरतो गन्धर्वेष्वभ्यचोदयत् ॥ 7.101.7 ॥&lt;br&gt;&#xA;ते बद्धाः कालपाशेन संवर्तेन विदारिताः।&lt;br&gt;&#xA;क्षणेनाभिहतास्तेन तिस्रः कोट्यो महात्मनाम् ॥ 7.101.8 ॥&lt;br&gt;&#xA;तं घातं घोरसङ्काशं न स्मरन्ति दिवौकसः।&lt;br&gt;&#xA;निमेषान्तरमात्रेण तादृशानां महात्मनाम् ॥ 7.101.9 ॥&lt;br&gt;&#xA;हतेषु तेषु सर्वेषु भरतः केकयीसुतः।&lt;br&gt;&#xA;निवेशयामास तदा समृद्धे द्वे पुरोत्तमे ॥ 7.101.10 ॥&lt;br&gt;&#xA;तक्षं तक्षशिलायां तु पुष्कलं पुष्कलावते।&lt;br&gt;&#xA;गन्धर्वदेशे रुचिरे गान्धारविषये च सः ॥ 7.101.11 ॥&lt;br&gt;&#xA;धनरत्नौघसङ्कीर्णे काननैरुपशोभिते।&lt;br&gt;&#xA;अन्योन्यसङ्घर्षकृते स्पर्धया गुणविस्तरैः ॥ 7.101.12 ॥&lt;br&gt;&#xA;उभे सुरुचिरप्रख्ये व्यवहारैरकिल्बिषैः।&lt;br&gt;&#xA;उद्यानयानसम्पूर्णे सुविभक्तान्तरापणे ॥ 7.101.13 ॥&lt;br&gt;&#xA;उभे पुरवरे रम्ये विस्तरैरुपशोभिते।&lt;br&gt;&#xA;गृहमुख्यैः सुरुचिरैर्विमानसमवर्णिभिः ॥ 7.101.14 ॥&lt;br&gt;&#xA;शोभिते शोभनीयैश्च देवायतनविस्तरैः।&lt;br&gt;&#xA;तालैस्तमालैस्तिलकैर्वकुलैरुपशोभिते ॥ 7.101.15 ॥&lt;br&gt;&#xA;निवेश्य पञ्चभिर्वर्षैर्भरतो राघवानुजः।&lt;br&gt;&#xA;पुनरायान्महाबाहुरयोध्यां केकयीसुतः ॥ 7.101.16 ॥&lt;br&gt;&#xA;सोऽभिवाद्य महात्मानं साक्षाद्धर्ममिवापरम्।&lt;br&gt;&#xA;राघवं भरतः श्रीमान्ब्रह्माणमिव वासवः ॥ 7.101.17 ॥&lt;br&gt;&#xA;शशंस च यथावृत्तं गन्धर्ववधमुत्तमम्।&lt;br&gt;&#xA;निवेशनं च देशस्य श्रुत्वा प्रीतोऽस्य राघवः ॥ 7.101.18 ॥&lt;/p&gt;</description>
    </item>
    <item>
      <title>१०२ लक्ष्मण-पुत्र-राज्ये</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/11_bharata-laxmaNa-prajA-rAjyAni/102_laxmaNa-putra-rAjye/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/11_bharata-laxmaNa-prajA-rAjyAni/102_laxmaNa-putra-rAjye/</guid>
      <description>&lt;p&gt;तच्छ्रुत्वा हर्षमापेदे राघवो भ्रातृभिः सह।&lt;br&gt;&#xA;वाक्यं चाद्भुतसङ्काशं तदा प्रोवाच लक्ष्मणम् ॥ 7.102.1 ॥&lt;br&gt;&#xA;इमौ कुमारौ सौमित्रे तव धर्मविशारदौ।&lt;br&gt;&#xA;अङ्गदश्चन्द्रकेतुश्च राज्यार्थे दृढविक्रमौ ॥ 7.102.2 ॥&lt;br&gt;&#xA;इमौ राज्येऽभिषेक्ष्यामि देशः साधु विधीयताम्।&lt;br&gt;&#xA;रमणीयो ह्यसम्बाधो रमेतां यत्र धन्विनौ ॥ 7.102.3 ॥&lt;br&gt;&#xA;न राज्ञो यत्र पीडा स्यान्नाश्रमाणां विनाशनम्।&lt;br&gt;&#xA;स देशो दृश्यतां सौम्य नापराध्यामहे यथा ॥ 7.102.4 ॥&lt;br&gt;&#xA;तथोक्तवति रामे तु भरतः प्रत्युवाच ह।&lt;br&gt;&#xA;अयं कारुपथो देशो रमणीयो निरामयः ॥ 7.102.5 ॥&lt;br&gt;&#xA;निवेश्यतां तत्र पुरमङ्गदस्य महात्मनः।&lt;br&gt;&#xA;चन्द्रकेतोः सुरुचिरं चन्द्रकान्तं निरामयम् ॥ 7.102.6 ॥&lt;br&gt;&#xA;तद्वाक्यं भरतेनोक्तं प्रतिजग्राह राघवः।&lt;br&gt;&#xA;तं च कृत्वा वशे देशमङ्गदस्य न्यवेशयत् ॥ 7.102.7 ॥&lt;br&gt;&#xA;अङ्गदीया पुरी रम्याप्यङ्गदस्य निवेशिता।&lt;br&gt;&#xA;रमणीया सुगुप्ता च रामेणाक्लिष्टकर्मणा ॥ 7.102.8 ॥&lt;br&gt;&#xA;चन्द्रकेतोश्च मल्लस्य मल्लभूम्यां निवेशिता।&lt;br&gt;&#xA;चन्द्रकान्तेति विख्याता दिव्या स्वर्गपुरी यथा ॥ 7.102.9 ॥&lt;br&gt;&#xA;ततो रामः परां प्रीतिं लक्ष्मणो भरतस्तथा।&lt;br&gt;&#xA;ययुर्युद्धे दुराधर्षा अभिषेकं च चक्रिरे ॥ 7.102.10 ॥&lt;br&gt;&#xA;अभिषिच्य कुमारौ स प्रस्थापयति राघवः।&lt;br&gt;&#xA;अङ्गदं पश्चिमां भूमिं चन्द्रकेतुमुदङ्मुखम् ॥ 7.102.11 ॥&lt;br&gt;&#xA;अङ्गदं चापि सौमित्रिर्लक्ष्मणोऽनुजगाम ह।&lt;br&gt;&#xA;चन्द्रकेतोस्तु भरतः पार्ष्णिग्राहो बभूव ह ॥ 7.102.12 ॥&lt;br&gt;&#xA;लक्ष्मणस्त्वङ्गदीयायां संवत्सरमथोषितः।&lt;br&gt;&#xA;पुत्रे स्थिते दुराधर्षे अयोध्यां पुनरागमत् ॥ 7.102.13 ॥&lt;br&gt;&#xA;भरतोऽपि तथैवोष्य संवत्सरमतोऽधिकम्।&lt;br&gt;&#xA;अयोध्यां पुनरागम्य रामपादावुपास्त सः ॥ 7.102.14 ॥&lt;br&gt;&#xA;उभौ सौमित्रिभरतौ रामपादावनुव्रतौ।&lt;br&gt;&#xA;कालं गतमपि स्नेहान्न जज्ञातेऽतिधार्मिकौ ॥ 7.102.15 ॥&lt;br&gt;&#xA;एवं वर्षसहस्राणि दश तेषां ययुस्तदा।&lt;br&gt;&#xA;धर्मे प्रयतमानानां पौरकार्येषु नित्यदा ॥ 7.102.16 ॥&lt;br&gt;&#xA;विहृत्य कालं परिपूर्णमानसाः श्रिया वृता धर्मपुरे सुसंस्थिताः।&lt;br&gt;&#xA;त्रयः समिद्धा इव दीप्ततेजसो महाध्वरे साधु हुतास्त्रयोऽग्नयः ॥ 7.102.17 ॥&lt;/p&gt;</description>
    </item>
  </channel>
</rss>
