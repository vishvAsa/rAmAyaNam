<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ राम-दर्शनम् on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/07_lavaNAsura-vadhaH/04_rAma-darshanam/</link>
    <description>Recent content in &#43;०४ राम-दर्शनम् on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/07_lavaNAsura-vadhaH/04_rAma-darshanam/index.xml" rel="self" type="application/rss+xml" />
    <item>
      <title>०७० अयोध्याम् प्रति प्रस्थानम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/07_lavaNAsura-vadhaH/04_rAma-darshanam/070_ayodhyAm_prati_prasthAnam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/07_lavaNAsura-vadhaH/04_rAma-darshanam/070_ayodhyAm_prati_prasthAnam/</guid>
      <description>&lt;p&gt;हते तु लवणे देवाः सेन्द्राः साग्निपुरोगमाः।&lt;br&gt;&#xA;ऊचुः सुमधुरां वाणीं शत्रुघ्नं शत्रुतापनम् ॥ 7.70.1 ॥&lt;br&gt;&#xA;दिष्ट्या ते विजयो वत्स दिष्ट्या लवणराक्षसः।&lt;br&gt;&#xA;हतः पुरुषशार्दूल वरं वरय सुव्रत ॥ 7.70.2 ॥&lt;br&gt;&#xA;वरदास्तु महाबाहो सर्व एव समागताः।&lt;br&gt;&#xA;विजयाकाङ्क्षिणस्तुभ्यममोघं दर्शनं हि नः ॥ 7.70.3 ॥&lt;br&gt;&#xA;देवानां भाषितं श्रुत्वा शूरो मूर्ध्नि कृताञ्जलिः।&lt;br&gt;&#xA;प्रत्युवाच महाबाहुः शत्रुघ्नः प्रयतात्मवान् ॥ 7.70.4 ॥&lt;br&gt;&#xA;इयं मधुपुरी रस्या मधुरा देवनिर्मिता।&lt;br&gt;&#xA;निवेशं प्राप्नुयाच्छीघ्रमेष मेऽस्तु वरः परः ॥ 7.70.5 ॥&lt;br&gt;&#xA;तं देवाः प्रीतमनसो बाढमित्येव राघवम्।&lt;br&gt;&#xA;भविष्यति पुरी रम्या शूरसेना न संशयः ॥ 7.70.6 ॥&lt;br&gt;&#xA;ते तथोक्त्वा महात्मानो दिवमारुरुहुस्तदा।&lt;br&gt;&#xA;शत्रुघ्नोऽपि महातेजास्तां सेनां समुपानयत् ॥ 7.70.7 ॥&lt;br&gt;&#xA;सा सेना शीघ्रमागच्छच्छ्रुत्वा शत्रुघ्नशासनम्।&lt;br&gt;&#xA;निवेशनं च शत्रुघ्नः श्रावणेन समारभत् ॥ 7.70.8 ॥&lt;br&gt;&#xA;सा पुरा दिव्यसङ्काशा वर्षे द्वादशमे शुभे।&lt;br&gt;&#xA;निविष्टा शूरसेनानां विषयश्चाकुतोभयः ॥ 7.70.9 ॥&lt;br&gt;&#xA;क्षेत्राणि सस्ययुक्तानि काले वर्षति वासवः।&lt;br&gt;&#xA;अरोगवीरपुरुषा शत्रुघ्नभुजपालिता ॥ 7.70.10 ॥&lt;br&gt;&#xA;शोभिता गृहमुख्यैश्च चत्वरापणवीथिकैः।&lt;br&gt;&#xA;चातुर्वर्ण्यसमायुक्ता नानावाणिज्यशोभिता ॥ 7.70.11 ॥&lt;br&gt;&#xA;यच्च तेन पुरा शुभ्रं लवणेन कृतं महत्।&lt;br&gt;&#xA;तच्छोभयति शत्रुघ्नो नानावर्णोपशोभिताम् ॥ 7.70.12 ॥&lt;br&gt;&#xA;आरामैश्च विहारैश्च शोभमानं समन्ततः।&lt;br&gt;&#xA;शोभितां शोभनीयैश्च तथाऽन्यैर्दैवमानुषैः ॥ 7.70.13 ॥&lt;br&gt;&#xA;तां पुरीं दिव्यसङ्काशां नानापण्योपशोभिताम्।&lt;br&gt;&#xA;नानादेशागतैश्चापि वणिग्भिरुपशोभिताम् ॥ 7.70.14 ॥&lt;br&gt;&#xA;तां समृद्धां समृद्धार्थः शत्रुघ्नो भरतानुजः।&lt;br&gt;&#xA;निरीक्ष्य परमप्रीतः परं हर्षमुपागमत् ॥ 7.70.15 ॥&lt;br&gt;&#xA;तस्य बुद्धिः समुत्पन्ना निवेश्य मधुरां पुरीम्।&lt;br&gt;&#xA;रामपादौ निरीक्षेऽहं वर्षे द्वादश आगते ॥ 7.70.16 ॥&lt;br&gt;&#xA;ततः स ताममरपुरोपमां पुरीं निवेश्य वै विविधजनाभिसंवृताम्।&lt;br&gt;&#xA;नराधिपो रघुपतिपाददर्शने दधे मतिं रघुकुलवंशवर्धनः ॥ 7.70.17 ॥&lt;/p&gt;</description>
    </item>
    <item>
      <title>०७१ रामायण-श्रवणम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/07_lavaNAsura-vadhaH/04_rAma-darshanam/071_rAmAyaNa-shravaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/07_lavaNAsura-vadhaH/04_rAma-darshanam/071_rAmAyaNa-shravaNam/</guid>
      <description>&lt;p&gt;ततो द्वादशमे वर्षे शत्रघ्नो रामपालिताम्।&lt;br&gt;&#xA;अयोध्यां चकमे गन्तुमल्पभृत्यबलानुगः ॥ 7.71.1 ॥&lt;br&gt;&#xA;ततो मन्त्रिपुरोगांश्च बलमुख्यान्निवर्त्य च।&lt;br&gt;&#xA;जगाम हयमुख्यैश्च रथानां च शतेन सः ॥ 7.71.2 ॥&lt;br&gt;&#xA;स गत्वा गणितान्वासान्सप्ताष्टौ रघुनन्दनः।&lt;br&gt;&#xA;वाल्मीक्याश्रममागत्य वासं चक्रे महायशाः ॥ 7.71.3 ॥&lt;br&gt;&#xA;सोऽभिवाद्य ततः पादौ वाल्मीकेः पुरुषर्षभः।&lt;br&gt;&#xA;पाद्यमर्ध्यं तथातिथ्यं जग्राह मुनिहस्ततः ॥ 7.71.4 ॥&lt;br&gt;&#xA;बहुरूपाः सुमधुराः कथास्तत्र सहस्रशः।&lt;br&gt;&#xA;कथयामास स मुनिः शत्रुघ्नाय महात्मने ॥ 7.71.5 ॥&lt;br&gt;&#xA;उवाच च मुनिर्वाक्यं लवणस्य वधाश्रितम्।&lt;br&gt;&#xA;सुदुष्करं कृतं कर्म लवणं निघ्नता त्वया ॥ 7.71.6 ॥&lt;br&gt;&#xA;बहवः पार्थिवाः सौम्य हताः सबलवाहनाः।&lt;br&gt;&#xA;लवणेन महाबाहो युध्यमाना महाबलाः ॥ 7.71.7 ॥&lt;br&gt;&#xA;स त्वया निहतः पापो लीलया पुरुषर्षभ।&lt;br&gt;&#xA;जगतश्च भयं तत्र प्रशान्तं तव तेजसा ॥ 7.71.8 ॥&lt;br&gt;&#xA;रावणस्य वधो घोरो यत्नेन महता कृतः।&lt;br&gt;&#xA;इदं तु सुमहत्कर्म त्वया कृतमयत्नतः ॥ 7.71.9 ॥&lt;br&gt;&#xA;प्रीतिश्चास्मिन्परा जाता देवानां लवणे हते।&lt;br&gt;&#xA;भूतानां चैव सर्वेषां जगतश्च प्रियं कृतम् ॥ 7.71.10 ॥&lt;br&gt;&#xA;तच्च युद्धं मया दृष्टं यथावत्पुरुषर्षभ।&lt;br&gt;&#xA;सभायां वासवस्याथ उपविष्टेन राघव ॥ 7.71.11 ॥&lt;br&gt;&#xA;ममापि परमा प्रीतिर्हृदि शत्रुघ्न वर्तते।&lt;br&gt;&#xA;उपाघ्रास्यामि ते मूर्ध्नि स्नेहस्यैषा परा गतिः ॥ 7.71.12 ॥&lt;br&gt;&#xA;इत्युक्त्वा मूर्ध्नि शत्रुघ्नमुपाघ्राय महामुनिः।&lt;br&gt;&#xA;आतिथ्यमकरोत्तस्य ये च तस्य पदानुगाः ॥ 7.71.13 ॥&lt;br&gt;&#xA;स भुक्तवान्नरश्रेष्ठो गीतमाधुर्यमुत्तमम्।&lt;br&gt;&#xA;शुश्राव रामचरितं तस्मिन्काले यथाकृमम् ॥ 7.71.14 ॥&lt;br&gt;&#xA;संस्कृतं लक्षणोपेतं समतालसमन्वितम्।&lt;br&gt;&#xA;शुश्राव रामचरितं तस्मिन्काले पुरा कृतम् ॥ 7.71.15 ॥&lt;br&gt;&#xA;तान्यक्षराणि सत्यानि यथावृत्तानि पूर्वशः।&lt;br&gt;&#xA;श्रुत्वा पुरुषशार्दूलो विसञ्ज्ञो बाष्पलोचनः ॥ 7.71.16 ॥&lt;br&gt;&#xA;स मुहूर्तमिवासञ्ज्ञो विनिःश्वस्य मुहुर्मुहुः।&lt;br&gt;&#xA;तस्मिन् गीते यथावृत्तं वर्तमानमिवाशृणोत् ॥ 7.71.17 ॥&lt;br&gt;&#xA;पदानुगाश्च ये राज्ञस्तां श्रुत्वा गीतिसम्पदम्।&lt;br&gt;&#xA;अवाङ्मुखाश्च दीनाश्च ह्याश्चर्यमिति चाब्रुवन् ॥ 7.71.18 ॥&lt;br&gt;&#xA;परस्परं च ये तत्र सैनिकाः सम्बभाषिरे।&lt;br&gt;&#xA;किमिदं क्व च वर्तामः किमेतत्स्वप्नदर्शनम् ॥ 7.71.19 ॥&lt;br&gt;&#xA;अर्थो यो नः पुरा दृष्टस्तमाश्रमपदे पुनः।&lt;br&gt;&#xA;शृणुमः किमिदं स्वप्नो गीतबन्धं श्रियो भवेत् ॥ 7.71.20 ॥&lt;br&gt;&#xA;विस्मयं ते परं गत्वा शत्रुघ्नमिदमब्रुवन्।&lt;br&gt;&#xA;साधु पृच्छ नरश्रेष्ठ वाल्मीकिं मुनिपुङ्गवम् ॥ 7.71.21 ॥&lt;br&gt;&#xA;शत्रुघ्नस्त्वब्रवीत्सर्वान्कौतूहलसमन्वितान्।&lt;br&gt;&#xA;सैनिका न क्षमोऽस्माकं परिप्रष्टुमिहेदृशः ॥ 7.71.22 ॥&lt;br&gt;&#xA;आश्चर्याणि बहूनीह भवन्त्यस्याश्रमे मुनेः।&lt;br&gt;&#xA;न तु कौतूहलाद्युक्तमन्वेष्टुं तं महामुनिम् ॥ 7.71.23 ॥&lt;br&gt;&#xA;एवं तद्वाक्यमुक्त्वा च सैनिकान्रघुनन्दनः।&lt;br&gt;&#xA;अभिवाद्य महर्षिं तं स्वं निवेशं ययौ तदा ॥ 7.71.24 ॥&lt;/p&gt;</description>
    </item>
    <item>
      <title>०७२ राम-मेलनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/07_lavaNAsura-vadhaH/04_rAma-darshanam/072_rAma-melanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/07_lavaNAsura-vadhaH/04_rAma-darshanam/072_rAma-melanam/</guid>
      <description>&lt;p&gt;तं शयानं नरव्याघ्रं निद्रा नाभ्यागमत्तदा।&lt;br&gt;&#xA;चिन्तयन्तमनेकार्थं रामगीतमनुत्तमम् ॥ 7.72.1 ॥&lt;br&gt;&#xA;तस्य शब्दं सुमधुरं तन्त्रीलयसमन्वितम्।&lt;br&gt;&#xA;श्रुत्वा रात्रिर्जगामाशु शत्रुघ्नस्य महात्मनः ॥ 7.72.2 ॥&lt;br&gt;&#xA;तस्यां निशायां व्युष्टायां कृत्वा पौर्वाह्णिकं क्रमम्।&lt;br&gt;&#xA;उवाच प्राञ्जलिर्वाक्यं शत्रुघ्नो मुनिपुङ्गवम् ॥ 7.72.3 ॥&lt;br&gt;&#xA;भगवन्द्रष्टुमिच्छामि राघवं रघुनन्दनम्।&lt;br&gt;&#xA;त्वयाऽनुज्ञातुमिच्छामि सहैभिः संशितव्रतैः ॥ 7.72.4 ॥&lt;br&gt;&#xA;इत्येवंवादिनं तं तु शत्रुघ्नं शत्रुतापनम्।&lt;br&gt;&#xA;वाल्मीकिः सम्परिष्वज्य विससर्ज च राघवम् ॥ 7.72.5 ॥&lt;br&gt;&#xA;सोऽभिवाद्य मुनिश्रेष्ठं रथमारुह्य सुप्रभम्।&lt;br&gt;&#xA;अयोध्यामगमत्तूर्णं राघवोत्सुकदर्शनः ॥ 7.72.6 ॥&lt;br&gt;&#xA;स प्रविष्टः पुरीं रम्यां श्रीमानिक्ष्वाकुनन्दनः।&lt;br&gt;&#xA;प्रविवेश महाबाहुर्यत्र रामो महाद्युतिः ॥ 7.72.7 ॥&lt;br&gt;&#xA;स रामं मन्त्रिमध्यस्थं पूर्णचन्द्रनिभाननम्।&lt;br&gt;&#xA;पश्यन्नमरमध्यस्थं सहस्रनयनं यथा ॥ 7.72.8 ॥&lt;br&gt;&#xA;सोऽभिवाद्य महात्मानं ज्वलन्तमिव तेजसा।&lt;br&gt;&#xA;उवाच प्राञ्जलिर्वाक्यं रामं सत्यपराक्रमम् ॥ 7.72.9 ॥&lt;br&gt;&#xA;यदाज्ञप्तं महाराज सर्वं तत्कृतवानहम्।&lt;br&gt;&#xA;हतः स लवणः पापः पुरी चास्य निवेशिता ॥ 7.72.10 ॥&lt;br&gt;&#xA;द्वादशैते गता वर्षास्त्वां विना रघुनन्दन।&lt;br&gt;&#xA;नोत्सहेयमहं वस्तुं त्वया विरहितो नृप ॥ 7.72.11 ॥&lt;br&gt;&#xA;स मे प्रसादं काकुत्स्थ कुरुष्वामितविक्रम।&lt;br&gt;&#xA;मातृहीनो यथा वत्सो न चिरं प्रवसाम्यहम् ॥ 7.72.12 ॥&lt;br&gt;&#xA;एवं ब्रुवाणं शत्रुघ्नं परिष्वज्येदमब्रवीत्।&lt;br&gt;&#xA;मा विषादं कृथाः शूर नैतत्क्षत्रियचेष्टितम् ॥ 7.72.13 ॥&lt;br&gt;&#xA;नावसीदन्ति राजानो विप्रवासेषु राघव।&lt;br&gt;&#xA;प्रजा नः परिपाल्या हि क्षत्रधर्मेण राघव ॥ 7.72.14 ॥&lt;br&gt;&#xA;काले काले तु मां वीर अयोध्यामवलोकितुम्।&lt;br&gt;&#xA;आगच्छ त्वं नरश्रेष्ठ गन्तासि च पुरं तव ॥ 7.72.15 ॥&lt;br&gt;&#xA;ममापि त्वं सुदयितः प्राणैरपि न संशयः।&lt;br&gt;&#xA;अवश्यं करणीयं च राज्यस्य परिपालनम् ॥ 7.72.16 ॥&lt;br&gt;&#xA;तस्मात्त्वं वस काकुत्स्थ सप्तरात्रमिहावस।&lt;br&gt;&#xA;ऊर्ध्वं गन्तासि मधुरां सभृत्यबलवाहनः ॥ 7.72.17 ॥&lt;br&gt;&#xA;रामस्यैतद्वचः श्रुत्वा धर्मयुक्तं मनोगतम्।&lt;br&gt;&#xA;शत्रुघ्नो दीनया वाचा बाढमित्येव चाब्रवीत् ॥ 7.72.18 ॥&lt;br&gt;&#xA;सप्तरात्रं च काकुत्स्थो राघवस्य यथाज्ञया।&lt;br&gt;&#xA;उष्य तत्र महेष्वासो गमनायोपचक्रमे ॥ 7.72.19 ॥&lt;br&gt;&#xA;आमन्त्र्य तु महात्मानं रामं सत्यपराक्रमम्।&lt;br&gt;&#xA;भरतं लक्ष्मणं चैव महारथमुपारुहत् ॥ 7.72.20 ॥&lt;br&gt;&#xA;दूरमाभ्यामनुगतो लक्ष्मणेन महात्मना।&lt;br&gt;&#xA;भरतेन च शत्रुघ्नो जगामाशु पुरं ततः ॥ 7.72.21 ॥&lt;/p&gt;</description>
    </item>
  </channel>
</rss>
