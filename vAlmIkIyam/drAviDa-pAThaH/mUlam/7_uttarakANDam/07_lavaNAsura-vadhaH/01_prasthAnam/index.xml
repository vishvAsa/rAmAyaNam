<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ प्रस्थानम् on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/07_lavaNAsura-vadhaH/01_prasthAnam/</link>
    <description>Recent content in &#43;०१ प्रस्थानम् on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/07_lavaNAsura-vadhaH/01_prasthAnam/index.xml" rel="self" type="application/rss+xml" />
    <item>
      <title>०६० च्यवनादि-प्राप्तिः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/07_lavaNAsura-vadhaH/01_prasthAnam/060_chyavanAdi-prAptiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/07_lavaNAsura-vadhaH/01_prasthAnam/060_chyavanAdi-prAptiH/</guid>
      <description>&lt;p&gt;तयोः संवदतोरेवं रामलक्ष्मणयोस्तदा।&lt;br&gt;&#xA;वासन्तिकी निशा प्राप्ता न शीता न च घर्मदा ॥ 7.60.1 ॥&lt;br&gt;&#xA;ततः प्रभाते विमले कृतपौर्वाह्णिकक्रियः।&lt;br&gt;&#xA;अभिचक्राम काकुत्स्थो दर्शनं पौरकार्यवित् ॥ 7.60.2 ॥&lt;br&gt;&#xA;ततः सुमन्त्रस्त्वागम्य राघवं वाक्यमब्रवीत्।&lt;br&gt;&#xA;एते प्रतिहता राजन्द्वारि तिष्ठन्ति तापसाः ॥ 7.60.3 ॥&lt;br&gt;&#xA;दर्शनं ते महाराज्ञश्चोदयन्ति कृतत्वराः।&lt;br&gt;&#xA;प्रीयमाणा नरव्याघ्र यमुनातीरवासिनः ॥ 7.60.4 ॥&lt;br&gt;&#xA;तस्य तद्वचनं श्रुत्वा रामः प्रोवाच धर्मवित्।&lt;br&gt;&#xA;प्रवेश्यन्तां महाभागा भार्गवप्रमुखा द्विजाः ॥ 7.60.5 ॥&lt;br&gt;&#xA;राज्ञस्त्वाज्ञां पुरस्कृत्य द्वाःस्थो मूर्ध्नि कृताञ्जलिः।&lt;br&gt;&#xA;प्रवेशयामास तदा तापसान्सुदुरासदान् ॥ 7.60.6 ॥&lt;br&gt;&#xA;शतं समधिकं तत्र दीप्यमानं स्वतेजसा।&lt;br&gt;&#xA;प्रविष्टं राजभवनं तापसानां महात्मनाम् ॥ 7.60.7 ॥&lt;br&gt;&#xA;ते द्विजाः पूर्णकलशैः सर्वतीर्थाम्बुसत्कृतैः।&lt;br&gt;&#xA;गृहीत्वा फलमूलं च रामस्याभ्याहरन्बहु ॥ 7.60.8 ॥&lt;br&gt;&#xA;प्रतिगृह्य तु तत्सर्वं रामः प्रीतिपुरस्कृतः।&lt;br&gt;&#xA;तीर्थोदकानि सर्वाणि फलानि विविधानि च ॥ 7.60.9 ॥&lt;br&gt;&#xA;उवाच च महाबाहुः सर्वानेव महामुनीन्।&lt;br&gt;&#xA;इमान्यासनमुख्यानि यथार्हमुपविश्यताम् ॥ 7.60.10 ॥&lt;br&gt;&#xA;रामस्य भाषितं श्रुत्वा सर्व एव महर्षयः।&lt;br&gt;&#xA;बृसीषु रुचिराख्यासु निषेदुः काञ्चनीषु ते ॥ 7.60.11 ॥&lt;br&gt;&#xA;उपविष्टानृषींस्तत्र दृष्ट्वा परपुरञ्जयः।&lt;br&gt;&#xA;प्रयतः प्राञ्जलिर्भूत्वा राघवो वाक्यमब्रवीत् ॥ 7.60.12 ॥&lt;br&gt;&#xA;किमागमनकार्यं वः किं करोमि समाहितः।&lt;br&gt;&#xA;आज्ञाप्योऽहं महर्षीणां सर्वकामकरः सुखम् ॥ 7.60.13 ॥&lt;br&gt;&#xA;इदं राज्यं च सकलं जीवितं च हृदि स्थितम्।&lt;br&gt;&#xA;सर्वमेतद्द्विदार्थं मे सत्यमेतद्ब्रवीमि वः ॥ 7.60.14 ॥&lt;br&gt;&#xA;तस्य तद्वचनं श्रुत्वा साधुकारो महानभूत्।&lt;br&gt;&#xA;ऋषीणामुग्रतपसां यमुनातीरवासिनाम् ॥ 7.60.15 ॥&lt;br&gt;&#xA;ऊचुश्च ते महात्मानो हर्षेण महता वृताः।&lt;br&gt;&#xA;उपपन्नं नरश्रेष्ठ तवैव भुवि नान्यतः ॥ 7.60.16 ॥&lt;br&gt;&#xA;बहवः पार्थिवा राजन्नतिक्रान्ता महाबलाः।&lt;br&gt;&#xA;कार्यस्य गौरवं मत्वा प्रतिज्ञां नाभ्यरोचयन् ॥ 7.60.17 ॥&lt;br&gt;&#xA;त्वया पुनर्ब्राह्मणगौरवादियं कृता प्रतिज्ञा ह्यनवेक्ष्य कारणम्।&lt;br&gt;&#xA;ततश्च कर्ता ह्यसि नात्र संशयो महाभयात्त्रातुमृषींस्त्वमर्हसि ॥ 7.60.18 ॥&lt;/p&gt;</description>
    </item>
    <item>
      <title>०६१ लवण-निरोध-प्रार्थना</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/07_lavaNAsura-vadhaH/01_prasthAnam/061_lavaNa-nirodha-prArthanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/07_lavaNAsura-vadhaH/01_prasthAnam/061_lavaNa-nirodha-prArthanA/</guid>
      <description>&lt;p&gt;एवं ब्रुवद्भिर्ऋषिभिः काकुत्स्थो वाक्यमब्रवीत्।&lt;br&gt;&#xA;किं कार्यं ब्रूत मुनयो भयं तावदपैतु वः ॥ 7.61.1 ॥&lt;br&gt;&#xA;तथा ब्रुवति काकुत्स्थे भार्गवो वाक्यमब्रवीत्।&lt;br&gt;&#xA;भयानां शृणु यन्मूलं देशस्य च नरेश्वर ॥ 7.61.2 ॥&lt;br&gt;&#xA;पूर्वं कृतयुगे राजन्दैतेयः सुमहाबलः।&lt;br&gt;&#xA;लोलापुत्रोऽभवज्ज्येष्ठो मधुर्नाम महासुरः ॥ 7.61.3 ॥&lt;br&gt;&#xA;ब्रह्मण्यश्च शरण्यश्च बुद्ध्या च परिनिष्ठितः।&lt;br&gt;&#xA;सुरैश्च परमोदारैः प्रीतिस्तस्यातुलाऽभवत् ॥ 7.61.4 ॥&lt;br&gt;&#xA;स मधुर्वीर्यसम्पन्नो धर्मे च सुसमाहितः।&lt;br&gt;&#xA;बहुवर्षसहस्राणि रुद्रप्रीत्याऽकरोत्तपः ॥ 7.61.5 ॥&lt;br&gt;&#xA;रुद्रः प्रीतोऽभवत्तस्मै वरं दातुं ययौ च सः।&lt;br&gt;&#xA;बहुमानाच्च रुद्रेण दत्तस्तस्याद्भुतो वरः ॥ 7.61.6 ॥&lt;br&gt;&#xA;शूलं शूलाद्विनिष्कृष्य महावीर्यं महाप्रभम्।&lt;br&gt;&#xA;ददौ महात्मा सुप्रीतो वाक्यं चैतदुवाच ह ॥ 7.61.7 ॥&lt;br&gt;&#xA;त्वयायमतुलो धर्मो मत्प्रसादकरः कृतः।&lt;br&gt;&#xA;प्रीत्या परमया युक्तो ददाम्यायुधमुत्तमम् ॥ 7.61.8 ॥&lt;br&gt;&#xA;यावत्सुरैश्च विप्रैश्च न विरुध्येर्महासुर।&lt;br&gt;&#xA;तावच्छूलं तवेदं स्यादन्यथा नाशमेप्यति ॥ 7.61.9 ॥&lt;br&gt;&#xA;यश्च त्वामभियुञ्जीत युद्धाय विगतज्वरः।&lt;br&gt;&#xA;तं शूलो भस्मसात्कृत्वा पुनरेष्यति ते करम् ॥ 7.61.10 ॥&lt;br&gt;&#xA;एवं रुद्राद्वरं लब्ध्वा भूय एव महासुरः।&lt;br&gt;&#xA;प्रणिपत्य महादेवं वाक्यमेतदुवाच ह ॥ 7.61.11 ॥&lt;br&gt;&#xA;भगवन्मम वंशस्य शूलमेतदनुत्तमम्।&lt;br&gt;&#xA;भवेत्तु सततं देव सुराणामीश्वरो ह्यसि ॥ 7.61.12 ॥&lt;br&gt;&#xA;तं ब्रुवाणं मधुं देवः सर्वभूतपतिः शिवः।&lt;br&gt;&#xA;प्रत्युवाच महातेजा नैतदेवं भविष्यति ॥ 7.61.13 ॥&lt;br&gt;&#xA;मा भूत्ते विफला वाणी मत्प्रसादकृता शुभा।&lt;br&gt;&#xA;भवतः पुत्रमेकं तु शूलमेतद्भजिष्यते ॥ 7.61.14 ॥&lt;br&gt;&#xA;यावत्करस्थः शूलोऽयं भविष्यति सुतस्य ते।&lt;br&gt;&#xA;अवध्यः सर्वभूतानां शूलहस्तो भविष्यति ॥ 7.61.15 ॥&lt;br&gt;&#xA;एवं मधुर्वरं लब्ध्वा देवात्सुमहदद्भुतम्।&lt;br&gt;&#xA;भवनं सोऽसुरश्रेष्ठः कारयामास सुप्रभम् ॥ 7.61.16 ॥&lt;br&gt;&#xA;तस्य पत्नी महाभागा प्रिया कुम्भीनसीति या।&lt;br&gt;&#xA;विश्वावसोरपत्यं सा ह्यनलायां महाप्रभा ॥ 7.61.17 ॥&lt;br&gt;&#xA;तस्याः पुत्रो महावीर्यो लवणो नाम दारुणः।&lt;br&gt;&#xA;बाल्यात्प्रभृति दुष्टात्मा पापान्येव समाचरत् ॥ 7.61.18 ॥&lt;br&gt;&#xA;तं पुत्रं दुर्विनीतं तु दृष्ट्वा क्रोधसमन्वितः।&lt;br&gt;&#xA;मधुः स शोकमापेदे न चैनं किञ्चिदब्रवीत् ॥ 7.61.19 ॥&lt;br&gt;&#xA;स विहाय त्विमं लोकं प्रविष्टो वरुणालयम्।&lt;br&gt;&#xA;शूलं निवेश्य लवणे वरं तस्मै न्यवेदयत् ॥ 7.61.20 ॥&lt;br&gt;&#xA;स प्रभावेण शूलस्य दौरात्म्येनात्मनस्तथा।&lt;br&gt;&#xA;सन्तापयति लोकांस्त्रीन्विशेषेण च तापसान् ॥ 7.61.21 ॥&lt;br&gt;&#xA;एवम्प्रभावो लवणः शूलं चैव तथाविधम्।&lt;br&gt;&#xA;श्रुत्वा प्रमाणं काकुत्स्थ त्वं हि नः परमा गतिः ॥ 7.61.22 ॥&lt;br&gt;&#xA;बहवः पार्थिवा राम भयार्तैर्ऋषिभिः पुरा।&lt;br&gt;&#xA;अभयं याचिता वीर त्रातारं न च विद्महे ॥ 7.61.23 ॥&lt;br&gt;&#xA;त्रातारं विद्महे तात नान्यं भुवि नराधिपम्।&lt;br&gt;&#xA;तत्परित्रातुमिच्छामो लवणाद्भयपीडितान् ॥ 7.61.24 ॥&lt;br&gt;&#xA;इति राम निवेदितं तु ते भयजं कारणमुत्थितं च यत्।&lt;br&gt;&#xA;विनिवारयितुं भवान्क्षमः कुरु तं काममहीनविक्रम ॥ 7.61.25 ॥&lt;/p&gt;</description>
    </item>
    <item>
      <title>०६२ शत्रुघ्न-नियोगः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/07_lavaNAsura-vadhaH/01_prasthAnam/062_shatrughna-niyogaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/07_lavaNAsura-vadhaH/01_prasthAnam/062_shatrughna-niyogaH/</guid>
      <description>&lt;p&gt;तथोक्ते तानृषीन्रामः प्रत्युवाच कृताञ्जलिः।&lt;br&gt;&#xA;किमाहारः किमाचारो लवणः क्व च वर्तते ॥ 7.62.1 ॥&lt;br&gt;&#xA;राघवस्य वचः श्रुत्वा ऋषयः सर्व एव ते।&lt;br&gt;&#xA;ततो निवेदयामासुर्लवणो ववृधे यथा ॥ 7.62.2 ॥&lt;br&gt;&#xA;आहारः सर्वसत्त्वानि विशेषेण च तापसाः।&lt;br&gt;&#xA;आचारो रौद्रता नित्यं वासो मधुवने तथा ॥ 7.62.3 ॥&lt;br&gt;&#xA;हत्वा बहुसहस्राणि सिंहव्याघ्रमृगद्विपान्।&lt;br&gt;&#xA;मानुषांश्चैव कुरुते नित्यमाहारमाह्निकम् ॥ 7.62.4 ॥&lt;br&gt;&#xA;ततोऽन्तराणि सत्त्वानि खादते स महाबलः।&lt;br&gt;&#xA;संहारे समनुप्राप्ते व्यादितास्य इवान्तकः ॥ 7.62.5 ॥&lt;br&gt;&#xA;तच्छ्रुत्वा राघवो वाक्यमुवाच स महामुनीन्।&lt;br&gt;&#xA;घातयिष्यामि तद्रक्षो ह्यपगच्छतु वो भयम् ॥ 7.62.6 ॥&lt;br&gt;&#xA;प्रतिज्ञाय तथा तेषां मुनीनामुग्रतेजसाम्।&lt;br&gt;&#xA;स भ्रातॄन्सहितान्सर्वानुवाच रघुनन्दनः ॥ 7.62.7 ॥&lt;br&gt;&#xA;को हन्ता लवणं वीरः कस्यांशः स विधीयताम्।&lt;br&gt;&#xA;भरतस्य महाबाहोः शत्रुघ्नस्य च धीमतः ॥ 7.62.8 ॥&lt;br&gt;&#xA;राघवेणैवमुक्तस्तु भरतो वाक्यमब्रवीत्।&lt;br&gt;&#xA;अहमेनं वधिष्यामि ममांशः स विधीयताम् ॥ 7.62.9 ॥&lt;br&gt;&#xA;भरतस्य वचः श्रुत्वा धैर्यशौर्यसमन्वितम्।&lt;br&gt;&#xA;लक्ष्मणावरजस्तस्थौ हित्वा सौवर्णमासनम् ॥ 7.62.10 ॥&lt;br&gt;&#xA;शत्रुघ्नस्त्वब्रवीद्वाक्यं प्रणिपत्य नराधिपम्।&lt;br&gt;&#xA;कृतकर्मा महाबाहुर्मध्यमो रघुनन्दनः ॥ 7.62.11 ॥&lt;br&gt;&#xA;आर्येण हि पुरा शून्या त्वयोध्या परिपालिता।&lt;br&gt;&#xA;सन्तापं हृदये कृत्वा आर्यस्यागमनं प्रति ॥ 7.62.12 ॥&lt;br&gt;&#xA;दुःखानि च बहूनीह ह्यनुभूतानि पार्थिव।&lt;br&gt;&#xA;शयानो दुःखशय्यासु नन्दिग्रामेऽवसत्पुरा ॥ 7.62.13 ॥&lt;br&gt;&#xA;अनुभूयेदृशं दुःखमेष राघवनन्दनः।&lt;br&gt;&#xA;प्रेष्ये मयि स्थिते राजन्न भूयः क्लेशमाप्नुयात् ॥ 7.62.14 ॥&lt;br&gt;&#xA;तथा ब्रुवति शत्रुघ्ने राघवः पुनरब्रवीत्।&lt;br&gt;&#xA;एवं भवतु काकुत्स्थ क्रियतां मम शासनम् ॥ 7.62.15 ॥&lt;br&gt;&#xA;राज्ये त्वामभिषेक्ष्यामि मधोस्तु नगरे शुभे।&lt;br&gt;&#xA;निवेशय महाबाहो भरतं यद्यवेक्षसे ॥ 7.62.16 ॥&lt;br&gt;&#xA;शूरस्त्वं कृतविद्यश्च समर्थश्च निवेशने ॥ 7.62.17 ॥&lt;br&gt;&#xA;यो हि शत्रुं समुत्पाट्य पार्थिवस्य पुनः क्षये।&lt;br&gt;&#xA;न विधत्ते नृपं तत्र नरकं स हि गच्छति ॥ 7.62.18 ॥&lt;br&gt;&#xA;स त्वं हत्वा मधुसुतं लवणं पापनिश्चयम्।&lt;br&gt;&#xA;राज्यं प्रशाधि धर्मेण वाक्यं मे यद्यवेक्षसे ॥ 7.62.19 ॥&lt;br&gt;&#xA;उत्तरं च न वक्तव्यं शूर वाक्यान्तरे मम।&lt;br&gt;&#xA;बालेन पूर्वजस्याज्ञा कर्तव्या नात्र संशयः ॥ 7.62.20 ॥&lt;br&gt;&#xA;अभिषेकं च काकुत्स्थ प्रतीच्छस्व मयोद्यतम्।&lt;br&gt;&#xA;वसिष्ठप्रमुखैर्विप्रैर्विधिमन्त्रपुरस्कृतम् ॥ 7.62.21 ॥&lt;/p&gt;</description>
    </item>
    <item>
      <title>०६३ लवण-राज्याभिषेकादि</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/07_lavaNAsura-vadhaH/01_prasthAnam/063_lavaNa-rAjyAbhiShekAdi/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/07_lavaNAsura-vadhaH/01_prasthAnam/063_lavaNa-rAjyAbhiShekAdi/</guid>
      <description>&lt;p&gt;एवमुक्तस्तु रामेण परां व्रीडामुपागमत्।&lt;br&gt;&#xA;शत्रुघ्नो वीर्यसम्पन्नो मन्दं मन्दमुवाच ह ॥ 7.63.1 ॥&lt;br&gt;&#xA;अधर्मं विद्म काकुत्स्थ ह्यस्मिन्नर्थे नरेश्वर।&lt;br&gt;&#xA;कथं तिष्ठत्सु ज्येष्ठेषु कनीयानभिषिच्यते ॥ 7.63.2 ॥&lt;br&gt;&#xA;अवश्यं करणीयं च शासनं पुरुषर्षभ।&lt;br&gt;&#xA;तव चैव महाभाग शासनं दुरतिक्रमम् ॥ 7.63.3 ॥&lt;br&gt;&#xA;त्वत्तो मया श्रुतं वीर श्रुतिभ्यश्च मया श्रुतम्।&lt;br&gt;&#xA;नोत्तरं हि मया वाच्यं मध्यमे प्रतिजानति ॥ 7.63.4 ॥&lt;br&gt;&#xA;व्याहृतं दुर्वचो घोरं हन्तास्मि लवणं मृधे।&lt;br&gt;&#xA;तस्यैवं मे दुरुक्तस्य दुर्गतिः पुरुषर्षभ ॥ 7.63.5 ॥&lt;br&gt;&#xA;उत्तरं नहि वक्तव्यं ज्येष्ठेनाभिहिते पुनः।&lt;br&gt;&#xA;अधर्मसहितं चैव परलोकविवर्जितम् ॥ 7.63.6 ॥&lt;br&gt;&#xA;सोऽहं द्वितीयं काकुत्स्थ न वक्ष्यामि तवोत्तरम्।&lt;br&gt;&#xA;मा द्वितीयेन दण्डो वै निपतेन्मयि मानद ॥ 7.63.7 ॥&lt;br&gt;&#xA;कामकारो ह्यहं राजंस्तवास्मि पुरुषर्षभ।&lt;br&gt;&#xA;अधर्मं जहि काकुत्स्थ मत्कृते रघुनन्दन ॥ 7.63.8 ॥&lt;br&gt;&#xA;एवमुक्ते तु शूरेण शत्रुघ्नेन महात्मना।&lt;br&gt;&#xA;उवाच रामः संहृष्टो भरतं लक्ष्मणं तथा ॥ 7.63.9 ॥&lt;br&gt;&#xA;सम्भारानभिषेकस्य आनयध्वं समाहिताः।&lt;br&gt;&#xA;अद्यैव पुरुषव्याघ्रमभिषेक्ष्यामि राघवम् ॥ 7.63.10 ॥&lt;br&gt;&#xA;पुरोहितं च काकुत्स्थं नैगमानृत्विजस्तथा।&lt;br&gt;&#xA;मन्त्रिणश्चैव तान्सर्वानानयध्वं ममाज्ञया ॥ 7.63.11 ॥&lt;br&gt;&#xA;अभिषेकसमारम्भं पुरस्कृत्य पुरोधसम्।&lt;br&gt;&#xA;प्रविष्टा राजभवनं राजानो ब्राह्मणास्तथा ॥ 7.63.12 ॥&lt;br&gt;&#xA;तथोऽभिषेको ववृधे शत्रुघ्नस्य महात्मनः।&lt;br&gt;&#xA;सम्प्रहर्षकरः श्रीमान्राघवस्य पुरस्य च ॥ 7.63.13 ॥&lt;br&gt;&#xA;अभिषिक्तस्तु शत्रुघ्नो बभौ चादित्यसन्निभः।&lt;br&gt;&#xA;अभिषिक्तः पुरा स्कन्दः सेन्द्रैरिव मरुद्गणैः ॥ 7.63.14 ॥&lt;br&gt;&#xA;अभिषिक्ते तु शत्रुघ्ने रामेणाक्लिष्टकर्मणा।&lt;br&gt;&#xA;पौराः प्रमुदिताश्चासन्ब्राह्मणाश्च बहुश्रुताः ॥ 7.63.15 ॥&lt;br&gt;&#xA;कौसल्या च सुमित्रा च मङ्गलं केकयी तथा।&lt;br&gt;&#xA;चक्रुस्ता राजभवने याश्चान्या राजयोषितः ॥ 7.63.16 ॥&lt;br&gt;&#xA;ऋषयश्च महात्मानो यमुनातीरवासिनः।&lt;br&gt;&#xA;हतं लवणमाशंसुः शत्रुघ्नस्याभिषेचनात् ॥ 7.63.17 ॥&lt;br&gt;&#xA;ततोऽभिषिक्तं शत्रुघ्नमङ्कमारोप्य राघवः।&lt;br&gt;&#xA;उवाच मधुरां वाणीं तेजस्तस्याभिपूरयन् ॥ 7.63.18 ॥&lt;br&gt;&#xA;अयं शरस्त्वमोघस्ते दिव्यः परपुरञ्जयः।&lt;br&gt;&#xA;अनेन लवणं सौम्य हन्ताऽसि रघुनन्दन ॥ 7.63.19 ॥&lt;br&gt;&#xA;सृष्टः शरोऽयं काकुत्स्थ यदा शेते महार्णवे ॥ 7.63.20 ॥&lt;br&gt;&#xA;स्वयम्भूरजितो देवो यन्नापश्यन्सुरासुराः।&lt;br&gt;&#xA;अदृश्यः सर्वभूतानां तेनायं तु शरोत्तमः ॥ 7.63.21 ॥&lt;br&gt;&#xA;मधुकैटभयोर्वीर विघाते वर्तमानयोः।&lt;br&gt;&#xA;स्रष्टुकामेन लोकांस्त्रींस्तौ चानेन हतौ युधि ॥ 7.63.22 ॥&lt;br&gt;&#xA;तौ हत्वा जनभोगार्थं कैटभं तु मधुं तथा।&lt;br&gt;&#xA;अनेन शरमुख्येन ततो लोकांश्चकार सः ॥ 7.63.23 ॥&lt;br&gt;&#xA;नायं मया शरः पूर्वं रावणस्य वधार्थिना।&lt;br&gt;&#xA;मुक्तः शत्रुघ्न भूतानां महांस्त्रासो भवेदिति ॥ 7.63.24 ॥&lt;br&gt;&#xA;यच्च तस्य महच्छूलं त्र्यम्बकेण महात्मना।&lt;br&gt;&#xA;दत्तं शत्रुविनाशाय मधोरायुधमुत्तमम् ॥ 7.63.25 ॥&lt;br&gt;&#xA;स तं निक्षिप्य भवने पूज्यमान पुनः पुनः।&lt;br&gt;&#xA;दिशः सर्वाः समासाद्य प्राप्नोत्याहारमुत्तमम् ॥ 7.63.26 ॥&lt;br&gt;&#xA;यदा तु युद्धमाकाङ्क्षन् कश्चिदेनं समाह्वयेत्।&lt;br&gt;&#xA;तदा शूलं गहीत्वा तं भस्म रक्षः करोति हि ॥ 7.63.27 ॥&lt;br&gt;&#xA;स त्वं पुरुषशार्दूल तमायुधविनाकृतम्।&lt;br&gt;&#xA;अप्रविष्टं पुरं पूर्वं द्वारि तिष्ठ धृतायुधः ॥ 7.63.28 ॥&lt;br&gt;&#xA;अप्रविष्टं च भवनं युद्धाय पुरुषर्षभ।&lt;br&gt;&#xA;आह्वयेथा महाबाहो ततो हन्तासि राक्षसम् ॥ 7.63.29 ॥&lt;br&gt;&#xA;अन्यथा क्रियमाणे तु अवध्यः स भविष्यति।&lt;br&gt;&#xA;यदि त्वेवं कृते वीर विनाशमुपयास्यति ॥ 7.63.30 ॥&lt;br&gt;&#xA;एतत्ते सर्वमाख्यातं शूलस्य च विपर्ययः।&lt;br&gt;&#xA;श्रीमतः शितिकण्ठस्य कृत्यं हि दुरतिक्रमम् ॥ 7.63.31 ॥&lt;/p&gt;</description>
    </item>
    <item>
      <title>०६४ प्रस्थानम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/07_lavaNAsura-vadhaH/01_prasthAnam/064_prasthAnam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/07_lavaNAsura-vadhaH/01_prasthAnam/064_prasthAnam/</guid>
      <description>&lt;p&gt;एवमुक्त्वा च काकुत्स्थं प्रशस्य च पुनः पुनः।&lt;br&gt;&#xA;पुनरेवापरं वाक्यमुवाच रघुनन्दनः ॥ 7.64.1 ॥&lt;br&gt;&#xA;इमान्यश्वसहस्राणि चत्वारि पुरुषर्षभ।&lt;br&gt;&#xA;रथानां द्वे सहस्रे च गजानां शतमुत्तमम् ॥ 7.64.2 ॥&lt;br&gt;&#xA;अन्तरा पणवीथ्यश्च नानापण्योपशोभिताः।&lt;br&gt;&#xA;अनुगच्छन्तु काकुत्स्थं तथैव नटनर्तकाः ॥ 7.64.3 ॥&lt;br&gt;&#xA;हिरण्यस्य सुवर्णस्य नियुतं पुरुषर्षभ।&lt;br&gt;&#xA;आदाय गच्छ शत्रुघ्न पर्याप्तधनवाहनः ॥ 7.64.4 ॥&lt;br&gt;&#xA;बलं च सुभृतं वीर हृष्टपुष्टमनुद्धतम्।&lt;br&gt;&#xA;सम्भाषासम्प्रदानेन रञ्जयस्व नगेत्तम ॥ 7.64.5 ॥&lt;br&gt;&#xA;न ह्यर्थास्तत्र तिष्ठन्ति न दारा न च बान्धवाः।&lt;br&gt;&#xA;सुप्रीतो भृत्यवर्गश्च यत्र तिष्ठसि राघव ॥ 7.64.6 ॥&lt;br&gt;&#xA;ततो हृष्टजनाकीर्णां प्रस्थाप्य महतीं चमूम्।&lt;br&gt;&#xA;एक एव धनुष्पाणिर्गच्छ त्वं मधुनो वनम् ॥ 7.64.7 ॥&lt;br&gt;&#xA;यथा त्वां न प्रजानाति गच्छन्तं युद्धकाङ्क्षिणम्।&lt;br&gt;&#xA;लवणस्तु मधोः पुत्रस्तथा गच्छेरशङ्कितम् ॥ 7.64.8 ॥&lt;br&gt;&#xA;न तस्य मूत्युरन्योऽस्ति कश्चिद्धि पुरुषर्षभ।&lt;br&gt;&#xA;दर्शनं योऽभिगच्छेत स वध्यो लवणेन हि ॥ 7.64.9 ॥&lt;br&gt;&#xA;स हि ग्रीष्मोऽपयाते तु वर्षारात्र उपागते।&lt;br&gt;&#xA;हन्यास्त्वं लवणं सौम्य सहि कालोऽस्य दुर्मतेः ॥ 7.64.10 ॥&lt;br&gt;&#xA;महर्षींस्तु पुरत्कृत्य प्रयान्तु तव सौनिकाः।&lt;br&gt;&#xA;यथा ग्रीष्मावशेषेण तरेयुर्जाह्नवीजलम् ॥ 7.64.11 ॥&lt;br&gt;&#xA;तत्र स्थाप्य बलं सर्वं नदीतीरे समाहितः।&lt;br&gt;&#xA;अग्रतो धनुषा सार्धं गच्छ त्वं लघुविक्रमः ॥ 7.64.12 ॥&lt;br&gt;&#xA;एवमुक्तस्तु रामेण शत्रुघ्नस्तान्महाबलान्।&lt;br&gt;&#xA;सेनामुख्यान्समानीय ततो वाक्यमुवाच ह ॥ 7.64.13 ॥&lt;br&gt;&#xA;एते वो गणिता वासा यत्र तत्र निवत्स्यथ।&lt;br&gt;&#xA;स्थातव्यं चाविरोधेन यथा बाधा न कस्यचित् ॥ 7.64.14 ॥&lt;br&gt;&#xA;तथा तांस्तु समाज्ञाप्य प्रस्थाप्य च महद्बलम्।&lt;br&gt;&#xA;कौसल्यां च सुमित्रां च कैकेयीं चाभ्यवादयत् ॥ 7.64.15 ॥&lt;br&gt;&#xA;रामं प्रदक्षिणीकृत्य शिरसाऽभिप्रणम्य च।&lt;br&gt;&#xA;रामेण चाभ्यनुज्ञातः शत्रुघ्नः शत्रुतापनः ॥ 7.64.16 ॥&lt;br&gt;&#xA;पुरोहितं वसिष्ठं च शत्रुघ्नः प्रयतात्मवान्।&lt;br&gt;&#xA;प्रदक्षिणमथो कृत्वा निर्जगाम महाबलः ॥ 7.64.17 ॥&lt;br&gt;&#xA;प्रस्थाप्य सेनामथ सोऽग्रतस्तदा गजेन्द्रवाजिप्रवरौघसङ्कुलाम्।&lt;br&gt;&#xA;उपास मासं तु नरेन्द्रपार्श्वतस्त्वथ प्रयातो रघुवंशवर्धनः ॥ 7.64.18 ॥&lt;/p&gt;</description>
    </item>
  </channel>
</rss>
