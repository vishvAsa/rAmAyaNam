<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ युद्धम् on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/07_lavaNAsura-vadhaH/03_yuddham/</link>
    <description>Recent content in &#43;०३ युद्धम् on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/07_lavaNAsura-vadhaH/03_yuddham/index.xml" rel="self" type="application/rss+xml" />
    <item>
      <title>०६७ मान्धातृ-नाश-कथा</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/07_lavaNAsura-vadhaH/03_yuddham/067_mAndhAtR-nAsha-kathA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/07_lavaNAsura-vadhaH/03_yuddham/067_mAndhAtR-nAsha-kathA/</guid>
      <description>&lt;p&gt;अथ रात्र्यां प्रवृत्तायां शत्रुघ्नो भृगुनन्दनम्।&lt;br&gt;&#xA;पप्रच्छ च्यवनं विप्रं लवणस्य यथा बलम् ॥ 7.67.1 ॥&lt;br&gt;&#xA;शूलस्य च बलं ब्रह्मन्के च पूर्वं विनाशिताः।&lt;br&gt;&#xA;अनेन शूलमुख्येन द्वन्द्वयुद्धमुपागताः ॥ 7.67.2 ॥&lt;br&gt;&#xA;तस्य तद्वचनं श्रुत्वा शत्रुघ्नस्य महात्मनः।&lt;br&gt;&#xA;प्रत्युवाच महातेजाश्च्यवनो रघुनन्दनम् ॥ 7.67.3 ॥&lt;br&gt;&#xA;असङ्ख्येयानि कर्माणि यान्यस्य रघुनन्दन।&lt;br&gt;&#xA;इक्ष्वाकुवंशप्रभवे यद्वृत्तं तच्छृणष्व मे ॥ 7.67.4 ॥&lt;br&gt;&#xA;अयोध्यायां पुरा राजा युवनाश्वसुतो बली।&lt;br&gt;&#xA;मान्धातेति स विख्यातस्त्रिषु लोकेषु वीर्यवान् ॥ 7.67.5 ॥&lt;br&gt;&#xA;स कृत्वा पृथिवीं कृत्स्नां शासने पृथिवीपतिः।&lt;br&gt;&#xA;सुरलोकमितो जेतुमुद्योगमकरोन्नृपः ॥ 7.67.6 ॥&lt;br&gt;&#xA;इन्द्रस्य च भयं तीव्रं सुराणां च महात्मनाम्।&lt;br&gt;&#xA;मान्धातरि कृतोद्योगे देवलोकजिगीषया ॥ 7.67.7 ॥&lt;br&gt;&#xA;अर्धासनेन शक्रस्य राज्यार्धेन च पार्थिवः।&lt;br&gt;&#xA;वन्द्यमानः सुरगणैः प्रतिज्ञामध्यरोहत ॥ 7.67.8 ॥&lt;br&gt;&#xA;तस्य पापमभिप्रायं विदित्वा पाकशासनः।&lt;br&gt;&#xA;सान्त्वपूर्वमिदं वाक्यमुवाच युवनाश्वजम् ॥ 7.67.9 ॥&lt;br&gt;&#xA;राजा त्वं मानुषे लोके न तावत्पुरुषर्षभ।&lt;br&gt;&#xA;अकृत्वा पृथिवीं वश्यां देवराज्यमिहेच्छसि ॥ 7.67.10 ॥&lt;br&gt;&#xA;यदि वीर समग्रा ते मेदिनी निखिला वशे।&lt;br&gt;&#xA;देवराज्यं कुरुष्वेह सभृत्यबलवाहनः ॥ 7.67.11 ॥&lt;br&gt;&#xA;इन्द्रमेवं ब्रुवाणं तं मान्धाता वाक्यमब्रवीत्।&lt;br&gt;&#xA;क्व मे शक्र प्रतिहतं शासनं पृथिवीतले ॥ 7.67.12 ॥&lt;br&gt;&#xA;तमुवाच सहस्राक्षो लवणो नाम राक्षसः।&lt;br&gt;&#xA;मधुपुत्रो मधुवने न तेऽऽज्ञां कुरुतेऽनघ ॥ 7.67.13 ॥&lt;br&gt;&#xA;तच्छ्रुत्वा विप्रियं घोरं सहस्राक्षेण भाषितम्।&lt;br&gt;&#xA;व्रीडितोऽवाङ्मुखो राजा व्याहर्तुं न शशाक ह ॥ 7.67.14 ॥&lt;br&gt;&#xA;आमन्त्र्य तु सहस्राक्षं ह्रिया किञ्चिदवाङ्मुखः।&lt;br&gt;&#xA;पुनरेवागमच्छ्रीमानिमं लोकं नरेश्वरः ॥ 7.67.15 ॥&lt;br&gt;&#xA;स कृत्वा हृदयेऽमर्षं सभृत्यबलवाहनः।&lt;br&gt;&#xA;आजगाम मधोः पुत्रं वशे कर्तुमरिन्दमः ॥ 7.67.16 ॥&lt;br&gt;&#xA;स काङ्क्षमाणो लवणं युद्धाय पुरुषर्षभः।&lt;br&gt;&#xA;दूतं सम्प्रेषयामास सकाशं लवणस्य हि ॥ 7.67.17 ॥&lt;br&gt;&#xA;स गत्वा विप्रियाण्याह बहूनि मधुनः सुतम्।&lt;br&gt;&#xA;वदन्तमेवं तं दूतं भक्षयामास राक्षसः ॥ 7.67.18 ॥&lt;br&gt;&#xA;चिरायमाणे दूते तु राजा क्रोधसमन्वितः।&lt;br&gt;&#xA;अर्दयामास तद्रक्षः शरवृष्ट्या समन्ततः ॥ 7.67.19 ॥&lt;br&gt;&#xA;ततः प्रहस्य तद्रक्षः शूलं जग्राह पाणिना।&lt;br&gt;&#xA;वधाय सानुबन्धस्य मुमोचायुधमुत्तमम् ॥ 7.67.20 ॥&lt;br&gt;&#xA;तच्छूलं दीप्यमानं तु सभृत्यबलवाहनम्।&lt;br&gt;&#xA;भस्मीकृत्वा नृपं भूयो लवणस्यागमत्करम् ॥ 7.67.21 ॥&lt;br&gt;&#xA;एवं स राजा सुमहान्हतः सबलवाहनः।&lt;br&gt;&#xA;शूलस्य तु बलं सौम्य अप्रमेयमनुत्तमम् ॥ 7.67.22 ॥&lt;br&gt;&#xA;श्वः प्रभाते तु लवणं वधिष्यसि न संशयः।&lt;br&gt;&#xA;अगृहीतायुधं क्षिप्रं ध्रुवो हि विजयस्तव ॥ 7.67.23 ॥&lt;br&gt;&#xA;लोकानां स्वस्ति चैव स्यात्कृते कर्मणि च त्वया।&lt;br&gt;&#xA;एतत्ते सर्वमाख्यातं लवणस्य दुरात्मनः ॥ 7.67.24 ॥&lt;br&gt;&#xA;शूलस्य च बलं घोरमप्रमेयं नरर्षभ।&lt;br&gt;&#xA;विनाशश्चैव मान्धातुर्यत्तेनाभूच्च पार्थिव ॥ 7.67.25 ॥&lt;br&gt;&#xA;त्वं श्वः प्रभाते लवणं महात्मन्वधिष्यसे नात्र तु संशयो मे।&lt;br&gt;&#xA;शूलं विना निर्गतमामिषार्थे ध्रुवो जयस्ते भविता नरेन्द्र ॥ 7.67.26 ॥&lt;/p&gt;</description>
    </item>
    <item>
      <title>०६८ युद्धाह्वानम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/07_lavaNAsura-vadhaH/03_yuddham/068_yuddhAhvAnam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/07_lavaNAsura-vadhaH/03_yuddham/068_yuddhAhvAnam/</guid>
      <description>&lt;p&gt;कथां कथयतां तेषां जयं चाकाङ्क्षतां शुभम्।&lt;br&gt;&#xA;व्यतीता रजनी शीघ्रं शत्रुघ्नस्य महात्मनः ॥ 7.68.1 ॥&lt;br&gt;&#xA;ततः प्रभाते विमले तस्मिन्काले स राक्षसः।&lt;br&gt;&#xA;निर्गतस्तु पुराद्धीरो भक्ष्याहारप्रचोदितः ॥ 7.68.2 ॥&lt;br&gt;&#xA;एतस्मिन्नन्तरे वीरः शत्रुघ्नो यमुनां नदीम्।&lt;br&gt;&#xA;तीर्त्वा मधुपुरद्वारि धनुष्पाणिरतिष्ठत ॥ 7.68.3 ॥&lt;br&gt;&#xA;ततोऽर्धदिवसे प्राप्ते क्रूरकर्मा स राक्षसः।&lt;br&gt;&#xA;आगच्छद्बहुसाहस्रं प्राणिनां भारमुद्वहन् ॥ 7.68.4 ॥&lt;br&gt;&#xA;ततो ददर्श शत्रुघ्नं स्थितं द्वारि धृतायुधम्।&lt;br&gt;&#xA;तमुवाच ततो रक्षः किमनेन करिष्यसि ॥ 7.68.5 ॥&lt;br&gt;&#xA;ईदृशानां सहस्राणि सायुधानां नराधम।&lt;br&gt;&#xA;भक्षितानि मया रोषात्कालमाकाङ्क्षसे नु किम् ॥ 7.68.6 ॥&lt;br&gt;&#xA;आहारश्चास्य सम्पूर्णो ममायं पुरुषाधम।&lt;br&gt;&#xA;स्वयं प्रविष्टोऽद्य मुखं कथमासाद्य दुर्मते ॥ 7.68.7 ॥&lt;br&gt;&#xA;तस्यैवं भाषमाणस्य हसतश्च मुहुर्मुहुः।&lt;br&gt;&#xA;शत्रुघ्नो वीर्यसम्पन्नो रोषादश्रूण्यवासृजत् ॥ 7.68.8 ॥&lt;br&gt;&#xA;तस्य रोषाभिभूतस्य शत्रुघ्नस्य महात्मनः।&lt;br&gt;&#xA;तेजोमया मरीच्यस्तु सर्वगात्रैर्विनिष्पतन् ॥ 7.68.9 ॥&lt;br&gt;&#xA;उवाच च सुसङ्क्रुद्धः शत्रुघ्नस्तं निशाचरम्।&lt;br&gt;&#xA;योद्धुमिच्छामि दुर्बुद्धे द्वन्द्वयुद्धं त्वया सह ॥ 7.68.10 ॥&lt;br&gt;&#xA;पुत्रो दशरथस्याहं भ्राता रामस्य धीमतः।&lt;br&gt;&#xA;शत्रुघ्नो नित्यशत्रुघ्नो वधाकाङ्क्षी तवागतः ॥ 7.68.11 ॥&lt;br&gt;&#xA;तस्य मे युद्धकामस्य द्वन्द्वयुद्धं प्रदीयताम्।&lt;br&gt;&#xA;शत्रुस्त्वं सर्वभूतानां न मे जीवन्गमिष्यसि ॥ 7.68.12 ॥&lt;br&gt;&#xA;तस्मिंस्तथा ब्रुवाणे तु राक्षसः प्रहसन्निव।&lt;br&gt;&#xA;प्रत्युवाच नरश्रेष्ठं दिष्ट्या प्राप्तोऽसि दुर्मते ॥ 7.68.13 ॥&lt;br&gt;&#xA;मम मातृष्वसुर्भ्राता रावणो राक्षसाधिपः।&lt;br&gt;&#xA;हतो रामेण दुर्बुद्धे स्त्रीहेतोः पुरुषाधम ॥ 7.68.14 ॥&lt;br&gt;&#xA;तच्च सर्वं मया क्षान्तं रावणस्य कुलक्षयम्।&lt;br&gt;&#xA;अवज्ञां पुरतः कृत्वा मया यूयं विशेषतः ॥ 7.68.15 ॥&lt;br&gt;&#xA;निहताश्च हि मे सर्वे परिभूतास्तृणं यथा।&lt;br&gt;&#xA;भूताश्चैव भविष्याश्च यूयं च पुरुषाधमाः ॥ 7.68.16 ॥&lt;br&gt;&#xA;तिष्ठं त्वं च मुहूर्तं तु यावदायुधमानये।&lt;br&gt;&#xA;ईप्सितं यादृशं तुभ्यं सज्जये यावदायुधम् ॥ 7.68.17 ॥&lt;br&gt;&#xA;तमुवाचाशु शत्रुघ्नः क्व मे जीवन्गमिष्यसि।&lt;br&gt;&#xA;शत्रुर्यदृच्छया दृष्टो न मोक्तव्यः कृतात्मना ॥ 7.68.18 ॥&lt;br&gt;&#xA;यो हि विक्लवया बुद्ध्या प्रसरं शत्रवे ददौ।&lt;br&gt;&#xA;स हतो मन्दबुद्धित्वाद्यथा कापुरुषस्तथा ॥ 7.68.19 ॥&lt;br&gt;&#xA;तस्मात्सुदृष्टं कुरु जीवलोकं शरैः शितैस्त्वां विविधैर्नयामि।&lt;br&gt;&#xA;यमस्य गेहाभिमुखं हि पापं रिपुं त्रिलोकस्य च राघवस्य ॥ 7.68.20 ॥&lt;/p&gt;</description>
    </item>
    <item>
      <title>०६९ वधः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/07_lavaNAsura-vadhaH/03_yuddham/069_vadhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/07_lavaNAsura-vadhaH/03_yuddham/069_vadhaH/</guid>
      <description>&lt;p&gt;तच्छ्रुत्वा भाषितं तस्य शत्रुघ्नस्य महात्मनः।&lt;br&gt;&#xA;क्रोधामाहारयत्तीव्रं तिष्ठ तिष्ठेति चाब्रवीत् ॥ 7.69.1 ॥&lt;br&gt;&#xA;पाणौ पाणिं विनिष्पिष्य दन्तान्कटकटाय्य च।&lt;br&gt;&#xA;लवणो रघुशार्दूलमाह्वयामास चासकृत् ॥ 7.69.2 ॥&lt;br&gt;&#xA;तं ब्रुवाणं तथा वाक्यं लवणं घोरदर्शनम्।&lt;br&gt;&#xA;शत्रुघ्नो देवशत्रुघ्न इदं वचनमब्रवीत् ॥ 7.69.3 ॥&lt;br&gt;&#xA;न शत्रुघ्नस्तथा जातो यथाऽन्ये निर्जितास्त्वया।&lt;br&gt;&#xA;तदद्य बाणाभिहतो व्रज त्वं यमसादनम् ॥ 7.69.4 ॥&lt;br&gt;&#xA;ऋषयोऽप्यद्य पापात्मन्मया त्वां निहतं रणे।&lt;br&gt;&#xA;पश्यन्तु विप्रा विद्वांसस्त्रिदशा इव रावणम् ॥ 7.69.5 ॥&lt;br&gt;&#xA;त्वयि मद्बाणनिर्दग्धे पतितेऽद्य निशाचर।&lt;br&gt;&#xA;पुरे जनपदे चापि क्षेममेव भविष्यति ॥ 7.69.6 ॥&lt;br&gt;&#xA;अद्य मद्बाहुनिष्क्रान्तः शरो वज्रनिभाननः।&lt;br&gt;&#xA;प्रवेक्ष्यते ते हृदयं पद्ममंशुरिवार्कजः ॥ 7.69.7 ॥&lt;br&gt;&#xA;एवमुक्तो महावृक्षं लवणः क्रोधमूर्च्छितः।&lt;br&gt;&#xA;शत्रुघ्नोरसि चिक्षेप स च तं शतधाच्छिनत् ॥ 7.69.8 ॥&lt;br&gt;&#xA;तद्दृष्ट्वा विफलं कर्म राक्षसः पुनरेव तु।&lt;br&gt;&#xA;पादपान्सुबहून्गृह्य शत्रुघ्नायासृजद्बली ॥ 7.69.9 ॥&lt;br&gt;&#xA;शत्रुघ्नश्चापि तेजस्वी वृक्षानापततो बहून्।&lt;br&gt;&#xA;त्रिभिश्चतुर्भिरेकैकं चिच्छेद नतपर्वभिः ॥ 7.69.10 ॥&lt;br&gt;&#xA;ततो बाणमयं वर्षं व्यसृजद्राक्षसोरसि।&lt;br&gt;&#xA;शत्रुघ्नो वीर्यसम्पन्नो विव्यथे न स राक्षसः ॥ 7.69.11 ॥&lt;br&gt;&#xA;ततः प्रहस्य लवणो वृक्षमुद्यम्य वीर्यवान्।&lt;br&gt;&#xA;शिरस्यभ्यहनच्छूरं स्रस्ताङ्गः स मुमोह वै ॥ 7.69.12 ॥&lt;br&gt;&#xA;तस्मिन्निपतिते वीरे हाहाकारो महानभूत्।&lt;br&gt;&#xA;ऋषीणां देवसङ्घानां गन्धर्वाप्सरसां तथा ॥ 7.69.13 ॥&lt;br&gt;&#xA;तमवज्ञाय तु हतं शत्रुघ्नं भुवि पातितम्।&lt;br&gt;&#xA;रक्षो लब्धान्तरमपि न विवेश स्वमालयम् ॥ 7.69.14 ॥&lt;br&gt;&#xA;नापि शूलं प्रजग्राह तं दृष्ट्वा भुवि पातितम्।&lt;br&gt;&#xA;ततो हत इति ज्ञात्वा तान्भक्षान्समुदावहत् ॥ 7.69.15 ॥&lt;br&gt;&#xA;मुहूर्ताल्लब्धसञ्ज्ञस्तु पुनस्तस्थौ धृतायुधः।&lt;br&gt;&#xA;शत्रुघ्नो वै पुरद्वारि ऋषिभिः सम्प्रपूजितः ॥ 7.69.16 ॥&lt;br&gt;&#xA;ततो दिव्यममोघं तं जग्राह शरमुत्तमम्।&lt;br&gt;&#xA;ज्वलन्तं तेजसा घोरं पूरयन्तं दिशो दश ॥ 7.69.17 ॥&lt;br&gt;&#xA;वज्राननं वज्रवेगं मेरुमन्दरसन्निभम्।&lt;br&gt;&#xA;नतं पर्वसु सर्वेषु संयुगेष्वपराजितम् ॥ 7.69.18 ॥&lt;br&gt;&#xA;असृक्चन्दनदिग्धाङ्गं चारुपत्रं पतत्रिणम्।&lt;br&gt;&#xA;दानवेन्द्राचलेन्द्राणामसुराणां च दारणम् ॥ 7.69.19 ॥&lt;br&gt;&#xA;तं दीप्तमिव कालाग्निं युगान्ते समुपस्थिते।&lt;br&gt;&#xA;दृष्ट्वा सर्वाणि भूतानि परित्रासमुपागमन् ॥ 7.69.20 ॥&lt;br&gt;&#xA;सदेवासुरगन्धर्वं मुनिभिः साप्सरोगणम्।&lt;br&gt;&#xA;जगद्धि सर्वमस्वस्थं पितामहमुपस्थितम् ॥ 7.69.21 ॥&lt;br&gt;&#xA;उवाच देवदेवेशं वरदं प्रपितामहम्।&lt;br&gt;&#xA;देवानां भयसम्मोहो लोकानां सङ्क्षयं प्रति ॥ 7.69.22 ॥&lt;br&gt;&#xA;नेदृशं दृष्टपूर्वं च न श्रुतं प्रपितामह।&lt;br&gt;&#xA;देवानां भयसम्मोहो लोकानां सङ्क्षयं प्रति ॥ 7.69.23 ॥&lt;br&gt;&#xA;भयकारणमाचष्ट लोकानामभयङ्करः।&lt;br&gt;&#xA;उवाच मधुरां वाणीं शृणुध्वं सर्वदेवताः ॥ 7.69.24 ॥&lt;br&gt;&#xA;वधाय लवणस्याजौ शरः शत्रुघ्नधारितः।&lt;br&gt;&#xA;तेजसा तस्य सम्मूढाः सर्वे स्मः सुरसत्तमाः ॥ 7.69.25 ॥&lt;br&gt;&#xA;एष पूर्वस्य देवस्य लोककर्तुः सनातनः।&lt;br&gt;&#xA;शरस्तेजोमयो वत्सा येन वै भयमागतम् ॥ 7.69.26 ॥&lt;br&gt;&#xA;एष वै कैटभस्यार्थे मधुनश्च महाशरः।&lt;br&gt;&#xA;सृष्टो महात्मना तेन वधार्थे दैत्ययोस्तयोः ॥ 7.69.27 ॥&lt;br&gt;&#xA;एक एव प्रजानाति विष्णुस्तेजोमयं शरम्।&lt;br&gt;&#xA;एषा एव तनुः पूर्वा विष्णोस्तस्य महात्मनः ॥ 7.69.28 ॥&lt;br&gt;&#xA;इतो गच्छत पश्यध्वं वध्यमानं महात्मना।&lt;br&gt;&#xA;रामानुजेन वीरेण लवणं राक्षसोत्तमम् ॥ 7.69.29 ॥&lt;br&gt;&#xA;तस्य ते देवदेवस्य निशम्य वचनं सुराः।&lt;br&gt;&#xA;आजग्मुर्यत्र युध्येते शत्रुघ्नलवणावुभौ ॥ 7.69.30 ॥&lt;br&gt;&#xA;तं शरं दिव्यसङ्काशं शत्रुघ्नकरधारितम्।&lt;br&gt;&#xA;ददृशुः सर्वभूतानि युगान्ताग्निमिवोत्थितम् ॥ 7.69.31 ॥&lt;br&gt;&#xA;अकाशमावृतं दृष्ट्वा देवैर्हि रघुनन्दनः।&lt;br&gt;&#xA;सिंहनादं भृशं कृत्वा ददर्श लक्षणं पुनः ॥ 7.69.32 ॥&lt;br&gt;&#xA;आहूतश्च पुनस्तेन शत्रुघ्नेन महात्मना।&lt;br&gt;&#xA;लवणः क्रोधसंयुक्तो युद्धाय समुपस्थितः ॥ 7.69.33 ॥&lt;br&gt;&#xA;आकर्णात्स विकृष्याथ तद्धनुर्धन्विनां वरः।&lt;br&gt;&#xA;तं मुमोच महाबाणं लवणस्य महोरसि ॥ 7.69.34 ॥&lt;br&gt;&#xA;उरस्तस्य विदार्याशु प्रविवेश रसातलम् ॥ 7.69.35 ॥&lt;br&gt;&#xA;गत्वा रसातलं दिव्यः शरो विबुधपूजितः।&lt;br&gt;&#xA;पुनरेवागमत्तूर्णमिक्ष्वाकुकुलनन्दनम् ॥ 7.69.36 ॥&lt;br&gt;&#xA;शत्रुघ्नशरनिर्भिन्नो लवणः स निशाचरः।&lt;br&gt;&#xA;पपात सहसा भूमौ वज्राहत इवाचलः ॥ 7.69.37 ॥&lt;br&gt;&#xA;तच्च शूलं महत्तेन हते लवणराक्षसे।&lt;br&gt;&#xA;पश्यतां सर्वदेवानां रुद्रस्य वशमन्वगात् ॥ 7.69.38 ॥&lt;br&gt;&#xA;एकेषुपातेन भृशं निपात्य लोकत्रयस्यापि रघुप्रवीरः।&lt;br&gt;&#xA;विनिर्बभावुत्तमचापबाणस्तमः प्रणुद्येव सहस्ररश्मिः ॥ 7.69.39 ॥&lt;br&gt;&#xA;ततो हि देवा ऋषिपन्नगाश्च प्रपूजिरे ह्यप्सरसश्च सर्वाः।&lt;br&gt;&#xA;दिष्ट्या जयो दाशरथेरवाप्तस्त्यक्त्वा भयं सर्प इव प्रशान्तः ॥ 7.69.40 ॥&lt;/p&gt;</description>
    </item>
  </channel>
</rss>
