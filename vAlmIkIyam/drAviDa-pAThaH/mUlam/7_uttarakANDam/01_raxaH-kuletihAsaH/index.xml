<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ रक्षः-कुलेतिहासः on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/01_raxaH-kuletihAsaH/</link>
    <description>Recent content in &#43;०१ रक्षः-कुलेतिहासः on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/01_raxaH-kuletihAsaH/index.xml" rel="self" type="application/rss+xml" />
    <item>
      <title>००१ अगस्त्यादि-मेलनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/01_raxaH-kuletihAsaH/001_agastyAdi-melanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/01_raxaH-kuletihAsaH/001_agastyAdi-melanam/</guid>
      <description>&lt;p&gt;प्राप्तराज्यस्य रामस्य राक्षसानां वधे कृते।&lt;br&gt;&#xA;आजग्मुर्ऋषयः सर्वे राघवं प्रतिनन्दितुम् ॥ 7.1.1 ॥&lt;br&gt;&#xA;कौशिकोऽथ यवक्रीतो गार्ग्यो गालव एव च।&lt;br&gt;&#xA;कण्वो मेधातिथेः पुत्रः पूर्वस्यां दिशि ये श्रिताः ॥ 7.1.2 ॥&lt;br&gt;&#xA;[अगस्त्योऽत्रिश्च भगवान्सुमुखो विमुखस्तथा ॥ ] आजग्मुस्ते सहागस्त्या ये श्रिता दक्षिणां दिशम् ॥ 7.1.3 ॥&lt;br&gt;&#xA;नृषद्गुः कवषो धौम्यो रौद्रेयश्च महानृषिः।&lt;br&gt;&#xA;तेऽप्याजग्मुः सशिष्या वै ये श्रिताः पश्चिमां दिशम् ॥ 7.1.4 ॥&lt;br&gt;&#xA;वसिष्ठः कश्यपोऽथात्रिर्विश्वामित्रः सगौतमः।&lt;br&gt;&#xA;जमदग्निर्भरद्वाजस्तेऽपि सप्तर्षयस्तथा ॥ 7.1.5 ॥&lt;br&gt;&#xA;उदीच्यां दिशि सप्तैते नित्यमेव निवासिनः ॥ 7.1.6 ॥&lt;br&gt;&#xA;विष्टिताः प्रतिहारार्थं हुताशनसमप्रभाः।&lt;br&gt;&#xA;वेदवेदाङ्गविदुषो नानाशास्त्रविशारदाः ॥ 7.1.7 ॥&lt;br&gt;&#xA;द्वाःस्थं प्रोवाच धर्मात्मा अगस्त्यो मुनिसत्तमः।&lt;br&gt;&#xA;निवेद्यतां दाशरथेर्ऋषीनस्मान्समागतान् ॥ 7.1.8 ॥&lt;br&gt;&#xA;प्रतीहारस्ततस्तूर्णमगस्त्यवचनाद्द्रुतम्।&lt;br&gt;&#xA;समीपं राघवस्याशु प्रविवेश महात्मनः ॥ 7.1.9 ॥&lt;br&gt;&#xA;नयेङ्गितज्ञः सद्वृत्तो दक्षो धैर्यसमन्वितः।&lt;br&gt;&#xA;स रामं दृश्य सहसा पूर्णचन्द्रसमप्रभम् ॥ 7.1.10 ॥&lt;br&gt;&#xA;अगस्त्यं कथयामास सम्प्राप्तमृषिभिः सह ॥ 7.1.11 ॥&lt;br&gt;&#xA;श्रुत्वा प्राप्तान्मुनींस्तांस्तु बालसूर्यसमप्रभान्।&lt;br&gt;&#xA;प्रत्युवाच ततो द्वास्स्थं प्रवेशय यथासुखम् ॥ 7.1.12 ॥&lt;br&gt;&#xA;तान् सम्प्राप्तान् मुनीन् दृष्ट्वा प्रत्युत्थाय कृताञ्जलिः।&lt;br&gt;&#xA;पाद्यार्घ्यादिभिरानर्च गां निवेद्य च सादरम् ॥ 7.1.13 ॥&lt;br&gt;&#xA;रामोऽभिवाद्य प्रयत आसनान्यादिदेश ह।&lt;br&gt;&#xA;तेषु काञ्चनचित्रेषु महत्सु च वरेषु च ॥ 7.1.14 ॥&lt;br&gt;&#xA;कुशान्तर्धानदत्तेषु मृगचर्मयुतेषु च।&lt;br&gt;&#xA;यथार्हमुपविष्टास्ते आसनेष्वृषिपुङ्गवाः ॥ 7.1.15 ॥&lt;br&gt;&#xA;रामेण कुशलं पृष्टाः सशिष्याः सपुरोगमाः।&lt;br&gt;&#xA;महर्षयो वेदविदो रामं वचनमब्रुवन् ॥ 7.1.16 ॥&lt;br&gt;&#xA;कुशलं नो महाबाहो सर्वत्र रघुनन्दन।&lt;br&gt;&#xA;त्वां तु दिष्ट्या कुशलिनं पश्यामो हतशात्रवम् ॥ 7.1.17 ॥&lt;br&gt;&#xA;दिष्ट्या त्वया हतो राजन्रावणो लोकरावणः।&lt;br&gt;&#xA;न हि भारः स ते राम रावणः पुत्रपौत्रवान् ॥ 7.1.18 ॥&lt;br&gt;&#xA;सधनुस्त्वं हि लोकांस्त्रीन्विजयेथा न संशयः।&lt;br&gt;&#xA;दिष्ट्या त्वया हतो राम रावणो राक्षसेश्वरः ॥ 7.1.19 ॥&lt;br&gt;&#xA;दिष्ट्या विजयिनं त्वाद्य पश्यामः सह सीतया।&lt;br&gt;&#xA;लक्ष्मणेन च धर्मात्मन्भ्रात्रा त्वद्धितकारिणा ॥ 7.1.20 ॥&lt;br&gt;&#xA;दिष्ट्या प्रहस्तो विकटो विरूपाक्षो महोदरः।&lt;br&gt;&#xA;अकम्पनश्च दुर्धर्षो निहतास्ते निशाचराः ॥ 7.1.21 ॥&lt;br&gt;&#xA;यस्य प्रमाणाद्विपुलं प्रमाणं नेह विद्यते।&lt;br&gt;&#xA;दिष्ट्या ते समरे राम कुम्भकर्णो निपातितः ॥ 7.1.22 ॥&lt;br&gt;&#xA;त्रिशिराश्चातिकायश्च देवान्तकनरान्तकौ।&lt;br&gt;&#xA;दिष्ट्या ते निहता राम महावीर्या निशाचराः ॥ 7.1.23 ॥&lt;br&gt;&#xA;कुम्भश्चैव निकुम्भश्च राक्षसौ भीमदर्शनौ।&lt;br&gt;&#xA;दिष्ट्या तौ निहतौ राम कुम्भकर्णसुतौ मृधे ॥ 7.1.24 ॥&lt;br&gt;&#xA;युद्धोन्मत्तश्च मत्तश्च कालान्तकयमोपमौ।&lt;br&gt;&#xA;यज्ञकोपश्च बलवान्धूम्राक्षो नाम राक्षसः ॥ 7.1.25 ॥&lt;br&gt;&#xA;कुर्वन्तः कदनं घोरमेते शस्त्रास्त्रपारगाः।&lt;br&gt;&#xA;अन्तकप्रतिमैर्बाणैर्दिष्ट्या विनिहतास्त्वया ॥ 7.1.26 ॥&lt;br&gt;&#xA;दिष्ट्या त्वं राक्षसेन्द्रेण द्वन्द्वयुद्धमुपागतः।&lt;br&gt;&#xA;देवतानामवध्येन विजयं प्राप्तवानसि ॥ 7.1.27 ॥&lt;br&gt;&#xA;सङ्ख्ये तस्य न किञ्चित्तु रावणस्य पराभवः।&lt;br&gt;&#xA;द्वन्द्वयुद्धमनुप्राप्तो दिष्ट्या ते रावणिर्हतः ॥ 7.1.28 ॥&lt;br&gt;&#xA;दिष्ट्या तस्य महाबाहो कालस्येवाभिधावतः।&lt;br&gt;&#xA;मुक्तः सुररिपोर्वीर प्राप्तश्च विजयस्त्वया ॥ 7.1.29 ॥&lt;br&gt;&#xA;अभिनन्दाम ते सर्वे संश्रुत्येन्द्रजितो वधम्।&lt;br&gt;&#xA;सोऽवध्यः सर्वभूतानां महामायाधरो युधि ॥ 7.1.30 ॥&lt;br&gt;&#xA;विस्मयस्त्वेष चास्माकं तच्छ्रुत्वेन्द्रजितं हतम् ॥ 7.1.31 ॥&lt;br&gt;&#xA;एते चान्ये च बहवो राक्षसाः कामरूपिणः।&lt;br&gt;&#xA;दिष्ट्या त्वया हता वीरा रघूणां कुलवर्द्धन ॥ 7.1.32 ॥&lt;br&gt;&#xA;दत्त्वा पुण्यामिमां वीर सौम्यामभयदक्षिणाम्।&lt;br&gt;&#xA;दिष्ट्या वर्धसि काकुत्स्थ जयेनामित्रकर्शन ॥ 7.1.33 ॥&lt;br&gt;&#xA;श्रुत्वा तु तेषां वचनमृषीणां भावितात्मनाम्।&lt;br&gt;&#xA;विस्मयं परमं गत्वा रामः प्राञ्जलिरब्रवीत् ॥ 7.1.34 ॥&lt;br&gt;&#xA;भगवन्तः कुम्भकर्णं रावणं च निशाचरम्।&lt;br&gt;&#xA;अतिक्रम्य महावीर्यौ किं प्रशंसथ रावणिम् ॥ 7.1.35 ॥&lt;br&gt;&#xA;मत्तोन्मत्तौ च दुर्धर्षौ देवान्तकनरान्तकौ।&lt;br&gt;&#xA;अतिक्रम्य महावीर्यान् किं प्रशंसथ रावणिम् ॥ 7.1.36 ॥&lt;br&gt;&#xA;अतिकायं त्रिशिरसं धूम्राक्षं च निशाचरम्।&lt;br&gt;&#xA;अतिक्रम्य महावीर्यान्किं प्रशंसथ रावणिम् ॥ 7.1.37 ॥&lt;br&gt;&#xA;कीदृशो वै प्रभावोऽस्य किं बलं कः पराक्रमः।&lt;br&gt;&#xA;केन वा कारणेनैष रावणादतिरिच्यते ॥ 7.1.38 ॥&lt;br&gt;&#xA;शक्यं यदि मया श्रोतुं न खल्वाज्ञापयामि वः।&lt;br&gt;&#xA;यदि गुह्यं न चेद्वक्तुं श्रोतुमिच्छामि कथ्यताम् ॥ 7.1.39 ॥&lt;br&gt;&#xA;शक्रोऽपि विजितस्तेन कथं लब्धवरश्च सः।&lt;br&gt;&#xA;कथं च बलवानन्पुत्रो न पिता तस्य रावणः ॥ 7.1.40 ॥&lt;br&gt;&#xA;कथं पितुश्चाभ्यधिको महाहवे शक्रस्य जेता हि कथं स राक्षसः।&lt;br&gt;&#xA;वराश्च लब्धाः कथयस्व मेऽद्य तत्पृच्छतश्चास्य मुनीन्द्र सर्वम् ॥ 7.1.41 ॥&lt;/p&gt;</description>
    </item>
    <item>
      <title>००२ पुलस्त्य-विश्रवस्-उत्पत्तिः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/01_raxaH-kuletihAsaH/002_pulastya-vishravas-utpattiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/01_raxaH-kuletihAsaH/002_pulastya-vishravas-utpattiH/</guid>
      <description>&lt;p&gt;तस्य तद्वचनं श्रुत्वा राघवस्य महात्मनः।&lt;br&gt;&#xA;कुम्भयोनिर्मिहातेजा राममेतदुवाच ह ॥ 7.2.1 ॥&lt;br&gt;&#xA;शृणु राम कथावृत्तं तस्य तेजोबलं महत्।&lt;br&gt;&#xA;जघान शत्रून्येनासौ न च वध्यः स शत्रुभिः ॥ 7.2.2 ॥&lt;br&gt;&#xA;तावत्ते रावणस्येदं कुलं जन्म च राघव।&lt;br&gt;&#xA;वरप्रदानं च तथा तस्मै दत्तं ब्रवीमि ते ॥ 7.2.3 ॥&lt;br&gt;&#xA;पुरा कृतयुगे राम प्रजापतिसुतः प्रभुः।&lt;br&gt;&#xA;पुलस्त्यो नाम ब्रह्मर्षिः साक्षादिव पितामहः ॥ 7.2.4 ॥&lt;br&gt;&#xA;नानुकीर्त्या गुणास्तस्य धर्मतः शीलतस्तथा।&lt;br&gt;&#xA;प्रजापतेः पुत्र इति वक्तुं शक्यं हि नामतः ॥ 7.2.5 ॥&lt;br&gt;&#xA;प्रजापतिसुतत्वेन देवानां वल्लभो हि सः।&lt;br&gt;&#xA;हृष्टः सर्वस्य लोकस्य गुणैः शुभ्रैर्महामतिः ॥ 7.2.6 ॥&lt;br&gt;&#xA;स तु धर्मप्रसङ्गेन मेरोः पार्श्वे महागिरेः।&lt;br&gt;&#xA;तृणविन्द्वाश्रमं गत्वा न्यवसन्मुनिपुङ्गवः ॥ 7.2.7 ॥&lt;br&gt;&#xA;तपस्तेपे स धर्मात्मा स्वाध्यायनियतेन्द्रियः।&lt;br&gt;&#xA;गत्वाश्रमपदं तस्य विघ्नं कुर्वन्ति कन्यकाः ॥ 7.2.8 ॥&lt;br&gt;&#xA;देवपन्नगकन्याश्च राजर्षितनयाश्च याः।&lt;br&gt;&#xA;क्रीडन्त्योऽप्सरसश्चैव तं देशमुपपेदिरे ॥ 7.2.9 ॥&lt;br&gt;&#xA;सर्वर्तुषृपभोग्यत्वाद्रम्यत्वात्काननस्य च।&lt;br&gt;&#xA;नित्यशस्तास्तु तं देशं गत्वा क्रीडन्ति कन्यकाः ॥ 7.2.10 ॥&lt;br&gt;&#xA;गायन्त्यो वादयन्त्यश्च लासयन्त्यस्तथैव च।&lt;br&gt;&#xA;मुनेस्तपस्विनस्तस्य विघ्नं चक्रुरनिन्दिताः ॥ 7.2.11 ॥&lt;br&gt;&#xA;अथ क्रुद्धो महातेजा व्याजहार महामुनिः।&lt;br&gt;&#xA;या मे दर्शनमागच्छेत्सा गर्भं धारयिष्यति ॥ 7.2.12 ॥&lt;br&gt;&#xA;तास्तु सर्वाः प्रतिश्रुत्य तस्य वाक्यं महात्मनः।&lt;br&gt;&#xA;ब्रह्मशापभयाद्भीतास्तं देशं नोपचक्रमुः ॥ 7.2.13 ॥&lt;br&gt;&#xA;तृणबिन्दोस्तु राजर्षेस्तनया न शृणोति तत् ॥ 7.2.14 ॥&lt;br&gt;&#xA;गत्वाश्रमपदं तत्र विचचार सुनिर्भया।&lt;br&gt;&#xA;न सापश्यत्स्थिता तत्र काञ्चिदभ्यागतां सखीम् ॥ 7.2.15 ॥&lt;br&gt;&#xA;तस्मिन्काले महातेजाः प्राजापत्यो महानृषिः।&lt;br&gt;&#xA;स्वाध्यायमकरोत्तत्र तपसा भावितः स्वयम् ॥ 7.2.16 ॥&lt;br&gt;&#xA;सा तु वेदश्रुतिं श्रुत्वा दृष्ट्वा वै तपसो निधिम्।&lt;br&gt;&#xA;अभवत्पाण्डुदेहा सा सुव्यञ्जितशरीरजा ॥ 7.2.17 ॥&lt;br&gt;&#xA;वभूव च समुद्विग्ना दृष्ट्वा तद्दोषमात्मनः।&lt;br&gt;&#xA;इदं मे किन्त्विति ज्ञात्वा पितुर्गत्वाऽऽश्रमे स्थिता ॥ 7.2.18 ॥&lt;br&gt;&#xA;तां तु दृष्ट्वा तथाभूतां तृणविन्दुरथाब्रवीत्।&lt;br&gt;&#xA;किं त्वमेतत्त्वसदृशं धारयस्यात्मनो वपुः ॥ 7.2.19 ॥&lt;br&gt;&#xA;सा तु कृत्वाञ्जलिं दीना कन्योवाच तपोधनम्।&lt;br&gt;&#xA;न जाने कारणं तात येन मे रूपमीदृशम् ॥ 7.2.20 ॥&lt;br&gt;&#xA;किं तु पूर्वं गतास्म्येका महर्षेर्भावितात्मनः।&lt;br&gt;&#xA;पुलस्त्यस्याश्रमं दिव्यमन्वेष्टुं स्वसखीजनम् ॥ 7.2.21 ॥&lt;br&gt;&#xA;न च पश्याम्यहं तत्र काञ्चिदभ्यागतां सखीम्।&lt;br&gt;&#xA;रूपस्य तु विपर्यासं दृष्ट्वा त्रासादिहागता ॥ 7.2.22 ॥&lt;br&gt;&#xA;तृणबिन्दुस्तु राजर्षिस्तपसा द्योतितप्रभः।&lt;br&gt;&#xA;ध्यानं विवेश तच्चापि ह्यपश्यदृषिकर्मजम् ॥ 7.2.23 ॥&lt;br&gt;&#xA;स तु विज्ञाय तं शापं महर्षेर्भावितात्मनः।&lt;br&gt;&#xA;गृहीत्वा तनयां गत्वा पुलस्त्यमिदमब्रवीत् ॥ 7.2.24 ॥&lt;br&gt;&#xA;भगवंस्तनयां मे त्वं गुणैः स्वैरेव भूषिताम्।&lt;br&gt;&#xA;भिक्षां प्रतिगृहाणेमां महर्षे स्वयमुद्यताम् ॥ 7.2.25 ॥&lt;br&gt;&#xA;तपश्चरणयुक्तस्य श्रम्यमाणेन्द्रियस्य ते।&lt;br&gt;&#xA;शुश्रूषणपरा नित्यं भविष्यति न संशयः ॥ 7.2.26 ॥&lt;br&gt;&#xA;तं ब्रुवाणं तु तद्वाक्यं राजर्षिं धार्मिकं तदा।&lt;br&gt;&#xA;जिघृक्षुरब्रवीत्कन्यां बाढमित्येव स द्विजः ॥ 7.2.27 ॥&lt;br&gt;&#xA;दत्त्वा स तु यथान्यायं स्वमाश्रमपदं गतः।&lt;br&gt;&#xA;सापि तत्रावसत्कन्या तोषयन्ती पतिं गुणैः ॥ 7.2.28 ॥&lt;br&gt;&#xA;तस्यास्तु शीलवृत्ताभ्यां तुतोष मुनिपुङ्गवः।&lt;br&gt;&#xA;प्रीतः स तु महातेजा वाक्यमेतदुवाच ह ॥ 7.2.29 ॥&lt;br&gt;&#xA;परितुष्टोऽस्मि सुश्रोणि गुणानां सम्पदा भृशम्।&lt;br&gt;&#xA;तस्माद्देवि ददाम्यद्य पुत्रमात्मसमं तव ॥ 7.2.30 ॥&lt;br&gt;&#xA;उभयोर्वंशकर्तारं पौलस्त्य इति विश्रुतम्।&lt;br&gt;&#xA;यस्मात्तु विश्रुतो वेदस्त्वयैषोऽध्ययतो मम ॥ 7.2.31 ॥&lt;br&gt;&#xA;तस्मात्स विश्रवा नाम भविष्यति न संशयः।&lt;br&gt;&#xA;एवमुक्ता तु सा देवी प्रहृष्टेनान्तरात्मना ॥ 7.2.32 ॥&lt;br&gt;&#xA;अचिरेणैव कालेनासूत विश्रवसं सुतम्।&lt;br&gt;&#xA;त्रिषु लोकेषु विख्यातं यशोधर्मसमन्वितम् ॥ 7.2.33 ॥&lt;br&gt;&#xA;श्रुतिमान्समदर्शी च व्रताचाररतस्तथा।&lt;br&gt;&#xA;पितेव तपसा युक्तो ह्यभवद्विश्रवा मुनिः ॥ 7.2.34 ॥&lt;/p&gt;</description>
    </item>
    <item>
      <title>००३ कुबेरः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/01_raxaH-kuletihAsaH/003_kuberaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/01_raxaH-kuletihAsaH/003_kuberaH/</guid>
      <description>&lt;p&gt;अथ पुत्रः पुलस्त्यस्य विश्रवा मुनिपुङ्गवः।&lt;br&gt;&#xA;अचिरेणैव कालेन पितेव तपसि स्थितः ॥ 7.3.1 ॥&lt;br&gt;&#xA;सत्यवाञ्छीलवाञ्छान्तः स्वाध्यायनिरतः शुचिः।&lt;br&gt;&#xA;सर्वभोगेष्वसंसक्तो नित्यं धर्मपरायणः ॥ 7.3.2 ॥&lt;br&gt;&#xA;ज्ञात्वा तस्य तु तद्वृत्तं भरद्वाजो महामुनिः।&lt;br&gt;&#xA;ददौ विश्रवसे भार्यां स्वसुतां देववर्णिनीम् ॥ 7.3.3 ॥&lt;br&gt;&#xA;प्रतिगृह्य तु धर्मेण भरद्वाजसुतां तदा।&lt;br&gt;&#xA;प्रजान्वेक्षिकया बुद्ध्या श्रेयो ह्यस्य विचिन्तयन् ॥ 7.3.4 ॥&lt;br&gt;&#xA;मुदा परमया युक्तो विश्रवा मुनिपुङ्गवः।&lt;br&gt;&#xA;स तस्यां वीर्यसम्पन्नमपत्यं परमाद्भुतम् ॥ 7.3.5 ॥&lt;br&gt;&#xA;जनयामास धर्मज्ञः सर्वैर्ब्रह्मगुणैर्युतम्।&lt;br&gt;&#xA;तस्मिञ्जाते तु संहृष्टः सम्बभूव पितामहः ॥ 7.3.6 ॥&lt;br&gt;&#xA;दृष्ट्वा श्रेयस्करीं बुद्धिं धनाध्यक्षो भविष्यति।&lt;br&gt;&#xA;नाम तस्याकरोत्प्रीतः सार्धं देवर्षिभिस्तदा ॥ 7.3.7 ॥&lt;br&gt;&#xA;यस्माद्विश्रवसोऽपत्यं सादृश्याद्विश्रवा इव।&lt;br&gt;&#xA;तस्माद्वैश्रवणो नाम भविष्यत्वेष विश्रुतः ॥ 7.3.8 ॥&lt;br&gt;&#xA;स तु वैश्रवणस्तत्र तपोवनगतस्तदा।&lt;br&gt;&#xA;अवर्धताहुतिहुतो महातेजा यथानलः ॥ 7.3.9 ॥&lt;br&gt;&#xA;तस्याश्रमपदस्थस्य बुद्धिर्जज्ञे महात्मनः।&lt;br&gt;&#xA;चरिष्ये परमं धर्मं धर्मो हि परमा गतिः ॥ 7.3.10 ॥&lt;br&gt;&#xA;स तु वर्षसहस्राणि तपस्तप्त्वा महावने।&lt;br&gt;&#xA;यन्त्रितो नियमैरुग्रैश्चकार सुमहत्तपः ॥ 7.3.11 ॥&lt;br&gt;&#xA;पूर्णे वर्षसहस्रान्ते तं तं विधिमकल्पयत्।&lt;br&gt;&#xA;जलाशी मारुताहारो निराहारस्तथैव च ॥ 7.3.12 ॥&lt;br&gt;&#xA;एवं वर्षसहस्राणि जग्मुस्तान्येकवर्षवत्।&lt;br&gt;&#xA;अथ प्रीतो महातेजाः सेन्द्रैः सुरगणैः सह ॥ 7.3.13 ॥&lt;br&gt;&#xA;परितुष्टोऽस्मि ते वत्स कर्मणानेन सुव्रत।&lt;br&gt;&#xA;वरं वृणीष्व भद्रं ते वरार्हस्त्वं महामते ॥ 7.3.14 ॥&lt;br&gt;&#xA;अथाब्रवीद्वैश्रवणः पितामहमुपस्थितम्।&lt;br&gt;&#xA;भगवल्ँलोकपालत्वमिच्छेयं वित्तरक्षणम् ॥ 7.3.15 ॥&lt;br&gt;&#xA;अथाब्रवीद्वैश्रवणं परितुष्टेन चेतसा।&lt;br&gt;&#xA;ब्रह्मा सुरगणैः सार्धं बाढमित्येव हृष्टवत् ॥ 7.3.16 ॥&lt;br&gt;&#xA;अहं वै लोकपालानां चतुर्थं स्रष्टुमुद्यतः ॥ 7.3.17 ॥&lt;br&gt;&#xA;तद्गच्छ त्वं हि धर्मज्ञ निधीशत्वमवाप्नुहि।&lt;br&gt;&#xA;शक्राम्बुपयमानां च चतुर्थस्त्वं भविष्यसि ॥ 7.3.18 ॥&lt;br&gt;&#xA;एतच्च पुष्पकं नाम विमानं सूर्यसन्निभम्।&lt;br&gt;&#xA;प्रतिगृह्णीष्व यानार्थं त्रिदशैः समतां व्रज ॥ 7.3.19 ॥&lt;br&gt;&#xA;स्वस्ति तेऽस्तु गमिष्यामः सर्व एव यथागतम्।&lt;br&gt;&#xA;कृतकृत्या वयं तात दत्त्वा तव वरद्वयम् ॥ 7.3.20 ॥&lt;br&gt;&#xA;इत्युक्त्वा स गतो ब्रह्मा स्वस्थानं त्रिदशैः सह ॥ 7.3.21 ॥&lt;br&gt;&#xA;वने स पितरं प्राह प्राञ्जलिः प्रयतात्मवान्।&lt;br&gt;&#xA;निवासनं न मे देवो विदधे स प्रजापतिः ॥ 7.3.22 ॥&lt;br&gt;&#xA;भगवल्ँलब्धवानस्मि वरमिष्टं पितामहात्।&lt;br&gt;&#xA;तं पश्य भगवन्कञ्चिन्निवासं साधु मे प्रभो ॥ 7.3.23 ॥&lt;br&gt;&#xA;न च पीडा भवेद्यत्र प्राणिनो यस्य कस्यचित्।&lt;br&gt;&#xA;एवमुक्तस्तु पुत्रेण विश्रवा मुनिपुङ्गवः ॥ 7.3.24 ॥&lt;br&gt;&#xA;वचनं प्राह धर्मज्ञः श्रूयतामिति सत्तमः।&lt;br&gt;&#xA;दक्षिणस्योदधेस्तीरे त्रिकूटो नाम पर्वतः ॥ 7.3.25 ॥&lt;br&gt;&#xA;तस्याग्रे तु विशाला सा महेन्द्रस्य पुरी यथा।&lt;br&gt;&#xA;लङ्का नाम पुरी रम्या निर्मिता विश्वकर्मणा ॥ 7.3.26 ॥&lt;br&gt;&#xA;राक्षसानां निवासार्थं यथेन्द्रस्यामरावती।&lt;br&gt;&#xA;तत्र त्वं वस भद्रं ते लङ्कायां नात्र संशयः ॥ 7.3.27 ॥&lt;br&gt;&#xA;हेमप्राकारपरिघा यन्त्रशस्त्रसमावृता।&lt;br&gt;&#xA;रमणीया पुरी सा हि रुक्मवैडूर्यतोरणा ॥ 7.3.28 ॥&lt;br&gt;&#xA;राक्षसैः सा परित्यक्ता पुरा विष्णुभयार्दितैः।&lt;br&gt;&#xA;शून्या रक्षोगणैः सर्वै रसातलतलं गतैः ॥ 7.3.29 ॥&lt;br&gt;&#xA;शून्या सम्प्रति लङ्का सा प्रभुस्तस्या न विद्यते।&lt;br&gt;&#xA;स त्वं तत्र निवासाय गच्छ पुत्र यथासुखम् ॥ 7.3.30 ॥&lt;br&gt;&#xA;निर्दोषस्तत्र ते वासो न बाधास्तत्र कस्यचित्।&lt;br&gt;&#xA;एतच्छुत्वा स धर्मात्मा धर्मिष्ठं वचनं पितुः ॥ 7.3.31 ॥&lt;br&gt;&#xA;निवासयामास तदा लङ्कां पर्वतमूर्धनि।&lt;br&gt;&#xA;नैर्ऋतानां सहस्रैस्तु हृष्टैः प्रमुदुतैः सह ॥ 7.3.32 ॥&lt;br&gt;&#xA;अचिरेणैव कालेन सम्पूर्णा तस्य शासनात् ॥ 7.3.33 ॥&lt;br&gt;&#xA;स तु तत्रावसत्प्रीतो धर्मात्मा नैर्ऋतर्षभः।&lt;br&gt;&#xA;समुद्रपरिघायां तु लङ्कायां विश्रवात्मजः ॥ 7.3.34 ॥&lt;br&gt;&#xA;काले काले तु धर्मात्मा पुष्पकेण धनेश्वरः।&lt;br&gt;&#xA;अभ्यागच्छद्विनीतात्मा पितरं मातरं च हि ॥ 7.3.35 ॥&lt;br&gt;&#xA;स देवगन्धर्वगणैरभिष्टुतस्तथाप्सरोनृत्यविभूषितालयः।&lt;br&gt;&#xA;गभस्तिभिः सूर्य इवावभासयन्पितुः समीपं प्रययौ स वित्तपः ॥ 7.3.36 ॥&lt;/p&gt;</description>
    </item>
    <item>
      <title>००४ हेति-कुलम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/01_raxaH-kuletihAsaH/004_heti-kulam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/01_raxaH-kuletihAsaH/004_heti-kulam/</guid>
      <description>&lt;p&gt;श्रुत्वागस्त्येरितं वाक्यं रामो विस्मयमागतः।&lt;br&gt;&#xA;कथमासीत्तु लङ्कायां सम्भवो रक्षसां पुरा ॥ 7.4.1 ॥&lt;br&gt;&#xA;ततः शिरः कम्पयित्वा त्रेताग्निसमविग्रहम्।&lt;br&gt;&#xA;तमगस्त्यं मुहुर्दृष्ट्वा स्मयमानोऽभ्यभाषत ॥ 7.4.2 ॥&lt;br&gt;&#xA;भगवन्पूर्वमप्येषा लङ्कासीत्पिशिताशिनाम्।&lt;br&gt;&#xA;श्रुत्वेदं भगवद्वाक्यं जातो मे विस्मयः परः ॥ 7.4.3 ॥&lt;br&gt;&#xA;पुलस्त्यवंशादुद्भूता राक्षसा इति नः श्रुतम्।&lt;br&gt;&#xA;इदानीमन्यतश्चापि सम्भवः कीर्तितस्त्वया ॥ 7.4.4 ॥&lt;br&gt;&#xA;रावणात्कुम्भकर्णाच्च प्रहस्ताद्विकटादपि।&lt;br&gt;&#xA;रावणस्य च पुत्रेभ्यः किं नु ते बलवत्तराः ॥ 7.4.5 ॥&lt;br&gt;&#xA;क एषां पूर्वको ब्रह्मन्किन्नामा च बलोत्कटः।&lt;br&gt;&#xA;अपराधं च कं प्राप्य विष्णुना द्राविताः कथम् ॥ 7.4.6 ॥&lt;br&gt;&#xA;एतद्विस्तरतः सर्वं कथयस्व ममानघ।&lt;br&gt;&#xA;कुतूहलमिदं मह्यं नुद भानुर्यथा तमः ॥ 7.4.7 ॥&lt;br&gt;&#xA;राघवस्य वचः श्रुत्वा संस्कारालङ्कृतं शुभम्।&lt;br&gt;&#xA;ईषद्विस्मयमानस्तमगस्त्यः प्राह राघवम् ॥ 7.4.8 ॥&lt;br&gt;&#xA;प्रजापतिः पुरा सृष्ट्वा ह्यपः सलिलसम्भवः।&lt;br&gt;&#xA;तासां गोपायने सत्त्वानसृजत्पद्मसम्भवः ॥ 7.4.9 ॥&lt;br&gt;&#xA;ते सत्त्वाः सत्त्वकर्तारं विनीतवदुपस्थिताः।&lt;br&gt;&#xA;किं कुर्म इति भाषन्तः क्षुत्पिपासाभयार्दिताः ॥ 7.4.10 ॥&lt;br&gt;&#xA;प्रजापतिस्तु तान्याह सत्वानि प्रहसन्निव।&lt;br&gt;&#xA;आभाष्य वाचा यत्नेन रक्षध्वमिति मानदः ॥ 7.4.11 ॥&lt;br&gt;&#xA;रक्षामेति च तत्रान्ये जक्षाम इति चापरे।&lt;br&gt;&#xA;भुक्षिताभुक्षितैरुक्तस्ततस्तानाह भूतकृत् ॥ 7.4.12 ॥&lt;br&gt;&#xA;रक्षामेति च यैरुक्तं राक्षसास्ते भवन्तु वः।&lt;br&gt;&#xA;जक्षाम इति यैरुक्तं यक्षा एव भवन्तु वः ॥ 7.4.13 ॥&lt;br&gt;&#xA;तत्र हेतिः प्रहेतिश्च भ्रातरौ राक्षसाधिपौ।&lt;br&gt;&#xA;मधुकैटभसङ्काशौ बभूवतुररिन्दमौ ॥ 7.4.14 ॥&lt;br&gt;&#xA;प्रहेतिर्धार्मिकस्तत्र तपोवनगतस्तदा।&lt;br&gt;&#xA;हेतिर्दारक्रियार्थे तु परं यत्नमथाकरोत् ॥ 7.4.15 ॥&lt;br&gt;&#xA;स कालभगिनीं कन्यां भयां नाम भयावहाम्।&lt;br&gt;&#xA;उदावहदमेयात्मा स्वयमेव महामतिः ॥ 7.4.16 ॥&lt;br&gt;&#xA;स तस्यां जनयामास हेती राक्षसपुङ्गवः।&lt;br&gt;&#xA;पुत्रं पुत्रवतां श्रेष्ठो विद्युत्केश इति श्रुतम् ॥ 7.4.17 ॥&lt;br&gt;&#xA;विद्युत्केशो हेतिपुत्रः स दीप्तार्कसमप्रभः।&lt;br&gt;&#xA;व्यवर्धत महातेजास्तोयमध्य इवाम्बुदः ॥ 7.4.18 ॥&lt;br&gt;&#xA;स यदा यौवनं भद्रमनुप्राप्तो निशाचरः।&lt;br&gt;&#xA;ततो दारक्रियां तस्य कर्तुं व्यवसितः पिता ॥ 7.4.19 ॥&lt;br&gt;&#xA;सन्ध्यायास्तनयां सोऽथ सन्ध्यातुल्यां प्रभावतः।&lt;br&gt;&#xA;वरयामास पुत्रार्थं हेती राक्षसपुङ्गवः ॥ 7.4.20 ॥&lt;br&gt;&#xA;अवश्यमेव दातव्या परस्मै सेति सन्ध्यया।&lt;br&gt;&#xA;चिन्तयित्वा सुता दत्ता विद्युत्केशाय राघव ॥ 7.4.21 ॥&lt;br&gt;&#xA;सन्ध्यायास्तनयां लब्ध्वा विद्युत्केशो निशाचरः।&lt;br&gt;&#xA;रमते स्म तया सार्धं पौलोम्या मघवानिव ॥ 7.4.22 ॥&lt;br&gt;&#xA;केनचित्त्वथ कालेन राम सालकटङ्कटा।&lt;br&gt;&#xA;विद्युत्केशाद्गर्भमाप घनराजिरिवार्णवात् ॥ 7.4.23 ॥&lt;br&gt;&#xA;ततः सा राक्षसी गर्भं घनगर्भसमप्रभम्।&lt;br&gt;&#xA;प्रसूता मन्दरं गत्वा गङ्गा गर्भमिवाग्निजम् ॥ 7.4.24 ॥&lt;br&gt;&#xA;समुत्सृज्य तु सा गर्भं विद्युत्केशरतार्थिनी।&lt;br&gt;&#xA;रेमे तु सार्धं पतिना विस्मृत्य सुतमात्मजम् ॥ 7.4.25 ॥&lt;br&gt;&#xA;तयोत्सृष्टः स तु शिशुः शरदर्कसमद्युतिः।&lt;br&gt;&#xA;निधायास्ये स्वयं मुष्टिं रुरोद शनकैस्तदा ॥ 7.4.26 ॥&lt;br&gt;&#xA;ततो वृषभमास्थाय पार्वत्या सहितः शिवः।&lt;br&gt;&#xA;वायुमार्गेण गच्छन्वै शुश्राव रुदितस्वनम् ॥ 7.4.27 ॥&lt;br&gt;&#xA;अपश्यदुमया सार्धं रुदन्तं राक्षसात्मजम्।&lt;br&gt;&#xA;कारुण्यभावात्पार्वत्या भवस्त्रिपुरसूदनः ॥ 7.4.28 ॥&lt;br&gt;&#xA;तं राक्षसात्मजं चक्रे मातुरेव वयःसमम्।&lt;br&gt;&#xA;अमरं चैव तं कृत्वा महादेवोऽक्षरोऽव्ययः ॥ 7.4.29 ॥&lt;br&gt;&#xA;पुरमाकाशगं प्रादात्पार्वत्याः प्रियकाम्यया।&lt;br&gt;&#xA;उमयापि वरो दत्तो राक्षसानां नृपात्मज ॥ 7.4.30 ॥&lt;br&gt;&#xA;सद्योपलब्धिर्गर्भस्य प्रसूतिः सद्य एव च।&lt;br&gt;&#xA;सद्य एव वयःप्राप्तिर्मातुरेव वयस्समम् ॥ 7.4.31 ॥&lt;br&gt;&#xA;ततः सुकेशो वरदानगर्वितः श्रियं प्रभोः प्राप्य हरस्य पार्श्वतः।&lt;br&gt;&#xA;चचार सर्वत्र महान्महामतिः खगं पुरं प्राप्य पुरन्दरो यथा ॥ 7.4.32 ॥&lt;/p&gt;</description>
    </item>
    <item>
      <title>००५ माल्यवदादि</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/01_raxaH-kuletihAsaH/005_mAlyavadAdi/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/01_raxaH-kuletihAsaH/005_mAlyavadAdi/</guid>
      <description>&lt;p&gt;सुकेशं धार्मिकं दृष्ट्वा वरलब्धं च राक्षसम्।&lt;br&gt;&#xA;ग्रामणीर्नाम गन्धर्वो विश्वावसुसमप्रभः ॥ 7.5.1 ॥&lt;br&gt;&#xA;त्रिषु लोकेषु विख्याता रूपयौवनशालिनी।&lt;br&gt;&#xA;तां सुकेशाय धर्मेण ददौ रक्षःश्रियं यथा ॥ 7.5.2 ॥&lt;br&gt;&#xA;वरदानकृतैश्वर्यं सा तं प्राप्य पतिं प्रियम्।&lt;br&gt;&#xA;आसीद्देववती तुष्टा धनं प्राप्येव निर्धनः ॥ 7.5.3 ॥&lt;br&gt;&#xA;स तया सह संयुक्तो रराज रजनीचरः।&lt;br&gt;&#xA;अञ्जनादभिनिष्क्रान्तः करेण्वेव महागजः ॥ 7.5.4 ॥&lt;br&gt;&#xA;देववत्यां सुकेशस्तु जनयामास राघव ॥ 7.5.5 ॥&lt;br&gt;&#xA;माल्यवन्तं सुमालिं च मालिं च बलिनां वरम्।&lt;br&gt;&#xA;त्रींस्त्रिनेत्रसमान्पुत्रान्राक्षसान्राक्षसाधिपः ॥ 7.5.6 ॥&lt;br&gt;&#xA;त्रयो लोका इवाव्यग्राः स्थितास्त्रय इवाग्नयः।&lt;br&gt;&#xA;त्रयो मन्त्रा इवात्युग्रास्त्रयो घोरा इवामयाः ॥ 7.5.7 ॥&lt;br&gt;&#xA;त्रयः सुकेशस्य सुतास्त्रेताग्निसमतेजसः।&lt;br&gt;&#xA;विवृद्धिमगमंस्तत्र व्याधयोपेक्षिता इव ॥ 7.5.8 ॥&lt;br&gt;&#xA;वरप्राप्तिं पितुस्ते तु ज्ञात्वेश्वरतपोबलात्।&lt;br&gt;&#xA;तपस्तप्तुं गता मेरुं भ्रातरः कृतनिश्चयाः ॥ 7.5.9 ॥&lt;br&gt;&#xA;प्रगृह्य नियमान्घोरान्राक्षसा नृपसत्तम।&lt;br&gt;&#xA;विचेरुस्ते तपो घोरं सर्वभूतभयावहम् ॥ 7.5.10 ॥&lt;br&gt;&#xA;सत्यार्जवशमोपेतैस्तपोभिरतिदुष्करैः।&lt;br&gt;&#xA;सन्तापयन्तस्त्रील्लोँकान्सदेवासुरमानुषान् ॥ 7.5.11 ॥&lt;br&gt;&#xA;ततो विभुश्चतुर्वक्त्रो विमानवरमास्थितः।&lt;br&gt;&#xA;सुकेशपुत्रानामन्त्र्य वरदोऽस्मीत्यभाषत ॥ 7.5.12 ॥&lt;br&gt;&#xA;ब्रह्माणं वरदं ज्ञात्वा सेन्द्रैर्देवगणैर्वृतम्।&lt;br&gt;&#xA;ऊचुः प्राञ्जलयः सर्वे वेपमाना इव द्रुमाः ॥ 7.5.13 ॥&lt;br&gt;&#xA;तपसाराधितो देव यदि नो दिशसे वरम्।&lt;br&gt;&#xA;अजेयाः शत्रुहन्तारस्तथैव चिरजीविनः ॥ 7.5.14 ॥&lt;br&gt;&#xA;प्रभविष्ण्वो भवामेति परस्परमनुव्रताः ॥ 7.5.15 ॥&lt;br&gt;&#xA;एवं भविष्यतीत्युक्त्वा सुकेशतनयान्विभुः।&lt;br&gt;&#xA;स ययौ ब्रह्मलोकाय ब्रह्मा ब्राह्मणवत्सलः ॥ 7.5.16 ॥&lt;br&gt;&#xA;वरं लब्ध्वा तु ते सर्वे राम रात्रिञ्चरास्तदा।&lt;br&gt;&#xA;सुरासुरान्प्रबाधन्ते वरदानसुनिर्भयाः ॥ 7.5.17 ॥&lt;br&gt;&#xA;तैर्वध्यमानास्त्रिदशाः सर्षिसङ्घाः सचारणाः।&lt;br&gt;&#xA;त्रातारं नाधिगच्छन्ति निरयस्था यथा नराः ॥ 7.5.18 ॥&lt;br&gt;&#xA;अथ ते विश्वकर्माणं शिल्पिनां वरमव्ययम्।&lt;br&gt;&#xA;ऊचुः समेत्य संहृष्टा राक्षसा रघुसत्तम ॥ 7.5.19 ॥&lt;br&gt;&#xA;ओजस्तेजोबलवतां महतामात्मतेजसा।&lt;br&gt;&#xA;गृहकर्ता भवानेव देवानां हृदयेप्सितम् ॥ 7.5.20 ॥&lt;br&gt;&#xA;हिमवन्तमपाश्रित्य मेरुमन्दरमेव वा।&lt;br&gt;&#xA;महेश्वरगृहप्रख्यं गृहं नः क्रियतां महत् ॥ 7.5.21 ॥&lt;br&gt;&#xA;विश्वकर्मा ततस्तेषां राक्षसानां महाभुजः।&lt;br&gt;&#xA;निवासं कथयामास शक्रस्येवामरावतीम् ॥ 7.5.22 ॥&lt;br&gt;&#xA;दक्षिणस्योदधेस्तीरे त्रिकूटो नाम पर्वतः।&lt;br&gt;&#xA;सुवेल इति चाप्यन्यो द्वितीयस्तत्र सत्तमाः ॥ 7.5.23 ॥&lt;br&gt;&#xA;शिखरे तस्य शैलस्य मध्यमेऽम्बुदसन्निभे।&lt;br&gt;&#xA;शकुनैरपि दुष्प्रापे टङ्कच्छिन्नचतुर्दिशि ॥ 7.5.24 ॥&lt;br&gt;&#xA;त्रिंशद्योजनक्स्तीर्णा शतयोजनमायता।&lt;br&gt;&#xA;स्वर्णप्राकारसंवीता हेमतोरणसंवृता ॥ 7.5.25 ॥&lt;br&gt;&#xA;मया लङ्केति नगरी शक्राज्ञप्तेन निर्मिता।&lt;br&gt;&#xA;तस्यां वसत दुर्धर्षा यूयं राक्षसपुङ्गवाः ॥ 7.5.26 ॥&lt;br&gt;&#xA;अमरावतीं समासाद्य सेन्द्रा इव दिवौकसः।&lt;br&gt;&#xA;लङ्कादुर्गं समासाद्य राक्षसैर्बहुभिर्वृताः ॥ 7.5.27 ॥&lt;br&gt;&#xA;भविष्यथ दुराधर्षाः शत्रूणां शत्रुसूदनाः ॥ 7.5.28 ॥&lt;br&gt;&#xA;विश्वकर्मवचः श्रुत्वा ततस्ते राक्षसोत्तमाः।&lt;br&gt;&#xA;सहस्रानुचरा भूत्वा गत्वा तामवसन्पुरीम् ॥ 7.5.29 ॥&lt;br&gt;&#xA;दृढप्राकारपरिखां हैमैर्गृहशतैर्वृताम्।&lt;br&gt;&#xA;लङ्कामवाप्य ते हृष्टा न्यवसन्रजनीचराः ॥ 7.5.30 ॥&lt;br&gt;&#xA;एतस्मिन्नेव काले तु यथाकामं च राघव।&lt;br&gt;&#xA;नर्मदा नाम गन्धर्वी बभूव रघुनन्दन ॥ 7.5.31 ॥&lt;br&gt;&#xA;तस्याः कान्यात्रयं ह्यासीत् धीश्रीकिर्तिसमद्युति।&lt;br&gt;&#xA;ज्येष्ठक्रमेण सा तेषां राक्षसानामराक्षसी ॥ 7.5.32 ॥&lt;br&gt;&#xA;कन्यास्ताः प्रददौ हृष्टा पूर्णचन्द्रनिभाननाः।&lt;br&gt;&#xA;त्रयाणां राक्षसेन्द्राणां तिस्रो गन्धर्वकन्यकाः ॥ 7.5.33 ॥&lt;br&gt;&#xA;दत्ता मात्रा महाभागा नक्षत्रे भगदैवते।&lt;br&gt;&#xA;कुतदारास्तु ते राम सुकेशतनयास्तदा ॥ 7.5.34 ॥&lt;br&gt;&#xA;चिक्रीडुः सह भार्याभिरप्सरोभिरिवामराः।&lt;br&gt;&#xA;ततो माल्यवतो भार्या सुन्दरी नाम सुन्दरी ॥ 7.5.35 ॥&lt;br&gt;&#xA;स तस्यां जनयामास यदपत्यं निबोध तत्।&lt;br&gt;&#xA;वज्रमुष्टिर्विरूपाक्षोदुर्मुखश्चैव राक्षसः ॥ 7.5.36 ॥&lt;br&gt;&#xA;सुप्तघ्नो यज्ञकोपश्च मत्तोन्मत्तौ तथैव च।&lt;br&gt;&#xA;अनला चाभवत्कन्या सुन्दर्यां राम सुन्दरी ॥ 7.5.37 ॥&lt;br&gt;&#xA;सुमालिनोऽपि भार्यासीत्पूर्णचद्रनिभानना।&lt;br&gt;&#xA;नाम्ना केतुमती राम प्राणेभ्योऽपि गरीयसी ॥ 7.5.38 ॥&lt;br&gt;&#xA;सुमाली जनयामास यदपत्यं निशाचरः।&lt;br&gt;&#xA;केतुमत्यां महाराज तन्निबोधानुपूर्वशः ॥ 7.5.39 ॥&lt;br&gt;&#xA;प्रहस्तोऽकम्पनश्चैव विकटः कालकार्मुखः।&lt;br&gt;&#xA;धूम्राक्षश्चैव दण्डश्च सुपार्श्वश्च महाबलः ॥ 7.5.40 ॥&lt;br&gt;&#xA;राका पुष्पोत्कटा चैव कैकसी च शुचिस्मिता।&lt;br&gt;&#xA;कुम्भीनसी च इत्येते सुमालेः प्रसवाः स्मृताः ॥ 7.5.41 ॥&lt;br&gt;&#xA;मालेस्तु वसुधा नाम गन्धर्वी रूपशालिनी।&lt;br&gt;&#xA;भार्यासीत्पद्मपत्राक्षी स्वक्षी यक्षीवरोपमा ॥ 7.5.42 ॥&lt;br&gt;&#xA;सुमालेरनुजस्तस्यां जनयामास यत् प्रभो।&lt;br&gt;&#xA;अपत्यं कथ्यमानं तु मया त्वं शृणु राघव ॥ 7.5.43 ॥&lt;br&gt;&#xA;अनिलश्चानलश्चैव हरः सम्पातिरेव च।&lt;br&gt;&#xA;एते विभीषणामात्या मालेयास्तु निशाचरः ॥ 7.5.44 ॥&lt;br&gt;&#xA;ततस्तु ते राक्षसपुङ्गवास्त्रयो निशाचरैः पुत्रशतैश्च संवृताः।&lt;br&gt;&#xA;सुरान्सहेन्द्रानृषिनागयक्षान्बबाधिरे तान्बहुवीर्यदर्पिताः ॥ 7.5.45 ॥&lt;br&gt;&#xA;जगद्भ्रमन्तोऽनिलवद्दुरासदा रणेषु मृत्युप्रतिमानतेजसः।&lt;br&gt;&#xA;वरप्रदानादतिगर्विता भृशं क्रतुक्रियाणां प्रशमङ्कराः सदा ॥ 7.5.46 ॥&lt;/p&gt;</description>
    </item>
    <item>
      <title>००६ देवैर् युद्धम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/01_raxaH-kuletihAsaH/006_devair_yuddham/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/01_raxaH-kuletihAsaH/006_devair_yuddham/</guid>
      <description>&lt;p&gt;तैर्वध्यमाना देवाश्च ऋषयश्च तपोधनाः।&lt;br&gt;&#xA;भयार्ताः शरणं जग्मुर्देवदेवं महेश्वरम् ॥ 7.6.1 ॥&lt;br&gt;&#xA;जगत्सृष्ट्यन्तकर्तारमजमव्यक्तरूपिणम्।&lt;br&gt;&#xA;आधारं सर्वलोकानामाराध्यं परमं गुरुम् ॥ 7.6.2 ॥&lt;br&gt;&#xA;ते समेत्य तु कामारिं त्रिपुरारिं त्रिलोचनम्।&lt;br&gt;&#xA;ऊचुः प्राञ्जलयो देवा भयगद्गदभाषिणः ॥ 7.6.3 ॥&lt;br&gt;&#xA;सुकेशपुत्रैर्भगवन्पितामहवरोद्धतैः।&lt;br&gt;&#xA;प्रजाध्यक्ष प्रजाः सर्वा बाध्यन्ते रिपुबाधनैः ॥ 7.6.4 ॥&lt;br&gt;&#xA;शरण्यान्यशरण्यानि ह्याश्रमाणि कृतानि नः।&lt;br&gt;&#xA;स्वर्गाच्च देवान्प्रच्याव्य स्वर्गे क्रीडन्ति देववत् ॥ 7.6.5 ॥&lt;br&gt;&#xA;अहं विष्णुरहं रुद्रो ब्रह्माहं देवराडहम्।&lt;br&gt;&#xA;अहं यमश्च वरुणश्चन्द्रोऽहं रविरप्यहम् ॥ 7.6.6 ॥&lt;br&gt;&#xA;बाधन्ते समरोद्धर्षा ये च तेषां पुरःसराः।&lt;br&gt;&#xA;तन्नो देव भयार्तानामभयं दातुमर्हसि ॥ 7.6.7 ॥&lt;br&gt;&#xA;अशिवं वपुरास्थाय जहि वै देवकण्टकान् ॥ 7.6.8 ॥&lt;br&gt;&#xA;इत्युक्तस्तु सुरैः सर्वैः कपर्दी नीललोहितः।&lt;br&gt;&#xA;सुकेशं प्रति सापेक्षः प्राह देवगणान्प्रभुः ॥ 7.6.9 ॥&lt;br&gt;&#xA;अहं तान्न हनिष्यामि मयावध्या हि ते सुराः।&lt;br&gt;&#xA;किं तु मन्त्रं प्रदास्यामि यो वै तान्निहनिष्यति ॥ 7.6.10 ॥&lt;br&gt;&#xA;एतमेव समुद्योगं पुरस्कृत्य महर्षयः।&lt;br&gt;&#xA;गच्छध्वं शरणं विष्णुं हनिष्यति स तान्प्रभुः ॥ 7.6.11 ॥&lt;br&gt;&#xA;ततस्तु जयशब्देन प्रतिनन्द्य महेश्वरम्।&lt;br&gt;&#xA;विष्णोः समीपमाजग्मुर्निशाचरभयार्दिताः ॥ 7.6.12 ॥&lt;br&gt;&#xA;शङ्खचक्रधरं देवं प्रणम्य बहुमान्य च।&lt;br&gt;&#xA;ऊचुः सम्भ्रान्तवद्वाक्यं सुकेशतनयान्प्रति ॥ 7.6.13 ॥&lt;br&gt;&#xA;सुकेशतनयैर्देव त्रिभिस्त्रेताग्निसन्निभैः।&lt;br&gt;&#xA;आक्रम्य वरदानेन स्थानान्यपहृतानि नः ॥ 7.6.14 ॥&lt;br&gt;&#xA;लङ्का नाम पुरी दुर्गा त्रिकूटशिखरे स्थिता।&lt;br&gt;&#xA;तत्र स्थिताः प्रबाधन्ते सर्वान्नः क्षणदाचराः ॥ 7.6.15 ॥&lt;br&gt;&#xA;स त्वमस्मद्धितार्थाय जहि तान्मधुसूदन।&lt;br&gt;&#xA;शरणं त्वां वयं प्राप्ता गतिर्भव सुरेश्वर ॥ 7.6.16 ॥&lt;br&gt;&#xA;चक्रकृत्तास्यकमलान्निवेदय यमाय वै।&lt;br&gt;&#xA;भयेष्वभयदोऽस्माकं नान्योऽस्ति भवता विना ॥ 7.6.17 ॥&lt;br&gt;&#xA;राक्षसान्समरे दुष्टान्सानुबन्धान्मदोद्धतान्।&lt;br&gt;&#xA;नुदं त्वं नो भयं देव नीहारमिव भास्करः ॥ 7.6.18 ॥&lt;br&gt;&#xA;इत्येवं दैवतैरुक्तो देवदेवो जनार्दनः।&lt;br&gt;&#xA;अभयं भयदोऽरीणां दत्त्वा देवानुवाच ह ॥ 7.6.19 ॥&lt;br&gt;&#xA;सुकेशं राक्षसं जाने ईशानवरदर्पितम्।&lt;br&gt;&#xA;तांश्चास्य तनयाञ्जाने येषां ज्येष्ठः स माल्यवान् ॥ 7.6.20 ॥&lt;br&gt;&#xA;तानहं समतिक्रान्तमर्यादान्राक्षसाधमान्।&lt;br&gt;&#xA;निहनिष्यामि सङ्क्रुद्धः सुरा भवत विज्वराः ॥ 7.6.21 ॥&lt;br&gt;&#xA;इत्युक्तास्ते सुराः सर्वे विष्णुना प्रभविष्णुना।&lt;br&gt;&#xA;यथावासं ययुर्हृष्टाः प्रशंसन्तो जनार्दनम् ॥ 7.6.22 ॥&lt;br&gt;&#xA;विबुधानां समुद्योगं माल्यवांस्तु निशाचरः।&lt;br&gt;&#xA;श्रुत्वा तौ भ्रातरौ वीराविदं वचनमब्रवीत् ॥ 7.6.23 ॥&lt;br&gt;&#xA;अमरा ऋषयश्चैव सङ्गम्य किल शकरम्।&lt;br&gt;&#xA;अस्मद्वधं परीप्सन्त इदं वचनमब्रुवन् ॥ 7.6.24 ॥&lt;br&gt;&#xA;सुकेशतनया देव वरदानबलोद्धताः।&lt;br&gt;&#xA;बाधन्तेऽस्मान्समुद्दृप्ता घोररूपाः पदे पदे ॥ 7.6.25 ॥&lt;br&gt;&#xA;राक्षसैरभिभूताः स्म न शक्ताः स्म प्रजापते।&lt;br&gt;&#xA;स्वेषु सद्मसु संस्थातुं भयात्तेषां दुरात्मनाम् ॥ 7.6.26 ॥&lt;br&gt;&#xA;तदस्माकं हितार्थाय जहि तांश्च त्रिलोचन।&lt;br&gt;&#xA;राक्षसान्हुङ्कृतेनैव दह प्रदहतां वर ॥ 7.6.27 ॥&lt;br&gt;&#xA;इत्येवं त्रिदशैरुक्तो निशम्यान्धकसूदनः।&lt;br&gt;&#xA;शिरः करं च धुन्वान इदं वचनमब्रवीत् ॥ 7.6.28 ॥&lt;br&gt;&#xA;अवध्या मम ते देवाः सुकेशतनया रणे।&lt;br&gt;&#xA;मन्त्रं तु वः प्रदास्यामि यस्तान्वै निहनिष्यति ॥ 7.6.29 ॥&lt;br&gt;&#xA;योऽसौ चक्रगदापाणिः पीतवासा जनार्दनः।&lt;br&gt;&#xA;हरिर्नारायणः श्रीमान् शरणं तं प्रपद्यथ ॥ 7.6.30 ॥&lt;br&gt;&#xA;हरादवाप्य ते मन्त्रं कामारिमभिवाद्य च।&lt;br&gt;&#xA;नारायणालयं प्राप्य तस्मै सर्वं न्यवेदयन् ॥ 7.6.31 ॥&lt;br&gt;&#xA;ततो नारायणेनोक्ता देवा इन्द्रपुरोगमाः।&lt;br&gt;&#xA;सुरारींस्तान्हनिष्यामि सुरा भवत विज्वराः ॥ 7.6.32 ॥&lt;br&gt;&#xA;देवानां भयभीतानां हरिणा राक्षसर्षभौ।&lt;br&gt;&#xA;प्रतिज्ञातो वधोऽस्माकं चिन्त्यतां यदिह क्षमम् ॥ 7.6.33 ॥&lt;br&gt;&#xA;हिरण्यकशिपोर्मृत्युरन्येषां च सुरद्विषाम्।&lt;br&gt;&#xA;नमुचिः कालनेमिश्च संह्रादो वीरसत्तमः ॥ 7.6.34 ॥&lt;br&gt;&#xA;राधेयो बहुमायी च लोकपालोऽथ धार्मिकः।&lt;br&gt;&#xA;यमलार्जुनौ च हार्दिक्यः शुम्भश्चैव निशुम्भकः ॥ 7.6.35 ॥&lt;br&gt;&#xA;असुरा दानवाश्चैव सत्त्ववन्तो महाबलाः।&lt;br&gt;&#xA;सर्वे समरमासाद्य न श्रूयन्तेऽपराजिताः ॥ 7.6.36 ॥&lt;br&gt;&#xA;सर्वैः क्रतुशतैरिष्टं सर्वे मायाविदस्तथा।&lt;br&gt;&#xA;सर्वे सर्वास्त्रकुशलाः सर्वे शत्रुभयङ्कराः ॥ 7.6.37 ॥&lt;br&gt;&#xA;नारायणेन निहताः शतशोऽथ सहस्रशः।&lt;br&gt;&#xA;एतज्ज्ञात्वा तु सर्वेषां क्षमं कर्तुमिहार्हथ ॥ 7.6.38 ॥&lt;br&gt;&#xA;ततः सुमाली माली च श्रुत्वा माल्यवतो वचः।&lt;br&gt;&#xA;ऊचतुर्भ्रातरं ज्येष्ठं भगांशाविव वासवम् ॥ 7.6.39 ॥&lt;br&gt;&#xA;स्वधीतं दत्तमिष्टं चाप्यैश्वर्यं परिपालितम्।&lt;br&gt;&#xA;आयुर्निरामयं प्राप्तं सुधर्मः प्रापितः पथि ॥ 7.6.40 ॥&lt;br&gt;&#xA;देवसागरमक्षोभ्यं शस्त्रैः समवगाह्य च।&lt;br&gt;&#xA;जिता द्विषो ह्यप्रतिमास्तन्नो मृत्युकृतं भयम् ॥ 7.6.41 ॥&lt;br&gt;&#xA;नारायणश्च रुद्रश्च शक्रश्चापि यमस्तथा।&lt;br&gt;&#xA;अस्माकं प्रमुखे स्थातुं सर्वे बिभ्यति सर्वदा ॥ 7.6.42 ॥&lt;br&gt;&#xA;विष्णोर्देवस्य नास्त्येव कारणं राक्षसेश्वर।&lt;br&gt;&#xA;देवानामेव दोषेण विष्णोः प्रचलितं मनः ॥ 7.6.43 ॥&lt;br&gt;&#xA;तस्मादद्य समुद्युक्ताः सर्वसैन्यसमावृताः।&lt;br&gt;&#xA;देवानेव जिघांसाम एभ्यो दोषः समुत्थितः ॥ 7.6.44 ॥&lt;br&gt;&#xA;उद्योगं घोषयित्वा तु सर्वे नैर्ऋतपुङ्गवाः।&lt;br&gt;&#xA;युद्धाय निर्ययुः क्रुद्धा जम्भवृत्रबला इव ॥ 7.6.45 ॥&lt;br&gt;&#xA;इति ते राम सम्मन्त्र्य सर्वोद्योगेन राक्षसाः।&lt;br&gt;&#xA;युद्धाय निर्ययुः सर्वे महाकाया महाबलाः ॥ 7.6.46 ॥&lt;br&gt;&#xA;स्यन्दनैर्वारणैश्चैव हयैश्च गिरिसन्निभैः।&lt;br&gt;&#xA;खरैर्गोभी रथोष्ट्रैश्च शिंशुमारैर्भुजङ्गमैः ॥ 7.6.47 ॥&lt;br&gt;&#xA;मकरैः कच्छपैर्मीनैर्विहङ्गैर्गरुडोपमैः।&lt;br&gt;&#xA;सिंहैर्व्याघ्रैर्वराहैश्च सृमरैश्चमरैरपि ॥ 7.6.48 ॥&lt;br&gt;&#xA;त्यक्त्वा लङ्कां गताः सर्वे राक्षसा बलगर्विताः।&lt;br&gt;&#xA;प्रयाता देवलोकाय योद्धुं दैवतशत्रवः ॥ 7.6.49 ॥&lt;br&gt;&#xA;लङ्काविपर्ययं दृष्ट्वा यानि लङ्कालयान्यथ।&lt;br&gt;&#xA;भूतानि भयदर्शीनि विमनस्कानि सर्वशः ॥ 7.6.50 ॥&lt;br&gt;&#xA;रथोत्तमैरुह्यमानाः शतशोऽथ सहस्रशः ॥ 7.6.51 ॥&lt;br&gt;&#xA;प्रयाता राक्षसास्तूर्णं देवलोकं प्रयत्नतः।&lt;br&gt;&#xA;रक्षसामेव मार्गेण दैवतान्यपचक्रमुः ॥ 7.6.52 ॥&lt;br&gt;&#xA;भौमाश्चैवान्तरिक्षाश्च कालाज्ञप्ता भयावहाः।&lt;br&gt;&#xA;उत्पाता राक्षसेन्द्राणामभावाय समुत्थिताः ॥ 7.6.53 ॥&lt;br&gt;&#xA;अस्थीनि मेघा ववृषुरुष्णं शोणितमेव च।&lt;br&gt;&#xA;वेलां समुद्राश्चोत्क्रान्ताश्चेलुश्चाप्यथ भूधराः ॥ 7.6.54 ॥&lt;br&gt;&#xA;अट्टहासान्विमुञ्चन्तो घननादसमस्वनाः।&lt;br&gt;&#xA;वाश्यन्त्यश्च शिवास्तत्र दारुणं घोरदर्शनाः ॥ 7.6.55 ॥&lt;br&gt;&#xA;[भूम्यां परिपतन्ति स्म नृत्यमानाः सहस्रशः।] गृध्रचक्रं महच्चात्र ज्वलनोद्गारिभिर्मुखैः ॥ 7.6.56 ॥&lt;br&gt;&#xA;कपोता रक्तपादाश्च शारिका विद्रुता ययुः।&lt;br&gt;&#xA;काका वाश्यन्ति तत्रैव बिडाला वै द्विपादयः ॥ 7.6.57 ॥&lt;br&gt;&#xA;उत्पातांस्ताननादृत्य राक्षसा बलगर्विताः।&lt;br&gt;&#xA;यान्त्येव न निवर्त्तन्ते मृत्युपाशावपाशिताः ॥ 7.6.58 ॥&lt;br&gt;&#xA;माल्यवांश्च सुमाली च माली च सुमहाबलाः।&lt;br&gt;&#xA;आसन्पुरःसरास्तेषां क्रतूनामिव पावकाः ॥ 7.6.59 ॥&lt;br&gt;&#xA;माल्यवन्तं च ते सर्वे माल्यवन्तमिवाचलम्।&lt;br&gt;&#xA;निशाचरा ह्याश्रयन्ति धातारमिव देवताः ॥ 7.6.60 ॥&lt;br&gt;&#xA;तद्बलं राक्षसेन्द्राणां महाभ्रघननादितम्।&lt;br&gt;&#xA;जयेप्सया देवलोकं ययौ मालिवशे स्थितम् ॥ 7.6.61 ॥&lt;br&gt;&#xA;राक्षसानां समुद्योगं तं तु नारायणः प्रभुः।&lt;br&gt;&#xA;देवदूतादुपश्रुत्य चक्रे युद्धे तदा मनः ॥ 7.6.62 ॥&lt;br&gt;&#xA;स सज्जायुधतूणीरो वैनतेयोपरि स्थितः।&lt;br&gt;&#xA;आसज्ज्य कवचं दिव्यं सहस्रार्कसमद्युति ॥ 7.6.63 ॥&lt;br&gt;&#xA;श्रोणिसूत्रं च खड्गं च विमलं कमलेक्षणः।&lt;br&gt;&#xA;शङ्खचक्रगदाशार्ङ्गखड्गाख्यप्रवरायुधान् ॥ 7.6.64 ॥&lt;br&gt;&#xA;सुपर्णं गिरिसङ्काशं वैनतेयमथास्थितः।&lt;br&gt;&#xA;राक्षसानामभावाय ययौ तूर्णतरं प्रभुः ॥ 7.6.65 ॥&lt;br&gt;&#xA;सुपर्णपृष्ठे स बभौ श्यामः पीताम्बरो हरिः।&lt;br&gt;&#xA;काञ्चनस्य गिरेः शृङ्गे सतडित्तोयदो यथा ॥ 7.6.66 ॥&lt;br&gt;&#xA;स सिद्धदेवर्षिमहोरगैश्च गन्धर्वयक्षैरुपगीयमानः।&lt;br&gt;&#xA;समाससादासुरसैन्यशत्रूंश्चक्रासिशार्ङ्गायुधशङ्खपाणिः ॥ 7.6.67 ॥&lt;br&gt;&#xA;सुपर्णपक्षानिलनुन्नपक्षं भ्रमत्पताकं प्रविकीर्णशस्त्रम्।&lt;br&gt;&#xA;चचाल तद्राक्षसराजसैन्यं चलोपलं नील इवाचलेन्द्रः ॥ 7.6.68 ॥&lt;br&gt;&#xA;ततः शरैः शोणितमांसरूषितैर्युगान्तवैश्वानरतुल्यविग्रहैः।&lt;br&gt;&#xA;निशाचराः सम्परिवार्य माधवं वरायुधैर्निर्बिभिदुः सहस्रशः ॥ 7.6.69 ॥&lt;/p&gt;</description>
    </item>
    <item>
      <title>००७ मालि-वधः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/01_raxaH-kuletihAsaH/007_mAli-vadhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/01_raxaH-kuletihAsaH/007_mAli-vadhaH/</guid>
      <description>&lt;p&gt;नारायणगिरिं ते तु गर्जन्तो राक्षसाम्बुदाः।&lt;br&gt;&#xA;ववर्षुः शरवर्षेण वर्षेणेवाद्रिमम्बुदाः ॥ 7.7.1 ॥&lt;br&gt;&#xA;श्यामावदातस्तैर्विष्णुर्नीलैर्नक्तञ्चरोत्तमैः।&lt;br&gt;&#xA;वृतोऽञ्जनगिरीवासीत् वर्षमाणैः पयोधरैः ॥ 7.7.2 ॥&lt;br&gt;&#xA;शलभा इव केदारं मशका इव पर्वतम्।&lt;br&gt;&#xA;यथामृतघटं दंशा मकरा इव चार्णवम् ॥ 7.7.3 ॥&lt;br&gt;&#xA;तथा रक्षोधनुर्मुक्ता वज्रानिलमनोजवाः।&lt;br&gt;&#xA;हरिं विशन्ति स्म शरा लोका इव विपर्यये ॥ 7.7.4 ॥&lt;br&gt;&#xA;स्यन्दनैः स्यन्दनगता गजैश्च गजपृष्ठगाः।&lt;br&gt;&#xA;अश्वारोहास्तथाश्वैश्च पादाताश्चाम्बरे स्थिताः ॥ 7.7.5 ॥&lt;br&gt;&#xA;राक्षसेन्द्रा गिरिनिभाः शरैः शक्त्यृष्टितोमरैः।&lt;br&gt;&#xA;निरुछ्वासं हरिं चक्रुः प्राणायामा इव द्विजम् ॥ 7.7.6 ॥&lt;br&gt;&#xA;निशाचरैस्ताड्यमानो मीनैरिव महोदधिः।&lt;br&gt;&#xA;शार्ङ्गमायम्य दुर्धर्षो राक्षसेभ्योऽसृजच्छरान् ॥ 7.7.7 ॥&lt;br&gt;&#xA;शरैः पूर्णायतोत्सृष्टैर्वज्रवक्त्रैर्मनोजवैः।&lt;br&gt;&#xA;चिच्छेद विष्णुर्निशितैः शतशोऽथ सहस्रशः ॥ 7.7.8 ॥&lt;br&gt;&#xA;विद्राव्य शरवर्षेण वर्षा वायुरिवोत्थितम्।&lt;br&gt;&#xA;पाञ्चजन्यं महाशङ्खं प्रदध्मौ पुरुषोत्तमः ॥ 7.7.9 ॥&lt;br&gt;&#xA;सोऽम्बुजो हरिणा ध्मातः सर्वप्राणेन शङ्खराट्।&lt;br&gt;&#xA;ररास भीमनिर्हादस्त्रैलोक्यं व्यथयन्निव ॥ 7.7.10 ॥&lt;br&gt;&#xA;शङ्खराजरवः सोऽथ त्रासयामास राक्षसान्।&lt;br&gt;&#xA;मृगराज इवारण्ये समदानिव कुञ्जरान् ॥ 7.7.11 ॥&lt;br&gt;&#xA;न शेकुरश्वाः संस्थातुं विमदाः कुञ्जराभवन्।&lt;br&gt;&#xA;स्यन्दनेभ्यश्च्युता वीराः शङ्खरावितदुर्बलाः ॥ 7.7.12 ॥&lt;br&gt;&#xA;शार्ङ्गचापविनिर्मुक्ता वज्रतुल्याननाः शराः।&lt;br&gt;&#xA;विदार्य तानि रक्षांसि सुपुङ्खा विविशुः क्षितिम् ॥ 7.7.13 ॥&lt;br&gt;&#xA;भिद्यमानाः शरैः सङ्ख्ये नारायणकरच्युतैः।&lt;br&gt;&#xA;निपेतू राक्षसा भूमौ शैला वज्रहता इव ॥ 7.7.14 ॥&lt;br&gt;&#xA;व्रणानि परगात्रेभ्यो विष्णुचक्रकृतानि वै।&lt;br&gt;&#xA;असृक्क्षरन्ति धाराभिः स्वर्णधारा इवाचलाः ॥ 7.7.15 ॥&lt;br&gt;&#xA;शङ्खराजरवश्चापि शार्ङ्गचापरस्वस्तथा।&lt;br&gt;&#xA;राक्षसानां रवांश्चापि ग्रसते वैष्णवो रवः ॥ 7.7.16 ॥&lt;br&gt;&#xA;तेषां शिरोधरान्धूताञ्छरध्वजधनूंषि च।&lt;br&gt;&#xA;रथान्पताकास्तूणीरांश्चिच्छेद स हरिः शरैः ॥ 7.7.17 ॥&lt;br&gt;&#xA;सूर्यादिव करा घोरा ऊर्मयः सागरादिव।&lt;br&gt;&#xA;पर्वतादिव नागेन्द्रा धारौघा इव चाम्बुदात् ॥ 7.7.18 ॥&lt;br&gt;&#xA;तथा शार्ङ्गविनिर्मुक्ताः शरा नारायणेरिताः।&lt;br&gt;&#xA;निर्धावन्तीषवस्तूर्णं शतशोथ सहस्रशः ॥ 7.7.19 ॥&lt;br&gt;&#xA;शरभेण यथा सिंहाः सिंहेन द्विरदा यथा।&lt;br&gt;&#xA;द्विरदेन यथा व्याघ्रा व्याघ्रेण द्वीपिनो यथा ॥ 7.7.20 ॥&lt;br&gt;&#xA;द्वीपिनेव यथा श्वानः शुना मार्जारका यथा।&lt;br&gt;&#xA;मार्जारेण यथा सर्पाः सर्पेण च यथाऽऽखवः ॥ 7.7.21 ॥&lt;br&gt;&#xA;तथा ते राक्षसाः सर्वे विष्णुना प्रभविष्णुना।&lt;br&gt;&#xA;द्रवन्ति द्राविताश्चन्ये शायिताश्च महीतले ॥ 7.7.22 ॥&lt;br&gt;&#xA;राक्षसानां सहस्राणि निहत्य मधुसूदनः।&lt;br&gt;&#xA;वारिजं पूरयामास तोयदं सुरराडिव ॥ 7.7.23 ॥&lt;br&gt;&#xA;नारायणशरत्रस्तं शङ्खनादसुविह्वलम्।&lt;br&gt;&#xA;ययौ लङ्कामभिमुखं प्रभग्नं राक्षसं बलम् ॥ 7.7.24 ॥&lt;br&gt;&#xA;प्रभग्ने राक्षसबले नारायणशराहते।&lt;br&gt;&#xA;सुमाली शरवर्षेण निववार रणे हरिम् ॥ 7.7.25 ॥&lt;br&gt;&#xA;स तु तं छादयामास नीहार इव भास्करम्।&lt;br&gt;&#xA;राक्षसाः सत्त्वसम्पन्नाः पुनर्धैर्यं समादधुः ॥ 7.7.26 ॥&lt;br&gt;&#xA;अथ सोऽभ्यपतद्रोषाद्राक्षसो बलदर्पितः।&lt;br&gt;&#xA;महानादं प्रकुर्वाणो राक्षसाञ्जीवयन्निव ॥ 7.7.27 ॥&lt;br&gt;&#xA;उत्क्षिप्य लम्बाभरणं धुन्वन्करमिव द्विपः।&lt;br&gt;&#xA;ररास राक्षसो हर्षात्सतडित्तोयदो यथा ॥ 7.7.28 ॥&lt;br&gt;&#xA;सुमालेर्नर्दतस्तस्य शिरो ज्वलितकुण्डलम्।&lt;br&gt;&#xA;चिच्छेद यन्तुरश्वाश्च भ्रान्तास्तस्य तु रक्षसः ॥ 7.7.29 ॥&lt;br&gt;&#xA;तैरश्वैर्भ्राम्यते भ्रान्तैः सुमाली राक्षसेश्वरः।&lt;br&gt;&#xA;इन्द्रियाश्वैः परिभ्रान्तैर्धृतिहीनो यथा नरः ॥ 7.7.30 ॥&lt;br&gt;&#xA;ततो विष्णुं महाबाहुं प्रपतन्तं रणाजिरे।&lt;br&gt;&#xA;हृते सुमालेरश्वैश्च रथे विष्णुरथं प्रति ॥ 7.7.31 ॥&lt;br&gt;&#xA;मालेर्धनुश्च्युता बाणाः कार्तस्वरविभूषिताः।&lt;br&gt;&#xA;विविशुर्हरिमासाद्य क्रौञ्चं पत्ररथा इव ॥ 7.7.32 ॥&lt;br&gt;&#xA;अर्द्यमानः शरैः सोऽथ मालिमुक्तैः सहस्रशः।&lt;br&gt;&#xA;चुक्षुभे न रणे विष्णुर्जितेन्द्रिय इवाधिभिः ॥ 7.7.33 ॥&lt;br&gt;&#xA;अथ मौर्वीस्वनं कृत्वा भगवान्भूतभावनः।&lt;br&gt;&#xA;मालिनं प्रति बाणौघान्ससर्जारिनिषूदनः ॥ 7.7.34 ॥&lt;br&gt;&#xA;ते मालिदेहमासाद्य वज्रविद्युत्प्रभाः शराः।&lt;br&gt;&#xA;पिबन्ति रुधिरं तस्य नागा इव सुधारसम् ॥ 7.7.35 ॥&lt;br&gt;&#xA;मालिनं विमुखं कृत्वा शङ्खचक्रगदाधरः।&lt;br&gt;&#xA;मालिमौलिं ध्वजं चापं वाजिनश्चाप्यपातयत् ॥ 7.7.36 ॥&lt;br&gt;&#xA;विरथस्तु गदां गृह्य माली नक्तञ्चरोत्तमः।&lt;br&gt;&#xA;आपुप्लुवे गदापाणिर्गिर्यग्रादिव केसरी ॥ 7.7.37 ॥&lt;br&gt;&#xA;गदया गरुडेशानमीशानमिव चान्तकः।&lt;br&gt;&#xA;ललाटदेशेऽभ्यहनद्वज्रेणेन्द्रो यथाऽचलम् ॥ 7.7.38 ॥&lt;br&gt;&#xA;गदयाभिहतस्तेन मालिना गरुडो भृशम्।&lt;br&gt;&#xA;रणात्पराङ्मुखं देवं कृतवान्वेदनातुरः ॥ 7.7.39 ॥&lt;br&gt;&#xA;पराङ्मुखे कृते देवे मालिना गरुडेन वै।&lt;br&gt;&#xA;उदतिष्ठन्महाञ्छब्दो रक्षसामभिनर्दताम् ॥ 7.7.40 ॥&lt;br&gt;&#xA;रक्षसां रवतां रावं श्रुत्वा हरिहयानुजः ॥ 7.7.41 ॥&lt;br&gt;&#xA;तिर्यगास्थाय सङ्क्रुद्धः पक्षीशे भगवान्हरिः।&lt;br&gt;&#xA;पराङ्मुखोऽप्युत्ससर्ज मालेश्चक्रं जिघांसया ॥ 7.7.42 ॥&lt;br&gt;&#xA;तत्सूर्यमण्डलाभासं स्वभासा भासयन्नभः।&lt;br&gt;&#xA;कालचक्रनिभं चक्रं मालेः शीर्षमपातयत् ॥ 7.7.43 ॥&lt;br&gt;&#xA;तच्छिरो राक्षसेन्द्रस्य चक्रोत्कृत्तं बिभीषणम्।&lt;br&gt;&#xA;पपात रुधिरोद्गारि पुरा राहुशिरो यथा ॥ 7.7.44 ॥&lt;br&gt;&#xA;ततः सुरैः संसहृष्टैः सर्वप्राणसमीरितः।&lt;br&gt;&#xA;सिंहनादरवोन्मुक्तः साधु देवेतिवादिभिः ॥ 7.7.45 ॥&lt;br&gt;&#xA;मालिनं निहतं दृष्ट्वा सुमाली माल्यवानपि।&lt;br&gt;&#xA;सबलौ शोकसन्तप्तौ लङ्कामेव प्रधावितौ ॥ 7.7.46 ॥&lt;br&gt;&#xA;गरुडस्तु समाश्वस्तः सन्निवृत्य यथा पुरा।&lt;br&gt;&#xA;राक्षसान्द्रावयामास पक्षवातेन कोपितः ॥ 7.7.47 ॥&lt;br&gt;&#xA;चक्रकृत्तास्यकमला गदासञ्चूर्णितोरसः।&lt;br&gt;&#xA;लाङ्गलग्लपितग्रीवा मुसलैर्भिन्नमस्तकाः ॥ 7.7.48 ॥&lt;br&gt;&#xA;केचिच्चैवासिना छिन्नास्तथान्ये शरपीडिताः।&lt;br&gt;&#xA;निपेतुरम्बरात्तूर्णं राक्षसाः सागराम्भसि ॥ 7.7.49 ॥&lt;br&gt;&#xA;नारायणो बाणवराशनीभिर्विदारयामास धनुर्विमुक्तैः।&lt;br&gt;&#xA;नक्तञ्चरान्मुक्तविधूतकेशान्यथाऽशनीभिः सतडिन्महाभ्राः ॥ 7.7.50 ॥&lt;br&gt;&#xA;भिन्नातपत्रं पतमानमस्त्रं शरैरपध्वस्तविनीतवेषम्।&lt;br&gt;&#xA;विनिस्सृतान्त्रं भयलोलनेत्रं बलं तदुन्मत्ततरं बभूव ॥ 7.7.51 ॥&lt;br&gt;&#xA;सिंहार्दितानामिव कुञ्जराणां निशाचराणां सह कुञ्जराणाम्।&lt;br&gt;&#xA;रवाश्च वेगाश्च समं बभूवुः पुराणसिंहेन विमर्दितानाम् ॥ 7.7.52 ॥&lt;br&gt;&#xA;ते वार्यमाणा हरिबाणजालैः सबाणजालानि समुत्सृजन्तः।&lt;br&gt;&#xA;धावन्ति नक्तञ्चरकालमेघा वायुप्रभिन्ना इव कालमेघाः ॥ 7.7.53 ॥&lt;br&gt;&#xA;चक्रपहारैर्विनिकृत्तशीर्षाः सञ्चूर्णिताङ्गाश्च गदाप्रहारैः।&lt;br&gt;&#xA;अभिप्रहारैर्द्विविधा विभिन्नाः पतन्ति शैला इव राक्षसेन्द्राः ॥ 7.7.54 ॥&lt;br&gt;&#xA;विलम्बमानैर्मणिहारकुण्डलैर्निशाचरैर्नीलबलाहकोपमैः।&lt;br&gt;&#xA;निपात्यमानैर्ददृशे निरन्तरं निपात्यमानैरिव नीलपर्वतैः ॥ 7.7.55 ॥&lt;/p&gt;</description>
    </item>
    <item>
      <title>००८ पाताल-गतिः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/01_raxaH-kuletihAsaH/008_pAtAla-gatiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/7_uttarakANDam/01_raxaH-kuletihAsaH/008_pAtAla-gatiH/</guid>
      <description>&lt;p&gt;हन्यमाने बले तस्मिन्पद्मनाभेन पृष्ठतः।&lt;br&gt;&#xA;माल्वान्सन्निवृत्तोऽथ वेलामेत्य इवार्णवः ॥ 7.8.1 ॥&lt;br&gt;&#xA;संरक्तनयनः कोपाच्चलन्मौलिर्निशाचरः।&lt;br&gt;&#xA;पद्मनाभमिदं प्राह वचनं पुरुषोत्तमम् ॥ 7.8.2 ॥&lt;br&gt;&#xA;नारायण न जानीषे क्षात्रधर्मं पुरातनम्।&lt;br&gt;&#xA;अयुद्धमनसो भीतानस्मान्हंसि यथेतरः ॥ 7.8.3 ॥&lt;br&gt;&#xA;पराङ्मुखवधं पापं यः करोत्यसुरेतरः।&lt;br&gt;&#xA;स हन्ता न गतः स्वर्गं लभते पुण्यकर्मणाम् ॥ 7.8.4 ॥&lt;br&gt;&#xA;युद्धश्रद्धाऽथवा तेऽस्ति शङ्खचक्रगदाधर।४ अहं स्थितोऽस्मि पश्यामि बलं दर्शय यत्तव ॥ 7.8.5 ॥&lt;br&gt;&#xA;माल्यवन्तं स्थितं दृष्ट्वा माल्यवन्तमिवाचलम्।&lt;br&gt;&#xA;उवाच राक्षसेन्द्रं तं देवराजानुजो बली ॥ 7.8.6 ॥&lt;br&gt;&#xA;युष्मत्तो भयभीतानां देवानां वै मयाऽभयम्।&lt;br&gt;&#xA;राक्षसोत्सादनं दत्तं तदेतदनुपाल्यते ॥ 7.8.7 ॥&lt;br&gt;&#xA;प्राणैरपि प्रियं कार्यं देवानां हि सदा मया।&lt;br&gt;&#xA;सोऽहं वो निहनिष्यामि रसातलगतानपि ॥ 7.8.8 ॥&lt;br&gt;&#xA;देवदेवं ब्रुवाणं तं रक्ताम्बुरुहलोचनम्।&lt;br&gt;&#xA;शक्त्या बिभेद सङ्क्रुद्धो राक्षसेन्द्रो भुजान्तरे ॥ 7.8.9 ॥&lt;br&gt;&#xA;माल्यवद्भुजनिर्मुक्ता शक्तिर्घण्टाकृतस्वना।&lt;br&gt;&#xA;हरेरुरसि बभ्राज मेघस्थेव शतह्रदा ॥ 7.8.10 ॥&lt;br&gt;&#xA;ततस्तामेव चोत्कृष्य शक्तिं शक्तिधरप्रियः।&lt;br&gt;&#xA;माल्यवन्तं समुद्दिश्य चिक्षेपाम्बुरुहेक्षणः ॥ 7.8.11 ॥&lt;br&gt;&#xA;स्कन्दोत्सृष्टेव सा शक्तिर्गोविन्दकरनिस्सृता।&lt;br&gt;&#xA;काङ्क्षन्ती राक्षसं प्रायान्माहेन्द्रीवाञ्जनाचलम् ॥ 7.8.12 ॥&lt;br&gt;&#xA;सा तस्योरसि विस्तीर्णे हारभाराऽवभासिते।&lt;br&gt;&#xA;अपतद्राक्षसेन्द्रस्य गिरिकूट इवाशनिः ॥ 7.8.13 ॥&lt;br&gt;&#xA;तया भिन्नतनुत्राणः प्राविशद्विपुलं तमः।&lt;br&gt;&#xA;माल्यवान्पुनराश्वस्तस्तस्थौ गिरिरिवाचलः ॥ 7.8.14 ॥&lt;br&gt;&#xA;ततः कार्ष्णायसं शूलं कण्टकैर्बहुभिर्वतम्।&lt;br&gt;&#xA;प्रगृह्याभ्यहनद्देवं स्तनयोरन्तरे दृढम् ॥ 7.8.15 ॥&lt;br&gt;&#xA;तथैव रणरक्तस्तु मुष्टिना वासवानुजम्।&lt;br&gt;&#xA;ताडयित्वा धनुर्मात्रमपक्रान्तो निशाचरः ॥ 7.8.16 ॥&lt;br&gt;&#xA;ततोऽम्बरे महाञ्छब्दः साधुसाध्विति चोदितः।&lt;br&gt;&#xA;आहत्य राक्षसो विष्णुं गरुडं चाप्यताडयत् ॥ 7.8.17 ॥&lt;br&gt;&#xA;वैनतेयस्ततः क्रुद्धः पक्षवातेन राक्षसम्।&lt;br&gt;&#xA;व्यपोहद्बलवान्वायुः शुष्कपर्णचयं यथा ॥ 7.8.18 ॥&lt;br&gt;&#xA;द्विजेन्द्रपक्षवातेन द्रावितं दृश्य पूर्वजम्।&lt;br&gt;&#xA;सुमाली स्वबलैः सार्धं लङ्कामभिमुखो ययौ ॥ 7.8.19 ॥&lt;br&gt;&#xA;पक्षवातबलोद्धूतो माल्यवानपि राक्षसः।&lt;br&gt;&#xA;स्वबलेन समागम्य ययौ लङ्कां ह्रिया वृतः ॥ 7.8.20 ॥&lt;br&gt;&#xA;एवं ते राक्षसा तेन हरिणा कमलेक्षण।&lt;br&gt;&#xA;बहुशः संयुगे भग्ना हतप्रवरनायकाः ॥ 7.8.21 ॥&lt;br&gt;&#xA;अशक्नुवन्तस्ते विष्णुं प्रतियोद्धुं भयार्दिताः।&lt;br&gt;&#xA;त्यक्त्वा लङ्कां गता वस्तुं पातालं सहपत्नयः ॥ 7.8.22 ॥&lt;br&gt;&#xA;सुमालिनं समासाद्य राक्षसं रघुसत्तम।&lt;br&gt;&#xA;स्थिताः प्रख्यातवीर्यास्ते वंशे सालकटङ्कटे ॥ 7.8.23 ॥&lt;br&gt;&#xA;सुमाली माल्यवान्माली ये च तेषां पुरःसराः।&lt;br&gt;&#xA;सर्वे तेभ्यो महाभागा रावणाद्बलवत्तराः ॥ 7.8.24 ॥&lt;br&gt;&#xA;न चान्यो राक्षसान्हन्ता सुरारीन्देवकण्टकान्।&lt;br&gt;&#xA;ऋते नारायणं देवं शङ्खचक्रगदाधरम् ॥ 7.8.25 ॥&lt;br&gt;&#xA;भवान्नारायणो देवश्चतुर्बाहुः सनातनः।&lt;br&gt;&#xA;राक्षसान्हन्तुमुत्पन्नो ह्यजेयः प्रभुरव्ययः ॥ 7.8.26 ॥&lt;br&gt;&#xA;नष्टधर्मव्यवस्थाता काले काले प्रजाकरः।&lt;br&gt;&#xA;उत्पद्यते दस्युवधे शरणागतवत्सलः ॥ 7.8.27 ॥&lt;br&gt;&#xA;एषा मया तव नराधिप राक्षसानामुत्पत्तिरद्य कथिता सकला यथावत्।&lt;br&gt;&#xA;भूयो निबोध रघुसत्तम रावणस्य जन्मप्रभावमतुलं ससुतस्य सर्वम् ॥ 7.8.28 ॥&lt;br&gt;&#xA;चिरात्सुमाली व्यचरद्रसातलं स राक्षसो विष्णुभयार्दितस्तदा।&lt;br&gt;&#xA;पुत्रैश्च पौत्रैश्च समन्वितो बली ततस्तु लङ्कामवसद्धनेश्वरः ॥ 7.8.29 ॥&lt;/p&gt;</description>
    </item>
  </channel>
</rss>
