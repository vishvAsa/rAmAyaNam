<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१-अभिषेक-योजना on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/01-abhiSheka-yojanA/</link>
    <description>Recent content in &#43;०१-अभिषेक-योजना on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/01-abhiSheka-yojanA/index.xml" rel="self" type="application/rss+xml" />
    <item>
      <title>००१ रामगुणवर्णनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/01-abhiSheka-yojanA/001_rAmaguNavarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/01-abhiSheka-yojanA/001_rAmaguNavarNanam/</guid>
      <description>&lt;p&gt;गच्छता मातुलकुलं भरतेन तदानघः।&lt;br&gt;&#xA;शत्रुघ्नो नित्यशत्रुघ्नो नीतः प्रीतिपुरस्कृतः ॥ 2.1.1 ॥&lt;br&gt;&#xA;स तत्र न्यवसद्भ्रात्रा सह सत्कारसत्कृतः।&lt;br&gt;&#xA;मातुलेनाश्वपतिना पुत्रस्नेहेन लालितः ॥ 2.1.2 ॥&lt;br&gt;&#xA;तत्रापि निवसन्तौ तौ तर्प्यमाणौ च कामतः।&lt;br&gt;&#xA;भ्रातरौ स्मरतां वीरौ वृद्धं दशरथं नृपम् ॥ 2.1.3 ॥&lt;br&gt;&#xA;राजापि तौ महातेजाः सस्मार प्रोषितौ सुतौ।&lt;br&gt;&#xA;उभौ भरतशत्रुघ्नौ महेन्द्रवरुणोपमौ ॥ 2.1.4 ॥&lt;br&gt;&#xA;सर्व एव तु तस्येष्टाश्चत्वारः पुरुषर्षभाः।&lt;br&gt;&#xA;स्वशरीराद्विनिर्वृत्ताश्चत्वार इव बाहवः ॥ 2.1.5 ॥&lt;br&gt;&#xA;तेषामपि महातेजा रामो रतिकरः पितुः।&lt;br&gt;&#xA;स्वयम्भूरिव भूतानां बभूव गुणवत्तरः ॥ 2.1.6 ॥&lt;br&gt;&#xA;स हि देवैरुदीर्णस्य रावणस्य वधार्थिभिः।&lt;br&gt;&#xA;अर्थितो मानुषे लोके जज्ञे विष्णुः सनातनः ॥ 2.1.7 ॥&lt;br&gt;&#xA;कौसल्या शुशुभे तेन पुत्रेणामिततेजसा।&lt;br&gt;&#xA;यथा वरेण देवानामदितिर्वज्रपाणिना ॥ 2.1.8 ॥&lt;br&gt;&#xA;स हि रूपोपपन्नश्च वीर्य्यवाननसूयकः।&lt;br&gt;&#xA;भूमावनुपमः सूनुर्गुणैर्दशरथोपमः ॥ 2.1.9 ॥&lt;br&gt;&#xA;स तु नित्यं प्रशान्तात्मा मृदुपूर्वं प्रभाषते।&lt;br&gt;&#xA;उच्यमानोऽपि परुषं नोत्तरं प्रतिपद्यते ॥ 2.1.10 ॥&lt;br&gt;&#xA;कथञ्चिदुपकारेण कृतेनैकेन तुष्यति।&lt;br&gt;&#xA;न स्मरत्यपकाराणां शतमप्यात्मवत्तया ॥ 2.1.11 ॥&lt;br&gt;&#xA;शीलवृद्धैर्ज्ञानवृद्धैर्वयोवृद्धैश्च सज्जनैः।&lt;br&gt;&#xA;कथयन्नास्त वै नित्यमस्त्रयोग्यान्तरेष्वपि ॥ 2.1.12 ॥&lt;br&gt;&#xA;बुद्धिमान् मधुराभाषी पूर्वभाषी प्रियम्वदः।&lt;br&gt;&#xA;वीर्यवान्न च वीर्येण महता स्वेन विस्मितः ॥ 2.1.13 ॥&lt;br&gt;&#xA;न चानृतकथो विद्वान् वृद्धानां प्रतिपूजकः।&lt;br&gt;&#xA;अनुरक्तः प्रजाभिश्च प्रजाश्चाप्यनुरञ्जते ॥ 2.1.14 ॥&lt;br&gt;&#xA;सानुक्रोशो जितक्रोधो ब्राह्मणप्रतिपूजकः।&lt;br&gt;&#xA;दीनानुकम्पी धर्मज्ञो नित्यं प्रग्रहवान् शुचिः ॥ 2.1.15 ॥&lt;br&gt;&#xA;कुलोचितमतिः क्षात्रं धर्मं स्वं बहु मन्यते।&lt;br&gt;&#xA;मन्यते परया कीर्त्या महत् स्वर्गफलं ततः ॥ 2.1.16 ॥&lt;br&gt;&#xA;नाश्रेयसि रतो विद्वान्न विरुद्धकथारुचिः।&lt;br&gt;&#xA;उत्तरोत्तरयुक्तौ च वक्ता वाचस्पतिर्यथा ॥ 2.1.17 ॥&lt;br&gt;&#xA;अरोगस्तरुणो वाग्ग्मी वपुष्मान् देशकालवित्।&lt;br&gt;&#xA;लोके पुरुषसारज्ञस्साधुरेको विनिर्मितः ॥ 2.1.18 ॥&lt;br&gt;&#xA;स तु श्रेष्ठैर्गुणैर्युक्तः प्रजानां पार्थिवात्मजः।&lt;br&gt;&#xA;बहिश्चरः इव प्राणो बभूव गुणतः प्रियः ॥ 2.1.19 ॥&lt;br&gt;&#xA;सम्यग्विद्याव्रतस्नातो यथावत्साङ्गवेदवित्।&lt;br&gt;&#xA;इष्वस्त्रे च पितुः श्रेष्ठो बभूव भरताग्रजः ॥ 2.1.20 ॥&lt;br&gt;&#xA;कल्याणाभिजनः साधुरदीनः सत्यवागृजुः।&lt;br&gt;&#xA;वृद्धैरभिविनीतश्च द्विजैर्धर्मार्थदर्शिभिः ॥ 2.1.21 ॥&lt;br&gt;&#xA;धर्मकामार्थतत्त्वज्ञः स्मृतिमान् प्रतिभानवान्।&lt;br&gt;&#xA;लौकिके समयाचारे कृतकल्पो विशारदः ॥ 2.1.22 ॥&lt;br&gt;&#xA;निभृतः संवृताकारो गुप्तमन्त्रः सहायवान्।&lt;br&gt;&#xA;अमोघक्रोधहर्षश्च त्यागसंयमकालवित् ॥ 2.1.23 ॥&lt;br&gt;&#xA;दृढभक्तिः स्थिरप्रज्ञो नासद्ग्राही न दुर्वचाः।&lt;br&gt;&#xA;निस्तन्द्रिरप्रमत्तश्च स्वदोषपरदोषवित् ॥ 2.1.24 ॥&lt;br&gt;&#xA;शास्त्रज्ञश्च कृतज्ञश्च पुरुषान्तरकोविदः।&lt;br&gt;&#xA;यः प्रग्रहानुग्रहयोर्यथान्यायं विचक्षणः ॥ 2.1.25 ॥&lt;br&gt;&#xA;सत्सङ्ग्रहप्रग्रहणे स्थानविन्निग्रहस्य च।&lt;br&gt;&#xA;आयकर्मण्युपायज्ञः सन्दृष्टव्ययकर्मवित् ॥ 2.1.26 ॥&lt;br&gt;&#xA;श्रैष्ठ्यं शास्त्रसमूहेषु प्राप्तो व्यामिश्रकेषु च।&lt;br&gt;&#xA;अर्थधर्मौ च सङ्गृह्य सुखतन्त्रो न चालसः ॥ 2.1.27 ॥&lt;br&gt;&#xA;वैहारिकाणां शिल्पानां विज्ञातार्थविभागवित्।&lt;br&gt;&#xA;आरोहे विनये चैव युक्तो वारणवाजिनाम् ॥ 2.1.28 ॥&lt;br&gt;&#xA;अभियाता प्रहर्त्ता च सेनानयविशारदः।&lt;br&gt;&#xA;अप्रधृष्यश्च सङ्ग्रामे क्रुद्धैरपि सुरासुरैः ॥ 2.1.29 ॥&lt;br&gt;&#xA;अनसूयो जितक्रोधो न दृप्तो न च मत्सरी।&lt;br&gt;&#xA;न चावमन्ता भूतानां न च कालवशानुगः ॥ 2.1.30 ॥&lt;br&gt;&#xA;सम्मतस्त्रिषु लोकेषु वसुधायाः क्षमागुणैः।&lt;br&gt;&#xA;बुद्ध्या बृहस्पतेस्तुल्यो वीर्येणापि शचीपतेः ॥ 2.1.31 ॥&lt;br&gt;&#xA;तथा सर्वप्रजाकान्तैः प्रीतिसञ्जननैः पितुः।&lt;br&gt;&#xA;गुणैर्विरुरुचे रामो दीप्तः सूय इवांशुभिः ॥ 2.1.32 ॥&lt;br&gt;&#xA;तमेवं व्रतसम्पन्नमप्रधृष्यपराक्रमम्।&lt;br&gt;&#xA;लोकपालोपमं नाथमकामयत मेदिनी ॥ 2.1.33 ॥&lt;br&gt;&#xA;एतैस्तु बहुभिर्युक्तं गुणैरनुपमैः सुतम्।&lt;br&gt;&#xA;दृष्ट्वा दशरथो राजा चक्रे चिन्तां परन्तपः ॥ 2.1.34 ॥&lt;br&gt;&#xA;अथ राज्ञो बभूवैवं वृद्धस्य चिरजीविनः।&lt;br&gt;&#xA;प्रीतिरेषा कथं रामो राजा स्यान्मयि जीवति ॥ 2.1.35 ॥&lt;br&gt;&#xA;एषा ह्यस्य परा प्रीतिर्हृदि सम्परिवर्तते।&lt;br&gt;&#xA;कदा नाम सुतं द्रक्ष्याम्यभिषिक्तमहं प्रियम् ॥ 2.1.36 ॥&lt;br&gt;&#xA;वृद्धिकामो हि लोकस्य सर्वभूतानुकम्पनः।&lt;br&gt;&#xA;मत्तः प्रियतरो लोके पर्जन्य इव वृष्टिमान् ॥ 2.1.37 ॥&lt;br&gt;&#xA;यमशक्रसमो वीर्ये बृहस्पतिसमो मतौ।&lt;br&gt;&#xA;महीधरसमो धृत्यां मत्तश्च गुणवत्तरः ॥ 2.1.38 ॥&lt;br&gt;&#xA;महीमहमिमां कृत्स्नामधितिष्ठन्तमात्मजम्।&lt;br&gt;&#xA;अनेन वयसा दृष्ट्वा यथास्वर्गमवाप्नुयाम् ॥ 2.1.39 ॥&lt;br&gt;&#xA;इत्येतैर्विविदैस्तैस्तैरन्यपार्थिवदुर्लभैः।&lt;br&gt;&#xA;शिष्टैरपरिमेयैश्च लोके लोकोत्तरैर्गुणैः ॥ 2.1.40 ॥&lt;br&gt;&#xA;तं समीक्ष्य महाराजो युक्तं समुदितैः शुभैः।&lt;br&gt;&#xA;निश्चित्य सचिवैः सार्द्धं युवराजममन्यत ॥ 2.1.41 ॥&lt;br&gt;&#xA;दिव्यन्तरिक्षे भूमौ च घोरमुत्पातजं भयम्।&lt;br&gt;&#xA;सञ्चचक्षे च मेधावी शरीरे चात्मनो जराम् ॥ 2.1.42 ॥&lt;br&gt;&#xA;पूर्णचन्द्राननस्याथ शोकापनुदमात्मनः।&lt;br&gt;&#xA;लोके रामस्य बुबुधे सम्प्रियत्वं महात्मनः ॥ 2.1.43 ॥&lt;br&gt;&#xA;आत्मनश्च प्रजानां च श्रेयसे च प्रियेण च।&lt;br&gt;&#xA;प्राप्तकालेन धर्मात्मा भक्त्या त्वरितवान्नृपः ॥ 2.1.44 ॥&lt;br&gt;&#xA;नानानगरवास्तव्यान् पृथग्जानपदानपि।&lt;br&gt;&#xA;समानिनाय मेदन्याः प्रधानान् पृथिवीपतीन् ॥ 2.1.45 ॥&lt;br&gt;&#xA;न तु केकयराजानं जनकं वा नराधिपः।&lt;br&gt;&#xA;त्वरया चानयामास पश्चातौ श्रोष्यतः प्रियम् ॥ 2.1.46 ॥&lt;br&gt;&#xA;तान् वेश्म नानाभरणैर्यथार्हं प्रतिपूजितान्।&lt;br&gt;&#xA;ददर्शालङ्कृतो राजा प्रजापतिरिव प्रजाः ॥ 2.1.47 ॥&lt;br&gt;&#xA;अथोपविष्टे नृपतौ तस्मिन् परबलार्दने।&lt;br&gt;&#xA;ततः प्रविविशुः शेषा राजानो लोकसम्मताः ॥ 2.1.48 ॥&lt;br&gt;&#xA;अथ राजवितीर्णेषु विविधेष्वासनेषु च।&lt;br&gt;&#xA;राजानमेवाभिमुखा निषेदुर्नियता नृपाः ॥ 2.1.49 ॥&lt;br&gt;&#xA;स लब्धमानैर्विनयान्वितैर्नृपैः पुरालयैर्जानपदैश्च मानवैः।&lt;br&gt;&#xA;उपोपविष्टैर्नृपतिर्वृतो बभौ सहस्रचक्षुर्भगवानिवामरैः ॥ 2.1.50 ॥&lt;/p&gt;</description>
    </item>
    <item>
      <title>००२ रामभिषेकचर्चा</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/01-abhiSheka-yojanA/002_rAmabhiShekacharchA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/01-abhiSheka-yojanA/002_rAmabhiShekacharchA/</guid>
      <description>&lt;p&gt;ततः परिषदं सर्वामामन्त्र्य वसुधाधिपः।&lt;br&gt;&#xA;हितमुद्धर्षणं चैवमुवाच प्रथितं वचः ॥ 2.2.1 ॥&lt;br&gt;&#xA;दुन्दुभिस्वनकल्पेन गम्भीरेणानुनादिना।&lt;br&gt;&#xA;स्वरेण महता राजा जीमूत इव नादयन् ॥ 2.2.2 ॥&lt;br&gt;&#xA;राजलक्षणयुक्तेन कान्तेनानुपमेन च।&lt;br&gt;&#xA;उवाच रसयुक्तेन स्वरेण नृपतिर्नृपान् ॥ 2.2.3 ॥&lt;br&gt;&#xA;विदितं भवतामेतद्यथा मे राज्यमुत्तमम्।&lt;br&gt;&#xA;पूर्वकैर्मम राजेन्द्रैः सुतवत्परिपालितम् ॥ 2.2.4 ॥&lt;br&gt;&#xA;सोऽहमिक्ष्वाकुभिः पूर्वैर्नरेन्द्रैः परिपालितम्।&lt;br&gt;&#xA;श्रेयसा योक्तुकामोऽस्मि सुखार्हमखिलं जगत् ॥ 2.2.5 ॥&lt;br&gt;&#xA;मयाप्याचरितं पूर्वैः पन्थानमनुगच्छता।&lt;br&gt;&#xA;प्रजा नित्यमनिद्रेण यथाशक्त्यभिरक्षिताः ॥ 2.2.6 ॥&lt;br&gt;&#xA;इदं शरीरं कृत्स्नस्य लोकस्य चरता हितम्।&lt;br&gt;&#xA;पाण्डरस्यातपत्रस्य च्छायायां जरितं मया ॥ 2.2.7 ॥&lt;br&gt;&#xA;प्राप्य वर्षसहस्राणि बहून्यायूंषि जीवतः।&lt;br&gt;&#xA;जीर्णस्यास्य शरीरस्य विश्रान्तिमभिरोचये ॥ 2.2.8 ॥&lt;br&gt;&#xA;राजप्रभावजुष्टां हि दुर्वहामजितेन्द्रियैः।&lt;br&gt;&#xA;पिरश्रान्तोऽस्मि लोकस्य गुर्वीं धर्मधुरं वहन् ॥ 2.2.9 ॥&lt;br&gt;&#xA;सोऽहं विश्रममिच्छामि पुत्रं कृत्वा प्रजाहिते।&lt;br&gt;&#xA;सन्निकृष्टानिमान् सर्वाननुमान्य द्विजर्षभान् ॥ 2.2.10 ॥&lt;br&gt;&#xA;अनुजातो हि मां सर्वैर्गुणैर्ज्येष्ठो ममात्मजः।&lt;br&gt;&#xA;पुरन्दरसमो वीर्ये रामः परपुरञ्जयः ॥ 2.2.11 ॥&lt;br&gt;&#xA;तं चन्द्रमिव पुष्येण युक्तं धर्मभृतां वरम्।&lt;br&gt;&#xA;यौवराज्ये नियोक्तास्मि प्रीतः पुरुषपुङ्गवम् ॥ 2.2.12 ॥&lt;br&gt;&#xA;अनुरूपः स वै नाथो लक्ष्मीवाल्लँक्ष्मणाग्रजः।&lt;br&gt;&#xA;त्रैलोक्यमपि नाथेन येन स्यान्नाथवत्तरम् ॥ 2.2.13 ॥&lt;br&gt;&#xA;अनेन श्रेयसा सद्यः संयोज्यैवमिमां महीम्।&lt;br&gt;&#xA;गतक्लेशो भविष्यामि सुते तस्मिन्निवेश्य वै ॥ 2.2.14 ॥&lt;br&gt;&#xA;यदीदं मेऽनुरूपार्थं मया साधु सुमन्त्रितम्।&lt;br&gt;&#xA;भवन्तो मेऽनुमन्यन्तां कथं वा करवाण्यहम् ॥ 2.2.15 ॥&lt;br&gt;&#xA;यद्यप्येषा मम प्रीतिर्हितमन्यद्विचिन्त्यताम्।&lt;br&gt;&#xA;अन्या मध्यस्थचिन्ता हि विमर्दाभ्यधिकोदया ॥ 2.2.16 ॥&lt;br&gt;&#xA;इति ब्रूवन्तं मुदिताः प्रत्यनन्दन्नृपा नृपम्।&lt;br&gt;&#xA;वृष्टिमन्तं महामेघं नर्दन्त इव बर्हिणः ॥ 2.2.17 ॥&lt;br&gt;&#xA;स्निग्धोनुनादी सञ्जज्ञे तत्र हर्षसमीरितः।&lt;br&gt;&#xA;जनौघोद्घुष्टसन्नादो विमानं कम्पयन्निव ॥ 2.2.18 ॥&lt;br&gt;&#xA;तस्य धर्मार्थविदुषो भावमाज्ञाय सर्वशः।&lt;br&gt;&#xA;ब्राह्मणा जनमुख्याश्च पौरजानपदैः सह ॥ 2.2.19 ॥&lt;br&gt;&#xA;समेत्य मन्त्रयित्वा तु समताङ्गतबुद्ध्यः।&lt;br&gt;&#xA;ऊचुश्च मनसा ज्ञात्वा वृद्धं दशरथं नृपम् ॥ 2.2.20 ॥&lt;br&gt;&#xA;अनेकवर्षसाहस्रो वृद्धस्त्वमसि पार्थिव।&lt;br&gt;&#xA;स रामं युवराजानमभिषिञ्चस्व पार्थिवम् ॥ 2.2.21 ॥&lt;br&gt;&#xA;इच्छामो हि महाबाहुं रघुवीरं महाबलम्।&lt;br&gt;&#xA;गजेन महतायान्तं रामं छत्रावृताननम् ॥ 2.2.22 ॥&lt;br&gt;&#xA;इति तद्वचनं श्रुवा राजा तेषां मनः प्रियम्।&lt;br&gt;&#xA;अजानन्निव जिज्ञासुरिदं वचनमब्रवीत् ॥ 2.2.23 ॥&lt;br&gt;&#xA;श्रुत्वैव वनचं यन्मे राघवं पतिमिच्छथ।&lt;br&gt;&#xA;राजानः संशयोऽयं मे किमिदं ब्रूत तत्त्वतः ॥ 2.2.24 ॥&lt;br&gt;&#xA;कथं नु मयि धर्मेण पृथिवीमनुशासति।&lt;br&gt;&#xA;भवन्तो द्रष्टुमिच्छन्ति युवराजं ममात्मजम् ॥ 2.2.25 ॥&lt;br&gt;&#xA;ते तमूचुर्महात्मानं पौरजानपदैः सह।&lt;br&gt;&#xA;बहवो नृप कल्याणा गुणाः पुत्रस्य सन्ति ते ॥ 2.2.26 ॥&lt;br&gt;&#xA;गुणान् गुणवतो देव देवकल्पस्य धीमतः।&lt;br&gt;&#xA;प्रियानानन्दनान् कृत्स्नान् प्रवक्षामोऽद्य तान् श्रृणु ॥ 2.2.27 ॥&lt;br&gt;&#xA;दिव्यैर्गुणैः शक्रसमो रामः सत्यपराक्रमः।&lt;br&gt;&#xA;इक्ष्वाकुभ्योऽपि सर्वेभ्यो ह्यतिरिक्तो विशाम्पते ॥ 2.2.28 ॥&lt;br&gt;&#xA;रामः सत्पुरुषो लोके सत्यधर्मपरायणः।&lt;br&gt;&#xA;साक्षाद्रामाद्विनिर्वृत्तो धर्मश्चापि श्रिया सह ॥ 2.2.29 ॥&lt;br&gt;&#xA;प्रजासुखत्वे चन्द्रस्य वसुधायाः क्षमागुणैः।&lt;br&gt;&#xA;बुद्ध्या बृहस्पतेस्तुल्यो वीर्ये साक्षाच्छचीपतेः ॥ 2.2.30 ॥&lt;br&gt;&#xA;धर्मज्ञः सत्यसन्धश्च शीलवाननसूयकः।&lt;br&gt;&#xA;क्षान्तः सान्त्वयिता श्लक्ष्णः कृतज्ञो विजितेन्द्रियः ॥ 2.2.31 ॥&lt;br&gt;&#xA;मुदुश्च स्थिरचित्तश्च सदा भव्योऽनसूयकः ॥ 2.2.32 ॥&lt;br&gt;&#xA;प्रियवादी च भूतानां सत्यवादी च राघवः।&lt;br&gt;&#xA;बहुश्रुतानां वृद्धानां ब्राह्मणानामुपासिता ॥ 2.2.33 ॥&lt;br&gt;&#xA;तेनास्येहातुला कीर्तिर्यशस्तेजश्च वर्द्धते।&lt;br&gt;&#xA;देवासुरमनुष्याणां सर्वास्त्रेषु विशारदः ॥ 2. 2. 34 ॥&lt;br&gt;&#xA;सम्यग्विद्याव्रतस्नातो यथावत् साङ्गवेदवित् ॥ 2. 2. 35 ॥&lt;br&gt;&#xA;गान्धर्वे च भुवि श्रेष्ठो बभूव भरताग्रजः।&lt;br&gt;&#xA;कल्याणाभिजनः साधुरदीनात्मा महामतिः ॥ 2. 2. 36 ॥&lt;br&gt;&#xA;द्विजैरभिविनीतश्च श्रेष्ठैर्धर्मार्थनैपुणैः ॥ 2. 2. 37 ॥&lt;br&gt;&#xA;यदा व्रजति सङ्ग्रामं ग्रामार्थे नगरस्य वा।&lt;br&gt;&#xA;गत्वा सौमित्रिसहितो नाविजित्य निवर्त्तते ॥ 2. 2. 38 ॥&lt;br&gt;&#xA;सङ्ग्रामात्पुनरागम्य कुञ्जरेण रथेन वा।&lt;br&gt;&#xA;पौरान् स्वजनवन्नित्यं कुशलं परिपृच्छति ॥ 2. 2. 39 ॥&lt;br&gt;&#xA;पुत्रेष्वग्निषु दारेषु प्रेष्यशिष्यगणेषु च।&lt;br&gt;&#xA;निखिलेनानुपूर्व्याच्च पिता पुत्रानिवौरसान् ॥ 2. 2. 40 ॥&lt;br&gt;&#xA;शुश्रूषन्ते च वः शिष्याः कच्चित् कर्मसु दंशिताः।&lt;br&gt;&#xA;इति नः पुरुषव्याघ्रः सदा रामोऽभिभाषते ॥ 2. 2. 41 ॥&lt;br&gt;&#xA;व्यसनेषु मनुष्याणां भृशं भवति दुःखितः।&lt;br&gt;&#xA;उत्सवेषु च सर्वेषु पितेव परितुष्यति ॥ 2.2.42 ॥&lt;br&gt;&#xA;सत्यवादी महेष्वासो वृद्धसेवी जितेन्द्रियः।&lt;br&gt;&#xA;स्मितपूर्वाभिभाषी च धर्मं सर्वात्मना श्रितः ॥ 2.2.43 ॥&lt;br&gt;&#xA;सम्यग्योक्ता श्रेयसां च न विगृह्यकथारुचिः।&lt;br&gt;&#xA;उत्तरोत्तरयुक्तौ च वक्ता वाचस्पतिर्यथा ॥ 2.2.44 ॥&lt;br&gt;&#xA;सुभ्रूरायतताम्राक्षः साक्षाद्विष्णुरिव स्वयम्।&lt;br&gt;&#xA;रामो लोकाभिरामोऽयं शौर्यवीर्यपराक्रमैः ॥ 2.2.45 ॥&lt;br&gt;&#xA;प्रजापालनतत्त्वज्ञो न रागोपहतेन्द्रियः।&lt;br&gt;&#xA;शक्तस्त्रैलोक्यमप्येको भोक्तुं किन्नु महीमिमाम् ॥ 2.2.46 ॥&lt;br&gt;&#xA;नास्य क्रोधः प्रसादश्च निरर्थोऽस्ति कदाचन।&lt;br&gt;&#xA;हन्त्येव नियमाद्वध्यान्न वध्ये न च कुप्यति ॥ 2.2.47 ॥&lt;br&gt;&#xA;शान्तैः सर्वप्रजाकान्तैः प्रीतिसञ्जननैर्नृणाम्।&lt;br&gt;&#xA;गुणैर्विरुरुचे रामो दीप्तः सूर्य इवांशुभिः** ॥ 2.2.48 ॥&lt;br&gt;&#xA;तमेवङ्गुणसम्पन्नं रामं सत्यपराक्रमम्।&lt;br&gt;&#xA;लोकपालोपमं नाथमकामयत मेदिनी** ॥ 2.2.49 ॥&lt;br&gt;&#xA;वत्सः श्रेयसि जातस्ते दिष्ट्यासौ तव राघव।&lt;br&gt;&#xA;दिष्ट्या पुत्रगुणैर्युक्तो मारीच इव काश्यपः** ॥ 2.2.50 ॥&lt;br&gt;&#xA;बलमारोग्यमायुश्च रामस्य विदितात्मनः।&lt;br&gt;&#xA;देवासुरमनुष्येषु सगन्धर्वोरगेषु च** ॥ 2.2.51 ॥&lt;br&gt;&#xA;आशंसते जनः सर्वो राष्ट्रे पुरवरे तथा।&lt;br&gt;&#xA;आभ्यन्तरश्च बाह्यश्च पौरजानपदो जनः** ॥ 2.2.52 ॥&lt;br&gt;&#xA;स्त्रियो वृद्धास्तरुण्यश्च सायम्प्रातः समाहिताः।&lt;br&gt;&#xA;सर्वान् देवान्नमस्यन्ति रामस्यार्थे यशस्विनः** ॥ 2.2.53 ॥&lt;br&gt;&#xA;तेषामायाचितं देव त्वत्प्रसादात्समृद्ध्यताम्** ॥ 2.2.54 ॥&lt;br&gt;&#xA;राममिन्दीवरश्यामं सर्वशत्रुनिबर्हणम्।&lt;br&gt;&#xA;पश्यामो यौव राज्यस्थं तव राजोत्तमात्मजम्** ॥ 2.2.55 ॥&lt;br&gt;&#xA;तं देवदेवोपममात्मजं ते सर्वस्य लोकस्य हिते निविष्टम्।&lt;br&gt;&#xA;हिताय नः क्षिप्रमुदारजुष्टं मुदाभिषेक्तुं वरद त्वमर्हसि** ॥ 2.2.56 ॥&lt;/p&gt;</description>
    </item>
    <item>
      <title>००३ अभिषेकसम्भारसङ्ग्रहणम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/01-abhiSheka-yojanA/003_abhiShekasambhArasangrahaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/01-abhiSheka-yojanA/003_abhiShekasambhArasangrahaNam/</guid>
      <description>&lt;p&gt;तेषामञ्जलिपद्मानि प्रगृहीतानि सर्वशः।&lt;br&gt;&#xA;प्रतिगृह्याब्रवीद्राजा तेभ्यः प्रियहितं वचः ॥ 2.3.1 ॥&lt;br&gt;&#xA;अहोस्मि परमप्रीतः प्रभावश्चातुलो मम।&lt;br&gt;&#xA;यन्मे ज्येष्ठं प्रियं पुत्रं यौवराज्यस्थमिच्छथ ॥ 2.3.2 ॥&lt;br&gt;&#xA;इति प्रत्यर्च्य तान् राजा ब्राह्मणानिदमब्रवीत्।&lt;br&gt;&#xA;वसिष्ठं वामदेवं च तेषामेवोपश्रृण्वताम् ॥ 2.3.3 ॥&lt;br&gt;&#xA;चैत्रः श्रीमानयं मासः पुण्यः पुष्पितकाननः।&lt;br&gt;&#xA;यौवराज्याय रामस्य सर्वमेवोपकल्प्यताम् ॥ 2.3.4 ॥&lt;br&gt;&#xA;शनैस्तस्मिन् प्रशान्ते च जनघोषे जनाधिपः।&lt;br&gt;&#xA;वसिष्ठं मुनिशार्दूलं राजा वचनमब्रवीत् ॥ 2.3.5 ॥&lt;br&gt;&#xA;अभिषेकाय रामस्य यत्कर्म सपरिच्छदम्।&lt;br&gt;&#xA;तदद्य भगवन् सर्वमाज्ञापयितुमर्हसि ॥ 2.3.6 ॥&lt;br&gt;&#xA;तच्छ्रुत्वा भूमिपालस्य वसिष्ठो द्विजसत्तमः।&lt;br&gt;&#xA;आदिदेशाग्रतो राज्ञः स्थितान् युक्तान् कृताञ्जलीन् ॥ 2.3.7 ॥&lt;br&gt;&#xA;सुवर्णादीनि रत्नानि बलीन् सर्वौषधीरपि।&lt;br&gt;&#xA;शुक्लमाल्यांश्च लाजांश्च पृथक् च मधुसर्पिषी ॥ 2.3.8 ॥&lt;br&gt;&#xA;अहतानि च वासांसि रथं सर्वायुधान्यपि।&lt;br&gt;&#xA;चतुरङ्गबलं चैव गजं च शुभलक्षणम् ॥ 2.3.9 ॥&lt;br&gt;&#xA;चामरव्यजने श्वेते ध्वजं छत्रं च पाण्डरम्।&lt;br&gt;&#xA;शतं च शातकुम्भानां कुम्भानामग्निवर्चसाम् ॥ 2.3.10 ॥&lt;br&gt;&#xA;हिरण्यशृङ्गमृषभं समग्रं व्याघ्रचर्म च।&lt;br&gt;&#xA;उपस्थापयत प्रातरग्न्यागारं महीपतेः ॥ 2.3.11 ॥&lt;br&gt;&#xA;यच्चान्यत्किञ्चिदेष्टव्यं तत्सर्वमुपकल्प्यताम् ॥ 2.3.12 ॥&lt;br&gt;&#xA;अन्तःपुरस्य द्वाराणि सर्वस्य नगरस्य च।&lt;br&gt;&#xA;चन्दनस्रग्भिरर्च्यन्तां धूपैश्च घ्राणहारिभिः ॥ 2.3.13 ॥&lt;br&gt;&#xA;प्रशस्तमन्नं गुणवद्दधिक्षीरोपसेचनम्।&lt;br&gt;&#xA;द्विजानां शतसाहस्रे यत्प्रकाममलं भवेत् ॥ 2.3.14 ॥&lt;br&gt;&#xA;सत्कृत्य द्विजमुख्यानां श्वः प्रभाते प्रदीयताम्।&lt;br&gt;&#xA;घृतं दधि च लाजाश्च दक्षिणाश्चापि पुष्कलाः ॥ 2.3.15 ॥&lt;br&gt;&#xA;ब्राह्मणाश्च निमन्त्र्यन्तां कल्प्यन्तामासनानि च।&lt;br&gt;&#xA;आबध्यन्तां पताकाश्च राजमार्गश्च सिच्यताम् ॥ 2.3.16 ॥&lt;br&gt;&#xA;सर्वे च तालावचरा गणिकाश्च स्वलङ्कृताः।&lt;br&gt;&#xA;कक्ष्यां द्वितीयामासाद्य तिष्ठन्तु नृपवेश्मनः ॥ 2.3.17 ॥&lt;br&gt;&#xA;देवायतनचैत्येषु सान्नभक्षाः सदक्षिणाः।&lt;br&gt;&#xA;उपस्थापयितव्याः स्युर्माल्ययोग्याः पृथक्पृथक् ॥ 2.3.18 ॥&lt;br&gt;&#xA;दीर्घासिबद्धा योधाश्च सन्नद्धा मृष्टवाससः।&lt;br&gt;&#xA;महाराजाङ्गणं सर्वे प्रविशन्तु महोदयम् ॥ 2.3.19 ॥&lt;br&gt;&#xA;एवं व्यादिश्य विप्रौ तौ क्रियास्तत्र सुनिष्ठितौ।&lt;br&gt;&#xA;चक्रतुश्चैव यच्छेषं पार्थिवाय निवेद्य च ॥ 2.3.20 ॥&lt;br&gt;&#xA;कृतमित्येव चाब्रूतामभिगम्य जगत्पतिम्।&lt;br&gt;&#xA;यथोक्तवचनं प्रीतौ हर्षयुक्तौ द्विजर्षभौ ॥ 2.3.21 ॥&lt;br&gt;&#xA;ततः सुमन्त्रं द्युतिमान् राजा वचनमब्रवीत्।&lt;br&gt;&#xA;रामः कृतात्मा भवता शीघ्रमानीयतामिति ॥ 2.3.22 ॥&lt;br&gt;&#xA;स तथेति प्रतिज्ञाय सुमन्त्रो राजशासनात्।&lt;br&gt;&#xA;रामं तत्रानयाञ्चक्रे रथेन रथिनां वरम् ॥ 2.3.23 ॥&lt;br&gt;&#xA;अथ तत्र समासीनास्तदा दशरथं नृपम्।&lt;br&gt;&#xA;प्राच्योदीच्याः प्रतीच्याश्च दाक्षिणात्याश्च भूमिपाः ॥ 2.3.24 ॥&lt;br&gt;&#xA;म्लेच्छाचार्याश्च ये चान्ये वनशैलान्तवासिनः।&lt;br&gt;&#xA;उपासाञ्चक्रिरे सर्वे तं देवा इव वासवम् ॥ 2.3.25 ॥&lt;br&gt;&#xA;तेषां मध्ये स राजर्षिर्मरुतामिव वासवः।&lt;br&gt;&#xA;प्रासादस्थो रथगतं ददर्शायान्तमात्मजम् ॥ 2.3.26 ॥&lt;br&gt;&#xA;गन्धर्वराजप्रतिमं लोके विख्यातपौरुषम्।&lt;br&gt;&#xA;दीर्घबाहुं महासत्त्वं मत्तमातङ्गगामिनम् ॥ 2.3.27 ॥&lt;br&gt;&#xA;चन्द्रकान्ताननं राममतीव प्रियदर्शनम्।&lt;br&gt;&#xA;रूपौदार्यगुणैः पुंसां दृष्टिचित्तापहारिणम् ॥ 2.3.28 ॥&lt;br&gt;&#xA;धर्माभितप्ताः पर्जन्यं ह्लादयन्तमिव प्रजाः न ततर्प समायान्तं पश्यमानो नराधिपः ॥ 2.3.29 ॥&lt;br&gt;&#xA;अवतार्य सुमन्त्रस्तं राघवं स्यन्दनोत्तमात्।&lt;br&gt;&#xA;पितुः समीपं गच्छन्तं प्राञ्जलिः पृष्ठतोऽन्वगात् ॥ 2.3.30 ॥&lt;br&gt;&#xA;स तं कैलासशृङ्गाभं प्रासादं नरपुङ्गवः।&lt;br&gt;&#xA;आरुरोह नृपं द्रष्टुं सह सूतेन राघवः ॥ 2.3.31 ॥&lt;br&gt;&#xA;स प्राञ्जलिरभिप्रेत्य प्रणतः पितुरन्तिके।&lt;br&gt;&#xA;नाम स्वं श्रावयन् रामो ववन्दे चरणौ पितुः ॥ 2.3.32 ॥&lt;br&gt;&#xA;तं दृष्ट्वा प्रणतं पार्श्वे कृताञ्जलिपुटं नृपः।&lt;br&gt;&#xA;गृह्याञ्जलौ समाकृष्य सस्वजे प्रियमात्मजम् ॥ 2.3.33 ॥&lt;br&gt;&#xA;तस्मै चाभ्युदितं सम्यङ्मणिकाञ्चनभूषितम्।&lt;br&gt;&#xA;दिदेश राजा रुचिरं रामाय परमासनम् ॥ 2.3.34 ॥&lt;br&gt;&#xA;तदासनवरं प्राप्य व्यदीपयत राघवः।&lt;br&gt;&#xA;स्वयैव प्रभया मेरुमुदये विमलो रविः ॥ 2.3.35 ॥&lt;br&gt;&#xA;तेन विभ्राजता तत्र सा सभाभिव्यरोचत।&lt;br&gt;&#xA;विमलग्रहनक्षत्र शारदी द्यौरिवेन्दुना ॥ 2.3.36 ॥&lt;br&gt;&#xA;तं पश्यमानो नृपतिस्तुतोष प्रियमात्मजम्।&lt;br&gt;&#xA;अलङ्कृतमिवात्मानमादर्शतलसंस्थितम् ॥ 2.3.37 ॥&lt;br&gt;&#xA;स तं सस्मितमाभाष्य पुत्रं पुत्रवतां वरः।&lt;br&gt;&#xA;उवाचेदं वचो राजा देवेन्द्रमिव काश्यपः ॥ 2.3.38 ॥&lt;br&gt;&#xA;ज्येष्ठायामसि मे पत्न्यां सदृश्यां सदृशः सुतः ।&lt;br&gt;&#xA;उत्पन्नस्त्वं गुणश्रेष्ठो मम रामात्मजः प्रियः  ॥ 2.3.39 ॥&lt;br&gt;&#xA;यतस्त्वया प्रजाश्चेमाः स्वगुणैरनुरञ्जिताः।&lt;br&gt;&#xA;तस्मात्त्वं पुष्ययोगेन यौवराज्यमवाप्नुहि ॥ 2.3.40 ॥&lt;br&gt;&#xA;कामतस्त्वं प्रकृत्यैव विनीतो गुणवानसि।&lt;br&gt;&#xA;गुणवत्यपि तु स्नेहात्पुत्र वक्ष्यामि ते हितम् ॥ 2.3.41 ॥&lt;br&gt;&#xA;भूयो विनयमास्थाय भव नित्यं जितेन्द्रियः।&lt;br&gt;&#xA;कामक्रोधसमुत्थानि त्यजेथा व्यसनानि च ॥ 2.3.42 ॥&lt;br&gt;&#xA;परोक्षया वर्त्तमानो वृत्त्या प्रत्यक्षया तथा।&lt;br&gt;&#xA;अमात्य प्रभृतीः सर्वाः प्रकृतीश्चानुरञ्जय ॥ 2.3.43 ॥&lt;br&gt;&#xA;कोष्ठागारायुधागारैः कृत्वा सन्निचयान् बहून्।&lt;br&gt;&#xA;तुष्टानुरक्तप्रकृतिर्यः पालयति मेदिनीम् ॥ 2.3.44 ॥&lt;br&gt;&#xA;तस्य नन्दन्ति मित्राणि लब्ध्वामृतमिवामराः।&lt;br&gt;&#xA;तस्मात्त्वमपि चात्मानं नियम्यैवं समाचर ॥ 2.3.45 ॥&lt;br&gt;&#xA;तच्छ्रुत्वा सुहृदस्तस्य रामस्य प्रियकारिणः।&lt;br&gt;&#xA;त्वरिताः शीघ्रमभ्येत्य कौसल्यायै न्यवेदयन् ॥ 2.3.46 ॥&lt;br&gt;&#xA;सा हिरण्यं च गाश्चैव रत्नानि विविधानि च।&lt;br&gt;&#xA;व्यादिदेश प्रियाख्येभ्यः कौसल्या प्रमदोत्तमा ॥ 2.3.47 ॥&lt;br&gt;&#xA;अथाभिवाद्य राजानं रथमारुह्य राघवः।&lt;br&gt;&#xA;ययौ स्वं द्युतिमद्वेश्म जनौधैः प्रतिपूजितः ॥ 2.3.48 ॥&lt;br&gt;&#xA;ते चापि पौरा नृपतेर्वचस्तच्छ्रुत्वा तदालाभमिवेष्टमाशु।&lt;br&gt;&#xA;नरेन्द्रमामन्त्र्य गृहाणि गत्वा देवान् समानर्चुरभिप्रहृष्टाः ॥ 2.3.49 ॥&lt;/p&gt;</description>
    </item>
    <item>
      <title>००४ रामाय दशरथस्योपदेशः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/01-abhiSheka-yojanA/004_rAmAya_dasharathasyopadeshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/01-abhiSheka-yojanA/004_rAmAya_dasharathasyopadeshaH/</guid>
      <description>&lt;p&gt;गतेष्वथ नृपो भूयः पौरेषु सह मन्त्रिभिः।&lt;br&gt;&#xA;मन्त्रयित्वा ततश्चक्रे निश्चयज्ञः सनिश्चयम् ॥ 2.4.1 ॥&lt;br&gt;&#xA;श्व एव पुष्यो भविता श्वोऽभिषेच्यस्तु मे सुतः।&lt;br&gt;&#xA;रामो राजीवताम्राक्षो यौवराज्य इति प्रभुः ॥ 2.4.2 ॥&lt;br&gt;&#xA;अथान्तर्गृहमाविश्य राजा दशरथस्तदा।&lt;br&gt;&#xA;सूतमामन्त्रयामास रामं पुनरिहानय ॥ 2.4.3 ॥&lt;br&gt;&#xA;प्रतिगृह्य स तद्वाक्यं सूतः पुनरुपाययौ।&lt;br&gt;&#xA;रामस्य भवनं शीघ्रं राममानयितुं पुनः ॥ 2.4.4 ॥&lt;br&gt;&#xA;द्वाःस्थैरावेदितं तस्य रामायागमनं पुनः।&lt;br&gt;&#xA;श्रुत्वैव चापि रामस्तं प्राप्तं शङ्कान्वितोऽभवत् ॥ 2.4.5 ॥&lt;br&gt;&#xA;प्रवेश्य चैनं त्वरितं रामो वचनमब्रवीत्।&lt;br&gt;&#xA;यदागमनकृत्यं ते भूयस्तद्ब्रूह्यशेषतः ॥ 2.4.6 ॥&lt;br&gt;&#xA;तमु वाच ततः सूतो राजा त्वां द्रष्टुमिच्छति।&lt;br&gt;&#xA;श्रुत्वा प्रमाणमत्र त्वं गमनायेतराय वा ॥ 2.4.7 ॥&lt;br&gt;&#xA;इति सूतवचः श्रुत्वा रामोऽथ त्वरयान्वितः।&lt;br&gt;&#xA;प्रययौ राजभवनं पुनर्द्रष्टुं नरेश्वरम् ॥ 2.4.8 ॥&lt;br&gt;&#xA;तं श्रुत्वा समनुप्राप्तं रामं दशरथो नृपः।&lt;br&gt;&#xA;प्रेवशयामास गृहं विवक्षुः प्रियमुत्तमम् ॥ 2.4.9 ॥&lt;br&gt;&#xA;प्रविशन्नेव च श्रीमान् राघवो भवनं पितुः।&lt;br&gt;&#xA;ददर्श पितरं दूरात् प्रणिपत्य कृताञ्जलिः ॥ 2.4.10 ॥&lt;br&gt;&#xA;प्रणमन्तं समुत्थाप्य तं परिष्वज्य भूमिपः।&lt;br&gt;&#xA;प्रदिश्य चास्मै रुचिरमासनं पुनरब्रवीत् ॥ 2.4.11 ॥&lt;br&gt;&#xA;राम वृद्धोऽस्मि दीर्घायुर्भुक्ता भोगा मयेप्सिताः।&lt;br&gt;&#xA;अन्नवद्भिः क्रतुशतैस्तथेष्टं भूरिदक्षिणैः ॥ 2.4.12 ॥&lt;br&gt;&#xA;जातमिष्टमपत्यं मे त्वमद्यानुपमं भुवि।&lt;br&gt;&#xA;दत्तमिष्टमधीतं च मया पुरुषसत्तम ॥ 2.4.13 ॥&lt;br&gt;&#xA;अनुभूतानि चेष्टानि मया वीर सुखान्यपि।&lt;br&gt;&#xA;देवर्षिपितृविप्राणामनृणोस्मि तथात्मनः ॥ 2.4.14 ॥&lt;br&gt;&#xA;न किञ्चिन्मम कर्त्तव्यं तवान्यत्राभिषेचनात्।&lt;br&gt;&#xA;अतो यत्त्वामहं ब्रूयां तन्मे त्वं कर्तुमर्हसि ॥ 2.4.15 ॥&lt;br&gt;&#xA;अद्य प्रकृतयः सर्वास्त्वामिच्छन्ति नराधिपम्।&lt;br&gt;&#xA;अतस्त्वां युवराजानमभिषेक्ष्यामि पुत्रक ॥ 2.4.16 ॥&lt;br&gt;&#xA;सनिर्घातादिवोल्का च पततीह महास्वना।&lt;br&gt;&#xA;उल्कानिर्गतज्वालानिर्घातः अमेघाशनिः ॥ 2.4.17 ॥&lt;br&gt;&#xA;अवष्टब्धं च मे राम नक्षत्रं दारुणैर्ग्रहैः।&lt;br&gt;&#xA;आवेदयन्ति दैवज्ञाः सूर्याङ्गारकराहुभिः ॥ 2.4.18 ॥&lt;br&gt;&#xA;प्रायेण हि निमित्तानामीदृशानां समुद्भवे।&lt;br&gt;&#xA;राजा हि मृत्युमाप्नोति घोरां वापदमृच्छति ॥ 2.4.19 ॥&lt;br&gt;&#xA;तद्यावदेव मे चेतो न विमुञ्चति राघव।&lt;br&gt;&#xA;तावदेवाभिषिञ्चस्व चला हि प्राणिनां मतिः ॥ 2.4.20 ॥&lt;br&gt;&#xA;अद्य चन्र्दोभ्युपगतः पुष्यात् पूर्वं पुनर्वसू।&lt;br&gt;&#xA;श्वः पुष्ययोगं नियतं वक्ष्यन्ते दैव चिन्तकाः ॥ 2.4.21 ॥&lt;br&gt;&#xA;ततः पुष्येऽभिषिञ्चस्व मनस्त्वरयतीव माम्।&lt;br&gt;&#xA;श्वस्त्वाहमभिषेक्ष्याभि यौवराज्ये परन्तप ॥ 2.4.22 ॥&lt;br&gt;&#xA;तस्मात्त्वयाद्यप्रभृति निशेयं नियतात्मना।&lt;br&gt;&#xA;सह वध्वोपवस्तव्या दर्भप्रस्तरशायिना ॥ 2.4.23 ॥&lt;br&gt;&#xA;सुहृदश्चाप्रमत्तास्त्वां रक्षन्त्वद्य समन्ततः।&lt;br&gt;&#xA;भवन्ति बहुविघ्नानि कार्याण्येवंविधानि हि ॥ 2.4.24 ॥&lt;br&gt;&#xA;विप्रोषितश्च भरतो यावदेव पुरादितः।&lt;br&gt;&#xA;तावदेवाभिषेकस्ते प्राप्तकालो मतो मम ॥ 2.4.25 ॥&lt;br&gt;&#xA;कामं खलु सतां वृत्ते भ्राता ते भरतः स्थितः।&lt;br&gt;&#xA;जेष्ठानुवर्ती धर्मात्मा सानुक्रोशो जितेन्द्रिया ॥ 2.4.26 ॥&lt;br&gt;&#xA;किन्तु चित्तं मनुष्याणामनित्यमिति मे मतिः।&lt;br&gt;&#xA;सतां तु धर्मनित्यानां कृतशोभि च राघव ॥ 2.4.27 ॥&lt;br&gt;&#xA;इत्युक्तः सोभ्यनुज्ञातः श्वोभाविन्यभिषेचने।&lt;br&gt;&#xA;व्रजेति रामः पितरमभिवाद्याभ्ययाद्गृहम् ॥ 2.4.28 ॥&lt;br&gt;&#xA;प्रविश्य चात्मनो वेश्म राज्ञोद्दिष्टेऽभिषेचने।&lt;br&gt;&#xA;तत्क्षणेन च निर्गम्य मातुरन्तः पुरं ययौ ॥ 2.4.29 ॥&lt;br&gt;&#xA;तत्र तां प्रवणामेव मातरं क्षौमवासिनीम्।&lt;br&gt;&#xA;वाग्यतां देवतागारे ददर्शायाचतीं श्रियम् ॥ 2.4.30 ॥&lt;br&gt;&#xA;प्रागेव चागता तत्र सुमित्रा लक्ष्मणस्तदा।&lt;br&gt;&#xA;सीता चानायिता श्रुत्वा प्रियं रामाभिषेचनम् ॥ 2.4.31 ॥&lt;br&gt;&#xA;तस्मिन् काले हि कौसल्या तस्थावामीलितेक्षणा।&lt;br&gt;&#xA;सुमित्रयाऽन्वास्यमाना सीतया लक्ष्मणेन च ॥ 2.4.32 ॥&lt;br&gt;&#xA;श्रुत्वा पुष्येण पुत्रस्य यौवराज्याभिषेचनम्।&lt;br&gt;&#xA;प्राणायामेन पुरुषं ध्यायमाना जनार्दनम् ॥ 2.4.33 ॥&lt;br&gt;&#xA;तथा सन्नियमामेव सोऽभिगम्याभिवाद्य च।&lt;br&gt;&#xA;उवाच वचनं रामो हर्षयंस्तामिदं तदा ॥ 2.4.34 ॥&lt;br&gt;&#xA;अम्ब पित्रा नियुक्तोऽस्मि प्रजापालनकर्मणि भविता श्वोभिषेको मे यथा मे शासनं पितुः ॥ 2.4.35 ॥&lt;br&gt;&#xA;सीतयाप्युपवस्तव्या रजनीयं मया सह।&lt;br&gt;&#xA;एवमृत्विगुपाध्यायैः सह मामुक्तवान् पिता ॥ 2.4.36 ॥&lt;br&gt;&#xA;यानि यान्यत्र योग्यानि श्वोभाविन्यभिषेचने।&lt;br&gt;&#xA;तानि मे मङ्गलान्यद्य वैदेह्याश्चैव कारय ॥ 2.4.37 ॥&lt;br&gt;&#xA;एतच्छ्रुत्वा तु कौसल्या चिरकालाभिकाङ्क्षितम्।&lt;br&gt;&#xA;हर्षबाष्पकलं वाक्यमिदं राममभाषत ॥ 2.4.38 ॥&lt;br&gt;&#xA;वत्स रामचिरञ्जीव हतास्ते परिपन्थिनः।&lt;br&gt;&#xA;ज्ञातीन् मे त्वं श्रिया युक्तः सुमित्रायाश्च नन्दय ॥ 2.4.39 ॥&lt;br&gt;&#xA;कल्याणे बत नक्षत्रे मयि जातोऽसि पुत्रक।&lt;br&gt;&#xA;येन त्वया दशरथो गुणैराराधितः पिता ॥ 2.4.40 ॥&lt;br&gt;&#xA;अमोघं बत मे क्षान्तं पुरुषे पुष्करेक्षणे।&lt;br&gt;&#xA;येयमिक्ष्वाकुराज्यश्रीः पुत्र त्वां संश्रयिष्यति ॥ 2.4.41 ॥&lt;br&gt;&#xA;इत्येवमुक्तो मात्रेदं रामो भ्रातरमब्रवीत्।&lt;br&gt;&#xA;प्राञ्जलिं प्रह्वमासीनमभिवीक्ष्य स्मयन्निव ॥ 2.4.42 ॥&lt;br&gt;&#xA;लक्ष्मणेमां मया सार्द्धं प्रशाधित्वं वसुन्धराम्।&lt;br&gt;&#xA;द्वितीयं मेऽन्तरात्मानं त्वामियं श्रीरुपस्थिता ॥ 2.4.43 ॥&lt;br&gt;&#xA;सौमित्रे भुङ्क्ष्व भोगांस्त्वमिष्टान् राज्यफलानि च।&lt;br&gt;&#xA;जीवितं च हि राज्यं च त्वदर्थमभिकामये ॥ 2.4.44 ॥&lt;br&gt;&#xA;इत्युक्त्वा लक्ष्मणं रामो मातरावभिवाद्य च।&lt;br&gt;&#xA;अभ्यनुज्ञाप्य सीतां च जगाम स्वं निवेशनम् ॥ 2.4.45 ॥&lt;/p&gt;</description>
    </item>
    <item>
      <title>००५ वसिष्ठकृतव्रतादेशः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/01-abhiSheka-yojanA/005_vasiShThakRtavratAdeshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/01-abhiSheka-yojanA/005_vasiShThakRtavratAdeshaH/</guid>
      <description>&lt;p&gt;सन्दिश्य रामं नृपतिः श्वो भाविन्यभिषेचने।&lt;br&gt;&#xA;पुरोहितं समाहूय वसिष्ठं चेदमब्रवीत् ॥ 2.5.1 ॥&lt;br&gt;&#xA;गच्छोपवास काकुत्स्थं कारयाद्य तपोधन।&lt;br&gt;&#xA;श्रीयशोराज्यलाभाय वध्वा सह यतव्रतम् ॥ 2.5.2 ॥&lt;br&gt;&#xA;तथेति च स राजानमुक्त्वा वेदविदां वरः।&lt;br&gt;&#xA;स्वयं वसिष्ठो भगवान् ययौ रामनिवेशनम् ॥ 2.5.3 ॥&lt;br&gt;&#xA;उपवासयितुं रामं मन्त्रवन्मन्त्रकोविदः।&lt;br&gt;&#xA;ब्राह्मं रथवरं युक्तमास्थाय सुदृढव्रतः ॥ 2.5.4 ॥&lt;br&gt;&#xA;स रामभवनं प्राप्य पाण्डराभ्रघनप्रभम्।&lt;br&gt;&#xA;तिस्रः कक्ष्या रथेनैव विवेश मुनिसत्तमः ॥ 2.5.5 ॥&lt;br&gt;&#xA;तमागतमृषिं रामस्त्वनरन्निव ससम्भ्रमः।&lt;br&gt;&#xA;मानयिष्यन् समानार्हं निश्चक्राम निवेशनात् ॥ 2.5.6 ॥&lt;br&gt;&#xA;अभ्येत्य त्वरमाणश्च रथाभ्याशं मनीषिणः।&lt;br&gt;&#xA;ततोऽवतारयामास परिगृह्य रथात्स्वयम् ॥ 2.5.7 ॥&lt;br&gt;&#xA;स चैनं प्रश्रितं दृष्ट्वा सम्भाष्याभिप्रसाद्य च।&lt;br&gt;&#xA;प्रियार्हं हर्षयन् राममित्युवाच पुरोहितः ॥ 2.5.8 ॥&lt;br&gt;&#xA;प्रसन्नस्ते पिता राम यौवराज्यमवाप्स्यसि।&lt;br&gt;&#xA;उपवासं भवानद्य करोतु सह सीतया ॥ 2.5.9 ॥&lt;br&gt;&#xA;प्रातस्त्वामभिषेक्ता हि यौवराज्ये नराधिपः।&lt;br&gt;&#xA;पिता दशरथः प्रीत्या ययातिं नहुषो यथा ॥ 2.5.10 ॥&lt;br&gt;&#xA;इत्युक्त्वा स तदा राममुपवासं यतव्रतम्।&lt;br&gt;&#xA;मन्त्रवत् कारयामास वैदेह्या सहितं मुनिः ॥ 2.5.11 ॥&lt;br&gt;&#xA;ततो यथावद्रामेण स राज्ञो गुरुरर्चितः।&lt;br&gt;&#xA;अभ्यनुज्ञाप्य काकुत्स्थं ययौ रामनिवेशनात् ॥ 2.5.12 ॥&lt;br&gt;&#xA;सुहृद्भिस्तत्र रामोपि सहासीनः प्रियम्वदैः।&lt;br&gt;&#xA;सभाजितो विवेशाथ ताननुज्ञाप्य सर्वशः ॥ 2.5.13 ॥&lt;br&gt;&#xA;हृष्टनारीनरयुतं रामवेश्म तदा बभौ।&lt;br&gt;&#xA;यथा मत्त द्विजगणं प्रफुल्लनलिनं सरः ॥ 2.5.14 ॥&lt;br&gt;&#xA;स राजभवनप्रख्यात्तस्माद्रामनिवेशनात्।&lt;br&gt;&#xA;निर्गत्य ददृशे मार्गं वसिष्ठो जनसंवृतम् ॥ 2.5.15 ॥&lt;br&gt;&#xA;वृन्दवृन्दैरयोध्यायां राजमार्गाः समन्ततः।&lt;br&gt;&#xA;बभूवुरभिसम्बाधाः कुतूहलजनैर्वृताः ॥ 2.5.16 ॥&lt;br&gt;&#xA;जनवृन्दोर्मिसङ्घर्षहर्षस्वनवतस्तदा।&lt;br&gt;&#xA;बभूव राजमार्गस्य सागरस्येव निस्वनः ॥ 2.5.17 ॥&lt;br&gt;&#xA;सिक्तसम्मृष्टरथ्या हि तदहर्वनमालिनी।&lt;br&gt;&#xA;आसीदयोध्यानगरी समुच्छ्रितगृहध्वजा ॥ 2.5.18 ॥&lt;br&gt;&#xA;तदा ह्ययोध्यानिलयः सस्त्रीबालाबलो जनः।&lt;br&gt;&#xA;रामाभिषेकमाकाङ्क्षन्नाकाङ्क्षदुदयं रवेः ॥ 2.5.19 ॥&lt;br&gt;&#xA;प्रजालङ्कारभूतं च जनस्यानन्दवर्द्धनम्।&lt;br&gt;&#xA;उत्सुकोऽभूज्जनो द्रष्टुं तमयोध्यामहोत्सवम् ॥ 2.5.20 ॥&lt;br&gt;&#xA;एवं तं जनसम्बाधं राजमार्गं पुरोहितः।&lt;br&gt;&#xA;व्यूहन्निव जनौघं तं शनै राजकुलं ययौ ॥ 2.5.21 ॥&lt;br&gt;&#xA;शुभ्राभ्रशिखरप्रख्यं प्रासादमधिरुह्य सः।&lt;br&gt;&#xA;समीयाय नरेन्द्रेण शक्रेणेव बृहस्पतिः ॥ 2.5.22 ॥&lt;br&gt;&#xA;तमागतमभिप्रेक्ष्य हित्वा राजासनं नृपः।&lt;br&gt;&#xA;पप्रच्छ स च तस्मै तत् कृतमित्यभ्यवेदयत् ॥ 2.5.23 ॥&lt;br&gt;&#xA;तेन चैव तदा तुल्यं सहासीनाः सभासदः।&lt;br&gt;&#xA;आसनेभ्यः समुत्तस्थुः पूजयन्तः पुरोहितम् ॥ 2.5.24 ॥&lt;br&gt;&#xA;गुरुणा त्वभ्यनुज्ञातो मनुजौधं विसृज्य तम्।&lt;br&gt;&#xA;विवेशान्तःपुरं राजा सिंहो गिरिगुहामिव ॥ 2.5.25 ॥&lt;br&gt;&#xA;तदग्र्यरूपं प्रमदागणाकुलं महेन्द्रवेश्मप्रतिमं निवेशनम्।&lt;br&gt;&#xA;विदीपयंश्चारु विवेश पार्थिवः शशीव तारागणसङ्कुलं नभः ॥ 2.5.26 ॥&lt;/p&gt;</description>
    </item>
    <item>
      <title>००६ अभिषेकार्थं जनोल्लासः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/01-abhiSheka-yojanA/006_abhiShekArthaM_janollAsaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/01-abhiSheka-yojanA/006_abhiShekArthaM_janollAsaH/</guid>
      <description>&lt;p&gt;गते पुरोहिते रामः स्नातो नियतमानसः।&lt;br&gt;&#xA;सह पत्न्या विशालाक्ष्या नारायणमुपागमत् ॥ 2.6.1 ॥&lt;br&gt;&#xA;प्रगृह्य शिरसा पात्रीं हविषो विधिवत्तदा।&lt;br&gt;&#xA;महते दैवतायाज्यं जुहाव ज्वलितेऽनले ॥ 2.6.2 ॥&lt;br&gt;&#xA;शेषं च हविषस्तस्य प्राश्याशास्यात्मनः प्रियम्।&lt;br&gt;&#xA;ध्यायन्नारायणं देवं स्वास्तीर्णे कुशसंस्तरे ॥ 2.6.3 ॥&lt;br&gt;&#xA;वाग्यतः सह वैदेह्या भूत्वा नियतमानसः।&lt;br&gt;&#xA;श्रीमत्यायतने विष्णोः शिश्ये नरवरात्मजः ॥ 2.6.4 ॥&lt;br&gt;&#xA;एकयामावशिष्टायां रात्र्यां प्रतिविबुध्य सः।&lt;br&gt;&#xA;अलङ्कारविधिं कृत्स्नं कारयामास वेश्मनः ॥ 2.6.5 ॥&lt;br&gt;&#xA;तत्र श्रृण्वन् सुखा वाचः सूतमागधवन्दिनाम्।&lt;br&gt;&#xA;पूर्वां सन्ध्यामुपासीनो जजाप यतमानसः ॥ 2.6.6 ॥&lt;br&gt;&#xA;तुष्टाव प्रणतश्चैव शिरसा मधुसूदनम्।&lt;br&gt;&#xA;विमलक्षौमसंवीतो वाचयामास च द्विजान् ॥ 2.6.7 ॥&lt;br&gt;&#xA;तेषां पुण्याहघोषोऽथ गम्भीरमधुरस्तदा।&lt;br&gt;&#xA;अयोध्यां पूरयामास तूर्यघोषानुनादितः ॥ 2.6.8 ॥&lt;br&gt;&#xA;कृतोपवासं तु तदा वैदेह्या सह राघवम्।&lt;br&gt;&#xA;अयोध्यानिलयः श्रुत्वा सर्वः प्रमुदितो जनः ॥ 2.6.9 ॥&lt;br&gt;&#xA;ततः पौरजनः सर्वः श्रुत्वा रामाभिषेचनम्।&lt;br&gt;&#xA;प्रभातां रजनीं दृष्ट्वा चक्रे शोभयितुं पुरीम् ॥ 2.6.10 ॥&lt;br&gt;&#xA;सिताभ्रशिखराभेषु देवतायतनेषु च।&lt;br&gt;&#xA;चतुष्पथेषु रथ्यासु चैत्येष्वट्टालकेषु च ॥ 2.6.11 ॥&lt;br&gt;&#xA;नानापण्यसमृद्धेषु वणिजामापणेषु च।&lt;br&gt;&#xA;कुटुम्बिनां समृद्धेषु श्रीमत्सु भवनेषु च ॥ 2.6.12 ॥&lt;br&gt;&#xA;सभासु चैव सर्वासु वृक्षेष्वालक्षितेषु च।&lt;br&gt;&#xA;ध्वजाः समुच्छ्रिताश्चित्राः पताकाश्चाभवंस्तदा ॥ 2.6.13 ॥&lt;br&gt;&#xA;नटनर्तकसङ्घानां गायकानां च गायताम्।&lt;br&gt;&#xA;मनःकर्णसुखा वाचः शुश्रुवुश्च ततस्ततः ॥ 2.6.14 ॥&lt;br&gt;&#xA;रामाभिषेकयुक्ताश्च कथाश्चक्रुर्मिथो जनाः।&lt;br&gt;&#xA;रामाभिषेके सम्प्राप्ते चत्वरेषु गृहेषु च ॥ 2.6.15 ॥&lt;br&gt;&#xA;बाला अपि क्रीडमाना गृहद्वारेषु सङ्घशः।&lt;br&gt;&#xA;रामाभिषेकसंयुक्ताश्चक्रुरेवं मिथः कथाः ॥ 2.6.16 ॥&lt;br&gt;&#xA;कृतपुष्पोपहारश्च धूपगन्धाधिवासितः।&lt;br&gt;&#xA;राजमार्गः कृतः श्रीमान् पौरै रामाभिषेचने ॥ 2.6.17 ॥&lt;br&gt;&#xA;प्रकाशकरणार्थं च निशागमनशङ्कया।&lt;br&gt;&#xA;दीपवृक्षांस्तथा चक्रुरनुरथ्यासु सर्वशः ॥ 2.6.18 ॥&lt;br&gt;&#xA;अलङ्कारं पुरस्यैवं कृत्वा तत्पुरवासिनः।&lt;br&gt;&#xA;आकाङ्क्षमाणा रामस्य यौवराज्याभिषेचनम् ॥ 2.6.19 ॥&lt;br&gt;&#xA;समेत्य सङ्घशः सर्वे चत्वरेषु सभासु च।&lt;br&gt;&#xA;कथयन्तो मिथस्तत्र प्रशशंसुर्जनाधिपम् ॥ 2.6.20 ॥&lt;br&gt;&#xA;अहो महात्मा राजाऽयमिक्ष्वाकुकुलनन्दनः।&lt;br&gt;&#xA;ज्ञात्वा यो वृद्धमात्मानं रामं राज्येऽभिषेक्ष्यति ॥ 2.6.21 ॥&lt;br&gt;&#xA;सर्वे ह्यनुगृहीताः स्म यन्नो रामो महीपतिः।&lt;br&gt;&#xA;चिराय भविता गोप्ता दृष्टलोकपरावरः ॥ 2.6.22 ॥&lt;br&gt;&#xA;अनुद्धतमना विद्वान् धर्मात्मा भ्रातृवत्सलः।&lt;br&gt;&#xA;यथा च भ्रातृषु स्निग्धस्तथास्मास्वपि राघवः ॥ 2.6.23 ॥&lt;br&gt;&#xA;चिरञ्जीवतु धर्मात्मा राजा दशरथोऽनघः।&lt;br&gt;&#xA;यत्प्रसादेनाभिषिक्तं रामं द्रक्ष्यामहे वयम् ॥ 2.6.24 ॥&lt;br&gt;&#xA;एवंविधं कथयतां पौराणां शुश्रुवुस्तदा।&lt;br&gt;&#xA;दिग्भ्योऽपि श्रुतवृत्तान्ताः प्राप्ता जानपदा जनाः ॥ 2.6.25 ॥&lt;br&gt;&#xA;ते तु दिग्भ्यः पुरीं प्राप्ता द्रष्टुं रामाभिषेचनम्।&lt;br&gt;&#xA;रामस्य पूरयामासुः पुरीं जानपदा जनाः ॥ 2.6.26 ॥&lt;br&gt;&#xA;जनौघैस्तैर्विसर्पद्भिः शुश्रुवे तत्र निस्वनः।&lt;br&gt;&#xA;पर्वसूदीर्णवेगस्य सागरस्येव निस्वनः ॥ 2.6.27 ॥&lt;br&gt;&#xA;ततस्तदिन्द्रिक्षयसन्निभं पुरं दिदृक्षुभिर्जानपदैरुपागतैः।&lt;br&gt;&#xA;समन्ततः सस्वनमाकुलं बभौ समुद्रयादोभिरिवार्णवोदकम् ॥ 2.6.28 ॥&lt;/p&gt;</description>
    </item>
  </channel>
</rss>
