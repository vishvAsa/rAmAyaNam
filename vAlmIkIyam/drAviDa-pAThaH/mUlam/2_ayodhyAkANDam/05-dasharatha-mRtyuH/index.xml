<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०५-दशरथ-मृत्युः on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/05-dasharatha-mRtyuH/</link>
    <description>Recent content in &#43;०५-दशरथ-मृत्युः on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/05-dasharatha-mRtyuH/index.xml" rel="self" type="application/rss+xml" />
    <item>
      <title>०५७ सुमन्त्रस्य अयोध्यागमनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/05-dasharatha-mRtyuH/057_sumantrasya_ayodhyAgamanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/05-dasharatha-mRtyuH/057_sumantrasya_ayodhyAgamanam/</guid>
      <description>&lt;p&gt;कथयित्वा सुदुःखार्तः सुमन्त्रेण चिरं सह।&lt;br&gt;&#xA;रामे दक्षिणकूलस्थे जगाम स्वगृहं गुहः ॥ 2.57.1 ॥&lt;br&gt;&#xA;भरद्वाजाभिगमनं प्रयागे च सहासनम्।&lt;br&gt;&#xA;आगिरेर्गमनं तेषां तत्रस्थैरभिलक्षितम् ॥ 2.57.2 ॥&lt;br&gt;&#xA;अनुज्ञातः सुमन्त्रोऽथ योजयित्वा हयोत्तमान्।&lt;br&gt;&#xA;अयोध्यामेव नगरीं प्रययौ गाढदुर्मनाः ॥ 2.57.3 ॥&lt;br&gt;&#xA;स वनानि सुगन्धीनि सरितश्च सरांसि च।&lt;br&gt;&#xA;पश्यन्नतिययौ शीघ्रं ग्रामाणि नगराणि च ॥ 2.57.4 ॥&lt;br&gt;&#xA;ततः सायाह्नसमये तृतीयेऽहनि सारथिः।&lt;br&gt;&#xA;अयोध्यां समनुप्राप्य निरानन्दां ददर्श ह ॥ 2.57.5 ॥&lt;br&gt;&#xA;स शून्यामिव निःशब्दां दृष्ट्वा परमदुर्मनाः।&lt;br&gt;&#xA;सुमन्त्रश्चिन्तयामास शोकवेगसमाहतः ॥ 2.57.6 ॥&lt;br&gt;&#xA;कच्चिन्न सगजा साश्वा सजना सजनाधिपा।&lt;br&gt;&#xA;रामसन्तापदुःखेन दग्धा शोकाग्निना पुरी ॥ 2.57.7 ॥&lt;br&gt;&#xA;इति चिन्तापरः सूतो वाजिभिः शीघ्रपातिभिः।&lt;br&gt;&#xA;नगरद्वारमासाद्य त्वरितः प्रविवेश ह ॥ 2.57.8 ॥&lt;br&gt;&#xA;सुमन्त्रमभियान्तं तं शतशोऽथ सहस्रशः।&lt;br&gt;&#xA;क्व राम इति पृच्छन्तः सूतमभ्यद्रवन्नराः ॥ 2.57.9 ॥&lt;br&gt;&#xA;तेषां शशंस गङ्गायामहमापृच्छ्य राघवम्।&lt;br&gt;&#xA;अनुज्ञातो निवृत्तोऽस्मि धार्म्मिकेण महात्मना ॥ 2.57.10 ॥&lt;br&gt;&#xA;ते तीर्णा इति विज्ञाय बाष्पपूर्णमुखा जनाः।&lt;br&gt;&#xA;अहो धिगिति निश्वस्य हा रामेति च चुक्रुशुः ॥ 2.57.11 ॥&lt;br&gt;&#xA;शुश्राव च वचस्तेषां वृन्दंवृन्दं च तिष्ठताम्।&lt;br&gt;&#xA;हताः स्म खलु येनेह पश्याम इति राघवम् ॥ 2.57.12 ॥&lt;br&gt;&#xA;दानयज्ञविवाहेषु समाजेषु महत्सु च।&lt;br&gt;&#xA;न द्रक्ष्यामः पुनर्जातु धार्मिकं राममन्तरा ॥ 2.57.13 ॥&lt;br&gt;&#xA;किं समर्थं जनस्यास्य किं प्रियं किं सुखावहम्।&lt;br&gt;&#xA;इति रामेण नगरं पितृवत्परिपालितम् ॥ 2.57.14 ॥&lt;br&gt;&#xA;वातायनगतानां च स्त्रीणामन्वन्तरापणम्।&lt;br&gt;&#xA;रामशोकाभितप्तानां शुश्राव परिदेवनम् ॥ 2.57.15 ॥&lt;br&gt;&#xA;स राजमार्गमध्येन सुमन्त्रः पिहिताननः।&lt;br&gt;&#xA;यत्र राजा दशरथस्तदेवोपययौ गृहम् ॥ 2.57.16 ॥&lt;br&gt;&#xA;सोऽवतीर्य्य रथाच्छीघ्रं राजवेश्म प्रविश्य च।&lt;br&gt;&#xA;कक्ष्याः सप्ताभिचक्राम महाजनसमाकुलाः ॥ 2.57.17 ॥&lt;br&gt;&#xA;हर्म्यैर्विमानैः प्रासादैरवेक्ष्याथ समागतम्।&lt;br&gt;&#xA;हाहाकार कृता नार्यो रामादर्शनकर्शिताः ॥ 2.57.18 ॥&lt;br&gt;&#xA;आयतैर्विमलैर्नेत्रैरश्रुवेगपरिप्लुतैः।&lt;br&gt;&#xA;अन्योन्यमभिवीक्षन्तेऽव्यक्तमार्ततराः स्त्रियः ॥ 2.57.19 ॥&lt;br&gt;&#xA;ततो दशरथस्त्रीणां प्रासादेभ्यस्ततस्ततः।&lt;br&gt;&#xA;रामशोकाभितप्तानां मन्दं शुश्राव जल्पितम् ॥ 2.57.20 ॥&lt;br&gt;&#xA;सह रामेण निर्यातो विना राममिहागतः।&lt;br&gt;&#xA;सूतः किं नाम कौसल्यां शोचन्तीं प्रतिवक्ष्यति ॥ 2.57.21 ॥&lt;br&gt;&#xA;यथा च मन्ये दुर्जीवमेवं न सुकरं ध्रुवम्।&lt;br&gt;&#xA;आच्छिद्य पुत्रे निर्याते कौसल्या यत्र जीवति ॥ 2.57.22 ॥&lt;br&gt;&#xA;सत्यरूपं तु तद्वाक्यं राज्ञः स्त्रीणां निशामयन्।&lt;br&gt;&#xA;प्रदीप्त इव शोकेन विवेश सहसा गृहम् ॥ 2.57.23 ॥&lt;br&gt;&#xA;स प्रविश्याष्टमीं कक्ष्यां राजानं दीनमातुरम्।&lt;br&gt;&#xA;पुत्रशोकपरिद्यूनमपश्यत् पाण्डरे गृहे ॥ 2.57.24 ॥&lt;br&gt;&#xA;अभिगम्य तमासीनं नरेन्द्रमभिवाद्य च।&lt;br&gt;&#xA;सुमन्त्रो रामवचनं यथोक्तं प्रत्यवेदयत् ॥ 2.57.25 ॥&lt;br&gt;&#xA;स तूष्णीमेव तच्छ्रुत्वा राजा विभ्रान्तचेतनः।&lt;br&gt;&#xA;मूर्च्छितो न्यपतद्भूमौ रामशोकाभिपीडितः ॥ 2.57.26 ॥&lt;br&gt;&#xA;ततोऽन्तःपुरमाविद्धं मूर्च्छिते पृथिवीपतौ।&lt;br&gt;&#xA;उद्धृत्य बाहू चुक्रोश नृपतौ पतिते क्षितौ ॥ 2.57.27 ॥&lt;br&gt;&#xA;सुमित्रया तु सहिता कौसल्या पतितं पतिम्।&lt;br&gt;&#xA;उत्थापयामास तदा वचनं चेदमब्रवीत् ॥ 2.57.28 ॥&lt;br&gt;&#xA;इमं तस्य महाभाग दूतं दुष्करकारिणः।&lt;br&gt;&#xA;वनवासादनुप्राप्तं कस्मान्न प्रतिभाषसे ॥ 2.57.29 ॥&lt;br&gt;&#xA;अद्येममनयं कृत्वा व्यपत्रपसि राघव।&lt;br&gt;&#xA;उत्तिष्ठ सुकृतं तेऽस्तु शोके न स्यात् सहायता ॥ 2.57.30 ॥&lt;br&gt;&#xA;देव यस्या भयाद्रामं नानुपृच्छसि सारथिम्।&lt;br&gt;&#xA;नेह निष्ठति कैकेयी विस्रब्धं प्रतिभाष्यताम् ॥ 2.57.31 ॥&lt;br&gt;&#xA;सा तथोक्त्वा महाराजं कौसल्या शोकलालसा।&lt;br&gt;&#xA;धरण्यां निपपाताशु बाष्पविप्लुतभाषिणी ॥ 2.57.32 ॥&lt;br&gt;&#xA;एवं विलपतीं दृष्ट्वा कौसल्यां पतितां भुवि।&lt;br&gt;&#xA;पतिं चावेक्ष्य ताः सर्वाः सुस्वरं रुरुदुः स्त्रियः ॥ 2.57.33 ॥&lt;br&gt;&#xA;ततस्तमन्तःपुरनादमुत्थितं समीक्ष्य वृद्धास्तरुणाश्च मानवाः।&lt;br&gt;&#xA;स्त्रियश्च सर्वा रुरुदुः समन्ततः पुरं तदासीत् पुनरेव सङ्कुलम् ॥ 2.57.34 ॥&lt;/p&gt;</description>
    </item>
    <item>
      <title>०५८ रामसन्देशनिवेदनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/05-dasharatha-mRtyuH/058_rAmasandeshanivedanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/05-dasharatha-mRtyuH/058_rAmasandeshanivedanam/</guid>
      <description>&lt;p&gt;प्रत्याश्वस्तो यदा राजा मोहात् प्रत्यागतः पुनः।&lt;br&gt;&#xA;अथाजुहाव तं सूतं रामवृत्तान्तकारणात् ॥ 2.58.1 ॥&lt;br&gt;&#xA;अथ सूतो महा राजं कृताञ्जलिरुपस्थितः।&lt;br&gt;&#xA;राममेवानुशोचन्तं दुःखशोकसमन्वितम् ॥ 2.58.2 ॥&lt;br&gt;&#xA;वृद्धं परमसन्तप्तं नवग्रहमिव द्विपम्।&lt;br&gt;&#xA;विनिश्वसन्तं ध्यायन्तमस्वस्थमिव कुञ्जरम् ॥ 2.58.3 ॥&lt;br&gt;&#xA;राजा तु रजसा धूतं ध्वस्ताङ्गं समुपस्थितम्।&lt;br&gt;&#xA;अश्रुपूर्णमुखं दीनमुवाच परमार्तवत् ॥ 2.58.4 ॥&lt;br&gt;&#xA;क्वनु वत्स्यति धर्मात्मा वृक्षमूलमुपाश्रितः।&lt;br&gt;&#xA;सोऽत्यन्तसुखितः सूत किमशिष्यति राघवः ॥ 2.58.5 ॥&lt;br&gt;&#xA;दुःखस्यानुचितो दुःखं सुमन्त्रशयनोचितः।&lt;br&gt;&#xA;भूमिपालात्मजो भूमौ शेते कथमनाथवत् ॥ 2.58.6 ॥&lt;br&gt;&#xA;यं यान्तमनुयान्ति स्म पदातिरथकुञ्जराः।&lt;br&gt;&#xA;स वत्स्यति कथं रामो विजनं वनमाश्रितः ॥ 2.58.7 ॥&lt;br&gt;&#xA;व्यालैर्मृगैराचरितं कृष्णसर्पनिषेवितम्।&lt;br&gt;&#xA;कथं कुमारौ वैदेह्या सार्द्धं वनमुपस्थितौ ॥ 2.58.8 ॥&lt;br&gt;&#xA;सुकुमार्या तपस्विन्या सुमन्त्र सह सीतया।&lt;br&gt;&#xA;राजपुत्रौ कथं पादैरवरुह्य रथाद्गतौ ॥ 2.58.9 ॥&lt;br&gt;&#xA;सिद्धार्थः खलु सूत त्वं येन दृष्टौ ममात्मजौ।&lt;br&gt;&#xA;वनान्तं प्रविशन्तौ तावश्विनाविव मन्दरम् ॥ 2.58.10 ॥&lt;br&gt;&#xA;किमुवाच वचो रामः किमुवाच च लक्ष्मणः।&lt;br&gt;&#xA;सुमन्त्र वनमासाद्य किमुवाच च मैथिली ॥ 2.58.11 ॥&lt;br&gt;&#xA;आसितं शयितं भुक्तं सूत रामस्य कीर्तय।&lt;br&gt;&#xA;जीविष्याम्यहमेतेन ययातिरिव साधुषु ॥ 2.58.12 ॥&lt;br&gt;&#xA;इति सूतो नरेन्द्रेण चोदितः सज्जमानया।&lt;br&gt;&#xA;उवाच वाचा राजानं सबाष्परिरब्धया ॥ 2.58.13 ॥&lt;br&gt;&#xA;अब्रवीन्मां महाराज धर्ममेवानुपालयन्।&lt;br&gt;&#xA;अञ्जलिं राघवः कृत्वा शिरसाभिप्रणम्य च ॥ 2.58.14 ॥&lt;br&gt;&#xA;सूत मद्वचनात्तस्य तातस्य विदितात्मनः।&lt;br&gt;&#xA;शिरसा वन्दनीयस्य वन्द्यौ पादौ महात्मनः ॥ 2.58.15 ॥&lt;br&gt;&#xA;सर्वमन्तःपुरं वाच्यं सूत मद्वचनात्त्वया।&lt;br&gt;&#xA;आरोग्यमविशेषेण यथार्हं चाभिवादनम् ॥ 2.58.16 ॥&lt;br&gt;&#xA;माता च मम कौसल्या कुशलं चाभिवादनम्।&lt;br&gt;&#xA;अप्रमादं च वक्तव्या ब्रूयाश्चैनामिदं वचः ॥ 2.58.17 ॥&lt;br&gt;&#xA;धर्म्मनित्या यथाकालमग्न्यगारपरा भव।&lt;br&gt;&#xA;देवि देवस्य पादौ च देववत् परिपालय ॥ 2.58.18 ॥&lt;br&gt;&#xA;अभिमानञ्च मानञ्च त्यक्त्वा वर्त्तस्व मातृषु।&lt;br&gt;&#xA;अनु राजानमार्यां च कैकेयीमम्बकारय ॥ 2.58.19 ॥&lt;br&gt;&#xA;कुमारे भरते वृत्तिर्वर्त्तितव्या च राजवत्।&lt;br&gt;&#xA;अर्थज्येष्ठा हि राजानो राजधर्ममनुस्मर ॥ 2.58.20 ॥&lt;br&gt;&#xA;भरतः कुशलं वाच्यो वाच्यो मद्वचनेन च।&lt;br&gt;&#xA;सर्वास्वेव यथान्यायं वृत्तिं वर्त्तस्व मातृषु ॥ 2.58.21 ॥&lt;br&gt;&#xA;वक्तव्यश्च महाबाहुरिक्ष्वाकुकुलनन्दनः।&lt;br&gt;&#xA;पितरं यौवराज्यस्थो राज्यस्थमनुपालय ॥ 2.58.22 ॥&lt;br&gt;&#xA;अतिक्रान्तवया राजा मा स्मैनं व्यवरोरुधः।&lt;br&gt;&#xA;कुमारराज्ये जीव त्वं तस्यैवाज्ञाप्रवर्तनात् ॥ 2.58.23 ॥&lt;br&gt;&#xA;अब्रवीच्चापि मां भूयो भृशमश्रूणि वर्तयन्।&lt;br&gt;&#xA;मातेव मम माता ते द्रष्टव्या पुत्रगर्द्धिनी ॥ 2.58.24 ॥&lt;br&gt;&#xA;इत्येवं मां महाराज ब्रुवन्नेव महायशाः।&lt;br&gt;&#xA;रामो राजीवताम्राक्षो भृशमश्रूण्यवर्तयत् ॥ 2.58.25 ॥&lt;br&gt;&#xA;लक्ष्मणस्तु सुसङ्क्रुद्धो निश्वसन् वाक्यमब्रवीत्।&lt;br&gt;&#xA;केनायमपराधेन राजपुत्रो विवासितः ॥ 2.58.26 ॥&lt;br&gt;&#xA;राज्ञा तु खलु कैकेय्या लघु त्वाश्रित्य शासनम्।&lt;br&gt;&#xA;कृतं कार्य्यमकार्यं वा वयं येनाभिपीडिताः ॥ 2.58.27 ॥&lt;br&gt;&#xA;यदि प्रव्राजितो रामो लोभकारणकारितम्।&lt;br&gt;&#xA;वरदाननिमित्तं वा सर्वथा दुष्कृतं कृतम् ॥ 2.58.28 ॥&lt;br&gt;&#xA;इदं तावद्यथाकाममीश्वरस्य कृते कृतम्।&lt;br&gt;&#xA;रामस्य तु परित्यागे न हेतुमुपलक्षये ॥ 2.58.29 ॥&lt;br&gt;&#xA;असमीक्ष्य समारब्धं विरुद्धं बुद्धिलाघवात्।&lt;br&gt;&#xA;जनयिष्यति सङ्क्रोशं राघवस्य विवासनम् ॥ 2.58.30 ॥&lt;br&gt;&#xA;अहं तावन्महाराजे पितृत्वं नोपलक्षये।&lt;br&gt;&#xA;भ्राता भर्त्ता च बन्धुश्च पिता च मम राघवः ॥ 2.58.31 ॥&lt;br&gt;&#xA;सर्वलोकप्रियं त्यक्त्वा सर्वलोकहिते रतम्।&lt;br&gt;&#xA;सर्वलोकोऽनुरज्येत कथं त्वाऽनेन कर्मणा ॥ 2.58.32 ॥&lt;br&gt;&#xA;सर्वप्रजाभिरामं हि रामं प्रव्राज्य धार्म्मिकम्।&lt;br&gt;&#xA;सर्वलोकं विरुद्ध्येमं कथं राजा भविष्यसि ॥ 2.58.33 ॥&lt;br&gt;&#xA;जानकी तु महाराज निश्वसन्ती मनस्विनी।&lt;br&gt;&#xA;भूतोपहतचित्तेव विष्ठिता विस्मिता स्थिता ॥ 2.58.34 ॥&lt;br&gt;&#xA;अदृष्टपूर्वव्यसमा राजपुत्री यशस्विनी।&lt;br&gt;&#xA;तेन दुःखेन रुदती नैव मां किञ्चिदब्रवीत् ॥ 2.58.35 ॥&lt;br&gt;&#xA;उद्वीक्षमाणा भर्तारं मुखेन परिशुष्यता।&lt;br&gt;&#xA;मुमोच सहसा बाष्पं मां प्रयान्तमुदीक्ष्य सा ॥ 2.58.36 ॥&lt;br&gt;&#xA;तथैव रामोऽश्रुमुखः कृताञ्जलिः स्थितोभवल्लक्ष्मणबाहुपालितः।&lt;br&gt;&#xA;तथैव सीता रुदती तपस्विनी निरीक्षते राजरथं तथैव माम् ॥ 2.58.37 ॥&lt;/p&gt;</description>
    </item>
    <item>
      <title>०५९ दशरथविलापः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/05-dasharatha-mRtyuH/059_dasharathavilApaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/05-dasharatha-mRtyuH/059_dasharathavilApaH/</guid>
      <description>&lt;p&gt;मम त्वश्वा निवृत्तस्य न प्रावर्तन्त वर्त्मनि।&lt;br&gt;&#xA;उष्णमश्रु प्रमुञ्चन्तो रामे सम्प्रस्थिते वनम् ॥ 2.59.1 ॥&lt;br&gt;&#xA;उभाभ्यां राजपुत्राभ्यामथ कृत्वाहमञ्जलिम्।&lt;br&gt;&#xA;प्रस्थितो रथमास्थाय तद्दुःखमपि धारयन् ॥ 2.59.2 ॥&lt;br&gt;&#xA;गुहेन सार्धं तत्रैव स्थितोऽस्मि दिवसान् बहून्।&lt;br&gt;&#xA;आशया यदि मां रामः पुनःशब्दापयेदिति ॥ 2.59.3 ॥&lt;br&gt;&#xA;विषये ते महाराज रामव्यसनकर्शिताः।&lt;br&gt;&#xA;अपि वृक्षाः परिम्लानाः सपुष्पाङ्कुरकोरकाः ॥ 2.59.4 ॥&lt;br&gt;&#xA;उपतप्तोदका नद्यः पल्वलानि सरांसि च।&lt;br&gt;&#xA;परिशुष्कपलाशानि वनान्युपवनानि च ॥ 2.59.5 ॥&lt;br&gt;&#xA;न च सर्पन्ति सत्त्वानि व्याला न प्रचरन्ति च।&lt;br&gt;&#xA;रामशोकाभिभूतं तन्निष्कूजमभवद्वनम् ॥ 2.59.6 ॥&lt;br&gt;&#xA;लीनपुष्करपत्राश्च नरेन्द्र कलुषोदकाः।&lt;br&gt;&#xA;सन्तप्तपद्माः पद्मिन्यो लीनमीनविहङ्गमाः ॥ 2.59.7 ॥&lt;br&gt;&#xA;जलजानि च पुष्पाणि माल्यानि स्थलजानि च।&lt;br&gt;&#xA;नाद्य भान्त्यल्पगन्धीनि फलानि च यथापुरम् ॥ 2.59.8 ॥&lt;br&gt;&#xA;अत्रोद्यानानि शून्यानि प्रलीनविहगानि च।&lt;br&gt;&#xA;न चाभिरामानारामान् पश्यामि मनुजर्षभ ॥ 2.59.9 ॥&lt;br&gt;&#xA;प्रविशन्तमयोध्यां मां न कश्चिदभिनन्दति।&lt;br&gt;&#xA;नरा राममपश्यन्तो निश्वसन्ति मुहुर्मुहुः ॥ 2.59.10 ॥&lt;br&gt;&#xA;देव राजरथं दृष्ट्वा विना राममिहागतम्।&lt;br&gt;&#xA;दुःखादश्रुमुखः सर्वो राजमार्गगतो जनः ॥ 2.59.11 ॥&lt;br&gt;&#xA;हर्म्यैर्विमानैः प्रासादैरवेक्ष्य रथमागतम्।&lt;br&gt;&#xA;हाहाकारकृता नार्यो रामादर्शनकर्शिताः ॥ 2.59.12 ॥&lt;br&gt;&#xA;आयतैर्विमलैर्नेत्रैरश्रुवेगपरिप्लुतैः।&lt;br&gt;&#xA;अन्योन्यमभिवीक्षन्तेऽव्यक्तमार्ततराः स्त्रियः ॥ 2.59.13 ॥&lt;br&gt;&#xA;नामित्राणां न मित्राणामुदासीनजनस्य च।&lt;br&gt;&#xA;अहमार्ततया किञ्चिद्विशेषमुपलक्षये ॥ 2.59.14 ॥&lt;br&gt;&#xA;अप्रहृष्टमनुष्या च दीननागतुरङ्गमा।&lt;br&gt;&#xA;आर्तस्वरपरिम्लाना विनिश्वसितनिस्वना ॥ 2.59.15 ॥&lt;br&gt;&#xA;निरानन्दा महाराज राम प्रव्राजनातुरा।&lt;br&gt;&#xA;कौसल्या पुत्रहीनेव अयोध्या प्रतिभाति मा ॥ 2.59.16 ॥&lt;br&gt;&#xA;सूतस्य वचनं श्रुत्वा वाचा परमदीनया।&lt;br&gt;&#xA;बाष्पोपहतया राजा तं सूतमिदमब्रवीत् ॥ 2.59.17 ॥&lt;br&gt;&#xA;कैकेय्या विनियुक्तेन पापाभिजनभावया।&lt;br&gt;&#xA;मया न मन्त्रकुशलैर्वृद्धैः सह समर्थितम् ॥ 2.59.18 ॥&lt;br&gt;&#xA;न सुहृद्भिर्न चामात्यैर्मन्त्रयित्वा च नैगमैः।&lt;br&gt;&#xA;मयायमर्थः सम्मोहात् स्त्रीहेतोः सहसा कृतः ॥ 2.59.19 ॥&lt;br&gt;&#xA;भवितव्यतया नूनमिदं वा व्यसनं महत्।&lt;br&gt;&#xA;कुलस्यास्य विनाशाय प्राप्तं सूत यदृच्छया ॥ 2.59.20 ॥&lt;br&gt;&#xA;सूत यद्यस्ति ते किञ्चिन्मया तु सुकृतं कृतम्।&lt;br&gt;&#xA;त्वं प्रापयाशु मां रामं प्राणाः सन्त्वरयन्ति माम् ॥ 2.59.21 ॥&lt;br&gt;&#xA;यद्यद्यापि ममैवाज्ञा निवर्त्तयतु राघवम्।&lt;br&gt;&#xA;न शक्ष्यामि विना रामं मुहूर्त्तमपि जीवितुम् ॥ 2.59.22 ॥&lt;br&gt;&#xA;अथवापि महाबाहुर्गतो दूरं भविष्यति।&lt;br&gt;&#xA;मामेव रथमारोप्य शीघ्रं रामाय दर्शय ॥ 2.59.23 ॥&lt;br&gt;&#xA;वृत्तदंष्ट्रो महेष्वासः क्वासौ लक्ष्मणपूर्वजः।&lt;br&gt;&#xA;यदि जीवामि साध्वेनं पश्येयं सीतया सह ॥ 2.59.24 ॥&lt;br&gt;&#xA;लोहिताक्षं महाबाहुमामुक्तमणिकुण्डलम्।&lt;br&gt;&#xA;रामं यदि न पश्येयं गमिष्यामि यमक्षयम् ॥ 2.59.25 ॥&lt;br&gt;&#xA;अतो नु किं दुःखतरं योहमिक्ष्वाकुनन्दनम्।&lt;br&gt;&#xA;इमामवस्थामापन्नो नेह पश्यामि राघवम् ॥ 2.59.26 ॥&lt;br&gt;&#xA;हा राम रामानुज हा हा वैदेहि तपस्विनि।&lt;br&gt;&#xA;न मां जानीत दुःखेन म्रियमाणमनाथवत् ॥ 2.59.27 ॥&lt;br&gt;&#xA;स तेन राजा दुःखेन भृशमर्पितचेतनः।&lt;br&gt;&#xA;आवगाढः सुदुष्पारं शोकसागरमब्रवीत् ॥ 2.59.28 ॥&lt;br&gt;&#xA;रामशोकमहाभोगः सीताविरहपारगः।&lt;br&gt;&#xA;श्वसितोर्मिमहावर्त्तो बाष्पफेनजलाविलः ॥ 2.59.29 ॥&lt;br&gt;&#xA;बाहुविक्षेपमीनौघो विक्रन्दितमहास्वनः।&lt;br&gt;&#xA;प्रकीर्णकेशशैवालः कैकेयीवडवामुखः ॥ 2.59.30 ॥&lt;br&gt;&#xA;ममाश्रुवेगप्रभवः कुब्जावाक्यमहाग्रहः।&lt;br&gt;&#xA;वरवेलो नृशंसाया रामप्रव्राजनायतः ॥ 2.59.31 ॥&lt;br&gt;&#xA;यस्मिन् बत निमग्नोऽहं कौसल्ये राघवं विना।&lt;br&gt;&#xA;दुस्तरो जीवता देवि मयायं शोकसागरः ॥ 2.59.32 ॥&lt;br&gt;&#xA;अशोभनं योऽहमिहाद्य राघवं दिदृक्षमाणो न लभे सलक्ष्मणम्।&lt;br&gt;&#xA;इतीव राजा विलपन् महायशाः पपात तूर्णं शयने स मूर्च्छितः ॥ 2.59.33 ॥&lt;br&gt;&#xA;इति विलपति पार्थिवे प्रणष्टे करुणतरं द्विगुणं च रामहेतोः।&lt;br&gt;&#xA;वचनमनुनिशम्य तस्य देवी भयमगमत् पुनरेव राममाता ॥ 2.59.34 ॥&lt;/p&gt;</description>
    </item>
    <item>
      <title>०६० सुमन्त्रकृतकौसल्यासान्त्वनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/05-dasharatha-mRtyuH/060_sumantrakRtakausalyAsAntvanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/05-dasharatha-mRtyuH/060_sumantrakRtakausalyAsAntvanam/</guid>
      <description>&lt;p&gt;ततो भूतोपसृष्टेव वेपमाना पुनःपुनः।&lt;br&gt;&#xA;धरण्यां गतसत्त्वेव कौसल्या सूतमब्रवीत् ॥ 2.60.1 ॥&lt;br&gt;&#xA;नय मां यत्र काकुत्स्थः सीता यत्र च लक्ष्मणः।&lt;br&gt;&#xA;तान् विना क्षणमप्यत्र जीवितुं नोत्सहे ह्यहम् ॥ 2.60.2 ॥&lt;br&gt;&#xA;निवर्तय रथं शीघ्रं दण्डकान्नय मामपि।&lt;br&gt;&#xA;अथ तान्नानुगच्छामि गमिष्यामि यमक्षयम् ॥ 2.60.3 ॥&lt;br&gt;&#xA;बाष्पवेगोपहतया स वाचा सज्जमानया।&lt;br&gt;&#xA;इदमाश्वासयन् देवीं सूतः प्राञ्जलिरब्रवीत् ॥ 2.60.4 ॥&lt;br&gt;&#xA;त्यज शोकञ्च मोहञ्च सम्भ्रमं दुःखजं तथा।&lt;br&gt;&#xA;व्यवधूय च सन्तापं वने वत्स्यति राघवः ॥ 2.60.5 ॥&lt;br&gt;&#xA;लक्ष्मणश्चापि रामस्य पादौ परिचरन् वने।&lt;br&gt;&#xA;आराधयति धर्मज्ञः परलोकं जितेन्द्रियः ॥ 2.60.6 ॥&lt;br&gt;&#xA;विजनेऽपि वने सीता वासं प्राप्य गृहेष्विव।&lt;br&gt;&#xA;विस्रम्भं लभतेऽभीता रामे सन्न्यस्तमानसा ॥ 2.60.7 ॥&lt;br&gt;&#xA;नास्या दैन्यं कृतं किञ्चित् सुसूक्ष्ममपि लक्ष्यते।&lt;br&gt;&#xA;उचितेव प्रवासानां वैदेही प्रतिभाति मा ॥ 2.60.8 ॥&lt;br&gt;&#xA;नगरोपवनं गत्वा यथा स्म रमते पुरा।&lt;br&gt;&#xA;तथैव रमते सीता निर्जनेषु वनेष्वपि ॥ 2.60.9 ॥&lt;br&gt;&#xA;बालेव रमते सीताऽबालचन्द्रनिभानना।&lt;br&gt;&#xA;रामारामे ह्यधीनात्मा विजनेऽपि वेन सती ॥ 2.60.10 ॥&lt;br&gt;&#xA;तद्गतं हृदयं ह्यस्यास्तदधीनं च जीवितम्।&lt;br&gt;&#xA;अयोध्यापि भवेत्तस्या रामहीना तथा वनम् ॥ 2.60.11 ॥&lt;br&gt;&#xA;पथि पृच्छति वैदेही ग्रामांश्च नगराणि च।&lt;br&gt;&#xA;गतिं दृष्ट्वा नदीनाञ्च पादपान् विविधानपि ॥ 2.60.12 ॥&lt;br&gt;&#xA;रामं वा लक्ष्मणं वापि पृष्ट्वा जानाति जानकी।&lt;br&gt;&#xA;अयोध्याक्रोशमात्रे तु विहारमिव संश्रिता ॥ 2.60.13 ॥&lt;br&gt;&#xA;इदमेव स्मराम्यस्याः सहसैवोपजल्पितम्।&lt;br&gt;&#xA;कैकेयीसंश्रितं वाक्यं नेदानीं प्रतिभाति मा ॥ 2.60.14 ॥&lt;br&gt;&#xA;ध्वंसयित्वा तु तद्वाक्यं प्रमादात् पर्युपस्थितम्।&lt;br&gt;&#xA;ह्लादनं वचनं सूतो देव्या मधुरमब्रवीत् ॥ 2.60.15 ॥&lt;br&gt;&#xA;अध्वना वातवेगेन सम्भ्रमेणातपेन च।&lt;br&gt;&#xA;न विगच्छति वैदेह्याश्चन्द्रांशुसदृशी प्रभा ॥ 2.60.16 ॥&lt;br&gt;&#xA;सदृशं शतपत्रस्य पूर्णचन्द्रोपमप्रभम्।&lt;br&gt;&#xA;वदनं तद्वदान्याया वैदेह्या न विकम्पते ॥ 2.60.17 ॥&lt;br&gt;&#xA;अलक्तरसरक्ताभावलक्तरसवर्जितौ।&lt;br&gt;&#xA;अद्यापि चरणौ तस्याः पद्मकोशसमप्रमौ ॥ 2.60.18 ॥&lt;br&gt;&#xA;नूपुरोद्घुष्टहेलेव खेलं गच्छति भामिनी।&lt;br&gt;&#xA;इदानीमपि वैदेही तद्रागान्न्यस्तभूषणा ॥ 2.60.19 ॥&lt;br&gt;&#xA;गजं वा वीक्ष्य सिंहं वा व्याघ्रं वा वनमाश्रिता।&lt;br&gt;&#xA;नाहारयति सन्त्रासं बाहू रामस्य संश्रिता ॥ 2.60.20 ॥&lt;br&gt;&#xA;न शोच्यास्ते न चात्मानः शोच्यो नापि जनाधिपः।&lt;br&gt;&#xA;इदं हि चरितं लोके प्रतिष्ठास्यति शाश्वतम् ॥ 2.60.21 ॥&lt;br&gt;&#xA;विधूय शोकं परिहृष्टमानसा महर्षियाते पथि सुव्यवस्थिताः।&lt;br&gt;&#xA;वनेरता वन्यफलाशनाः पितुः शुभां प्रतिज्ञां परिपालयन्ति ते ॥ 2.60.22 ॥&lt;br&gt;&#xA;तथापि सूतेन सुयुक्तवादिना निवार्यमाणा सुतशोककर्शिता।&lt;br&gt;&#xA;न चैव देवी विरराम कूजितात् प्रियेति पुत्रेति च राघवेति च ॥ 2.60.23 ॥&lt;/p&gt;</description>
    </item>
    <item>
      <title>०६१ कौसल्याकृतदशरथनिन्दा</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/05-dasharatha-mRtyuH/061_kausalyAkRtadasharathanindA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/05-dasharatha-mRtyuH/061_kausalyAkRtadasharathanindA/</guid>
      <description>&lt;p&gt;वनं गते धर्मपरे रामे रमयतां वरे।&lt;br&gt;&#xA;कौसल्या रुदती स्वार्ता भर्तारमिदमब्रवीत् ॥ 2.61.1 ॥&lt;br&gt;&#xA;यद्यपि त्रिषु लोकेषु प्रथितं ते महद्यशः।&lt;br&gt;&#xA;सानुक्रोशो वदान्यश्च प्रियवादी च राघवः ॥ 2.61.2 ॥&lt;br&gt;&#xA;कथं नरवरश्रेष्ठ पुत्रौ तौ सह सीतया।&lt;br&gt;&#xA;दुःखितौ सुखसंवृद्धौ वने दुःखं सहिष्यतः ॥ 2.61.3 ॥&lt;br&gt;&#xA;सा नूनं तरुणी श्यामा सुकुमारी सुखोचिता।&lt;br&gt;&#xA;कथमुष्णञ्च शीतञ्च मैथिली प्रसहिष्यते ॥ 2.61.4 ॥&lt;br&gt;&#xA;भुक्त्वाशनं विशालाक्षी सूपदंशान्वितं शुभम्।&lt;br&gt;&#xA;वन्यं नैवारमाहारं कथं सीतोपभोक्ष्यते ॥ 2.61.5 ॥&lt;br&gt;&#xA;गीतवादित्रनिर्घोषं श्रुत्वा शुभमनिन्दिता।&lt;br&gt;&#xA;कथं क्रव्यादसिंहानां शब्दं श्रोष्यत्यशोभनम् ॥ 2.61.6 ॥&lt;br&gt;&#xA;महेन्द्रध्वजसङ्काशः क्वनु शेते महाभुजः।&lt;br&gt;&#xA;भुजं परिघसङ्काशमुपधाय महाबलः ॥ 2.61.7 ॥&lt;br&gt;&#xA;पद्मवर्णं सुकेशान्तं पद्मनिश्वासमुत्तमम्।&lt;br&gt;&#xA;कदा द्रक्ष्यामि रामस्य वदनं पुष्करेक्षणम् ॥ 2.61.8 ॥&lt;br&gt;&#xA;वज्रसारमयं नूनं हृदयं मे न संशयः।&lt;br&gt;&#xA;अपश्यन्त्या न तं यद्वै फलतीदं सहस्रधा ॥ 2.61.9 ॥&lt;br&gt;&#xA;यत्त्वयाऽकरुणं कर्म व्यपोह्य मम बान्धवाः।&lt;br&gt;&#xA;निरस्ताः परिधावन्ति सुखार्हाः कृपणा वने ॥ 2.61.10 ॥&lt;br&gt;&#xA;यदि पञ्चदशे वर्षे राघवः पुनरेष्यति।&lt;br&gt;&#xA;जह्याद्राज्यञ्च कोशञ्च भरतेनोपभुज्यते ॥ 2.61.11 ॥&lt;br&gt;&#xA;भोजयन्ति किल श्राद्धे केचित् स्वानेव बान्धवान्।&lt;br&gt;&#xA;ततः पश्चात्समीक्षन्ते कृतकार्या द्विजर्षभान् ॥ 2.61.12 ॥&lt;br&gt;&#xA;तत्र ये गुणवन्तश्च विद्वांसश्च द्विजातयः।&lt;br&gt;&#xA;न पश्चात्तेऽभिमन्यन्ते सुधामपि सुरोपमाः ॥ 2.61.13 ॥&lt;br&gt;&#xA;ब्राह्मणेष्वपि तृप्तेषु पश्चाद्भोक्तुं द्विजर्षभाः।&lt;br&gt;&#xA;नाभ्युपैतुमलं प्राज्ञाः शृङ्गच्छेदमिवर्षभाः ॥ 2.61.14 ॥&lt;br&gt;&#xA;एवं कनीयसा भ्रात्रा भुक्तं राज्यं विशाम्पते।&lt;br&gt;&#xA;भ्राता ज्येष्ठो वरिष्ठश्च किमर्थं नावमंस्यते ॥ 2.61.15 ॥&lt;br&gt;&#xA;न परेणाहृतं भक्ष्यं व्याघ्रः खादितुमिच्छति।&lt;br&gt;&#xA;एवमेव नरव्याघ्रः परलीढं न मन्यते ॥ 2.61.16 ॥&lt;br&gt;&#xA;हविराज्यं पुरोडाशः कुशा यूपाश्च खादिराः।&lt;br&gt;&#xA;नैतानि यातयामानि कुर्वन्ति पुनरध्वरे ॥ 2.61.17 ॥&lt;br&gt;&#xA;तथा ह्यात्तमिदं राज्यं हृतसारां सुरामिव।&lt;br&gt;&#xA;नाभिमन्तुमलं रामो नष्टसोममिवाध्वरम् ॥ 2.61.18 ॥&lt;br&gt;&#xA;नैवंविधमसत्कारं राघवो मर्षयिष्यति।&lt;br&gt;&#xA;बलवानिव शार्दूलो वालधेरवमर्शनम् ॥ 2.61.19 ॥&lt;br&gt;&#xA;नैतस्य सहिता लोका भयं कुर्युर्महामृधे।&lt;br&gt;&#xA;अधर्मं त्विह धर्मात्मा लोकं धर्मेण योजयेत् ॥ 2.61.20 ॥&lt;br&gt;&#xA;नन्वसौ काञ्चनैर्बाणैर्महावीर्यो महाभुजः।&lt;br&gt;&#xA;युगान्त इव भूतानि सागरानपि निर्दहेत् ॥ 2.61.21 ॥&lt;br&gt;&#xA;स तादृशः सिंहबलो वृषभाक्षो नरर्षभः।&lt;br&gt;&#xA;स्वयमेव हतः पित्रा जलजेनात्मजो यथा ॥ 2.61.22 ॥&lt;br&gt;&#xA;द्विजातिचरितो धर्मः शास्त्रदृष्टः सनातनः।&lt;br&gt;&#xA;यदि ते धर्मनिरते त्वया पुत्रे विवासिते ॥ 2.61.23 ॥&lt;br&gt;&#xA;गतिरेका पतिर्नार्या द्वितीया गतिरात्मजः।&lt;br&gt;&#xA;तृतीया ज्ञातयो राजंश्चतुर्थी नेह विद्यते ॥ 2.61.24 ॥&lt;br&gt;&#xA;तत्र त्वं चैव मे नास्ति रामश्च वनमाश्रितः।&lt;br&gt;&#xA;न वनं गन्तुमिच्छामि सर्वथा निहता त्वया ॥ 2.61.25 ॥&lt;br&gt;&#xA;हतं त्वया राज्यमिदं सराष्ट्रंहतस्तथात्मा सह मन्त्रिमिश्च।&lt;br&gt;&#xA;हता सपुत्रास्मि हताश्च पौराः सुतश्च भार्या च तव प्रहृष्टौ ॥ 2.61.26 ॥&lt;br&gt;&#xA;इमां गिरं दारुणशब्दसंश्रितां निशम्य राजापि मुमोह दुःखितः।&lt;br&gt;&#xA;ततः स शोकं प्रविवेश पार्थिवः स्वदुष्कृतं चापि पुनस्तदा स्मरन् ॥ 2.61.27 ॥&lt;/p&gt;</description>
    </item>
    <item>
      <title>०६२ कौसल्याकृतदशरथसान्त्वनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/05-dasharatha-mRtyuH/062_kausalyAkRtadasharathasAntvanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/05-dasharatha-mRtyuH/062_kausalyAkRtadasharathasAntvanam/</guid>
      <description>&lt;p&gt;एवं तु क्रुद्धया राजा राममात्रा सशोकया।&lt;br&gt;&#xA;श्रावितः परुषं वाक्यं चिन्तयामास दुःखितः ॥ 2.62.1 ॥&lt;br&gt;&#xA;चिन्तयित्वा स च नृपो मुमोह व्याकुलेन्द्रियः।&lt;br&gt;&#xA;अथ दीर्घेण कालेन सञ्ज्ञामाप परन्तपः ॥ 2.62.2 ॥&lt;br&gt;&#xA;स सञ्ज्ञामुपलभ्यैव दीर्घमुष्णञ्च निश्वसन्।&lt;br&gt;&#xA;कौसल्यां पार्श्वतो दृष्ट्वा पुनश्चिन्तामुपागमत् ॥ 2.62.3 ॥&lt;br&gt;&#xA;तस्य चिन्तयमानस्य प्रत्यभात् कर्म दुष्कृतम्।&lt;br&gt;&#xA;यदनेन कृतं पूर्वमज्ञानाच्छब्दवेधिना ॥ 2.62.4 ॥&lt;br&gt;&#xA;अमनास्तेन शोकेन रामशोकेन च प्रभुः।&lt;br&gt;&#xA;द्वाभ्यामपि महाराजः शोकाभ्यामन्वतप्यत ॥ 2.62.5 ॥&lt;br&gt;&#xA;दह्यमानः स शोकाभ्यां कौसल्यामाह भूपतिः।&lt;br&gt;&#xA;वेपमानोऽञ्जलिं कृत्वा प्रसादार्थमवाङ्मुखः ॥ 2.62.6 ॥&lt;br&gt;&#xA;प्रसादये त्वां कौसल्ये रचितोऽयं मयाञ्जलिः।&lt;br&gt;&#xA;वत्सला चानृशंसा च त्वं हि नित्यं परेष्वपि ॥ 2.62.7 ॥&lt;br&gt;&#xA;भर्त्ता तु खलु नारीणां गुणवान्निर्गुणोपि वा।&lt;br&gt;&#xA;धर्मं विमृशमानानां प्रत्यक्षं देवि दैवतम् ॥ 2.62.8 ॥&lt;br&gt;&#xA;सा त्वं धर्मपरा नित्यं दृष्टलोकपरावरा।&lt;br&gt;&#xA;नार्हसे विप्रियं वक्तुं दुःखितापि सुदुःखितम् ॥ 2.62.9 ॥&lt;br&gt;&#xA;तद्वाक्यं करुणं राज्ञः श्रुत्वा दीनस्य भाषितम्।&lt;br&gt;&#xA;कौसल्या व्यसृजद्बाष्पं प्रणालीव नवोदकम् ॥ 2.62.10 ॥&lt;br&gt;&#xA;सा मूर्ध्नि बध्वा रुदती राज्ञः पद्ममिवाञ्जलिम्।&lt;br&gt;&#xA;सम्भ्रमादब्रवीत् त्रस्ता त्वरमाणाक्षरं वचः ॥ 2.62.11 ॥&lt;br&gt;&#xA;प्रसीद शिरसा याचे भूमौ निपतितास्मि ते।&lt;br&gt;&#xA;याचितास्मि हता देव हन्तव्याहं नहि त्वया ॥ 2.62.12 ॥&lt;br&gt;&#xA;उभयोर्लोकयोर्वीर पत्या या सम्प्रसाद्यते।&lt;br&gt;&#xA;ऐहिकामुष्मिकसुखभागिनी न भवतीत्यर्थः** ॥ 2.62.13 ॥&lt;br&gt;&#xA;जानामि धर्मं धर्मज्ञ त्वां जाने सत्यवादिनम्।&lt;br&gt;&#xA;पुत्रशोकार्तया तत्तु मया किमपि भाषितम् ॥ 2.62.14 ॥&lt;br&gt;&#xA;शोको नाशयते धैर्यं शोको नाशयते श्रुतम्।&lt;br&gt;&#xA;शोको नाशयते सर्वं नास्ति शोकसमो रिपुः ॥ 2.62.15 ॥&lt;br&gt;&#xA;शक्य आपतितः सोढुं प्रहारो रिपुहस्ततः।&lt;br&gt;&#xA;सोढुमापतितः शोकः सुसूक्ष्मोपि न शक्यते ॥ 2.62.16 ॥&lt;br&gt;&#xA;वनवासाय रामस्य पञ्चरात्रोऽद्य गण्यते।&lt;br&gt;&#xA;यः शोकहतहर्षायाः पञ्चवर्षोपमो मम ॥ 2.62.17 ॥&lt;br&gt;&#xA;तं हि चिन्तयमानायाः शोकोऽयं हृदि वर्द्धते।&lt;br&gt;&#xA;नदीनामिव वेगेन समुद्रसलिलं महत् ॥ 2.62.18 ॥&lt;br&gt;&#xA;एवं हि कथयन्त्यास्तु कौसल्यायाः शुभं वचः।&lt;br&gt;&#xA;मन्दरश्मिरभूत् सूर्यो रजनी चाभ्यवर्तत ॥ 2.62.19 ॥&lt;br&gt;&#xA;तथा प्रसादितो वाक्यैर्देव्या कौसल्यया नृपः।&lt;br&gt;&#xA;शोकेन च समाक्रान्तो निद्राया वशमेयिवान् ॥ 2.62.20 ॥&lt;/p&gt;</description>
    </item>
    <item>
      <title>०६३ दशरथेन पूर्वकृतबालवधकथनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/05-dasharatha-mRtyuH/063_dasharathena_pUrvakRtabAlavadhakathanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/05-dasharatha-mRtyuH/063_dasharathena_pUrvakRtabAlavadhakathanam/</guid>
      <description>&lt;p&gt;प्रतिबुद्धो मुहूर्तेन शोकोपहतचेतनः।&lt;br&gt;&#xA;अथ राजा दशरथः स चिन्तामभ्यपद्यत ॥ 2.63.1 ॥&lt;br&gt;&#xA;रामलक्ष्मणयोश्चैव विवासाद्वासवोपमम्।&lt;br&gt;&#xA;आविवेशोपसर्गस्तं तमः सूर्यमिवासुरम् ॥ 2.63.2 ॥&lt;br&gt;&#xA;सभार्ये निर्गते रामे कौसल्यां कोसलेश्वरः।&lt;br&gt;&#xA;विवक्षुरसितापाङ्गां स्मृत्वा दुष्कृतमात्मनः ॥ 2.63.3 ॥&lt;br&gt;&#xA;स राजा रजनीं षष्ठीं रामे प्रव्राजिते वनम्।&lt;br&gt;&#xA;अर्धरात्रे दशरथः संस्मरन् दुष्कृतं कृतम् ॥ 2.63.4 ॥&lt;br&gt;&#xA;स राजा पुत्रशोकार्तः स्मृत्वा दुष्कृतमात्मनः।&lt;br&gt;&#xA;कौसल्यां पुत्रशोकार्तामिदं वचनमब्रवीत् ॥ 2.63.5 ॥&lt;br&gt;&#xA;यदाचरति कल्याणि शुभं वा यदि वाऽशुभम्।&lt;br&gt;&#xA;तदेव लभते भद्रे कर्ता कर्मजमात्मनः ॥ 2.63.6 ॥&lt;br&gt;&#xA;गुरुलाघवमर्थानामारम्भे कर्मणां फलम्।&lt;br&gt;&#xA;दोषं वा यो न जानाति स बाल इति होच्यते ॥ 2.63.7 ॥&lt;br&gt;&#xA;कश्चिदाम्रवणं छित्त्वा पलाशांश्च निषिञ्चति।&lt;br&gt;&#xA;पुष्पं दृष्ट्वा फले गृध्नुः स शोचति फलागमे ॥ 2.63.8 ॥&lt;br&gt;&#xA;अविज्ञाय फलं यो हि कर्मत्वेवानुधावति।&lt;br&gt;&#xA;स शोचेत् फलवेलायां यथा किंशुकसेचकः ॥ 2.63.9 ॥&lt;br&gt;&#xA;सोऽहमाम्रवणं छित्त्वा पलाशांश्च न्यषेचयम्।&lt;br&gt;&#xA;रामं फलागमे त्यक्त्वा पश्चाच्छोचामि दुर्मतिः ॥ 2.63.10 ॥&lt;br&gt;&#xA;लब्धशब्देन कौसल्ये कुमारेण धनुष्मता।&lt;br&gt;&#xA;कुमारः शब्दवेधीति मया पापमिदं कृतम् ॥ 2.63.11 ॥&lt;br&gt;&#xA;तदिदं मेऽनुसम्प्राप्तं देवि दुःखं स्वयङ्कृतम्।&lt;br&gt;&#xA;सम्मोहादिह बालेन यथा स्याद्भक्षितं विषम् ॥ 2.63.12 ॥&lt;br&gt;&#xA;यथान्यः पुरुषः कश्चित् पलाशैर्मोहितो भवेत्।&lt;br&gt;&#xA;एवं ममाप्याविज्ञातं शब्दवेध्यमयं फलम् ॥ 2.63.13 ॥&lt;br&gt;&#xA;देव्यनूढा त्वमभवो युवराजो भवाम्यहम्।&lt;br&gt;&#xA;ततः प्रावृडनुप्राप्ता मदकामविवर्धनी ॥ 2.63.14 ॥&lt;br&gt;&#xA;उपास्य हि रसान् भौमांस्तप्त्वा च जगदंशुभिः।&lt;br&gt;&#xA;परेताचरितां भीमां रविराविशते दिशम् ॥ 2.63.15 ॥&lt;br&gt;&#xA;उष्णमन्तर्दधे सद्यः स्निग्धा ददृशिरे घनाः।&lt;br&gt;&#xA;ततो जहृषिरे सर्वे भेकसारङ्गबर्हिणः ॥ 2.63.16 ॥&lt;br&gt;&#xA;क्लिन्नपक्षोत्तराः स्नाताः कृच्छ्रादिव पतत्ित्रणः।&lt;br&gt;&#xA;वृष्टिवातावधूताग्रान् पादपानभिपेदिरे ॥ 2.63.17 ॥&lt;br&gt;&#xA;पतितेनाम्भसा च्छन्नः पतमानेन चासकृत्।&lt;br&gt;&#xA;आबभौ मत्तसारङ्गस्तोयराशिरिवाचलः ॥ 2.63.18 ॥&lt;br&gt;&#xA;पाण्डुरारुणवर्णानि स्रोतांसि विमलान्यपि।&lt;br&gt;&#xA;सुस्रुवुर्गिरिधातुभ्यः सभस्मानि भुजङ्गवत् ॥ 2.63.19 ॥&lt;br&gt;&#xA;तस्मिन्नतिसुखे काले धनुष्मानिषुमान् रथी।&lt;br&gt;&#xA;व्यायामकृतसङ्कल्पः सरयूमन्वगां नदीम् ॥ 2.63.20 ॥&lt;br&gt;&#xA;निपाने महिषं रात्रौ गजं वाभ्यागतं नदीम्।&lt;br&gt;&#xA;अन्यं वा श्वापदं कञ्चिज्जिघांसुरजितेन्द्रियः ॥ 2.63.21 ॥&lt;br&gt;&#xA;अथान्धकारे त्वश्रौषं जले कुम्भस्य पूर्यतः।&lt;br&gt;&#xA;अचक्षुर्विषये घोषं वारणस्येव नर्दतः ॥ 2.63.22 ॥&lt;br&gt;&#xA;ततोऽहं शरमुद्धृत्य दीप्तमाशीविषोपमम्।&lt;br&gt;&#xA;शब्दं प्रति गजप्रेप्सुरभिलक्ष्य त्वपातयम् ॥ 2.63.23 ॥&lt;br&gt;&#xA;हाहेति पततस्तोये बाणाभिहतमर्मणः।&lt;br&gt;&#xA;व्यक्ता वाक् प्रादुरासीदिति सम्बन्धः** ॥ 2.63.24 ॥&lt;br&gt;&#xA;तस्मिन्निपतिते बाणे वागभूत्तत्र मानुषी।&lt;br&gt;&#xA;कथमस्मद्विधे शस्त्रं निपते त्तु तपस्विनि ॥ 2.63.25 ॥&lt;br&gt;&#xA;प्रविविक्तां नदीं रात्रावुदाहारोऽहमागतः।&lt;br&gt;&#xA;इषुणाभिहतः केन कस्य वा किं कृतं मया ॥ 2.63.26 ॥&lt;br&gt;&#xA;ऋषेर्हि न्यस्तदण्डस्य वने वन्येन जीवतः।&lt;br&gt;&#xA;कथं नु शस्त्रेण वधो मद्विधस्य विधीयते ॥ 2.63.27 ॥&lt;br&gt;&#xA;जटाभारधरस्यैव वल्कलाजिनवाससः।&lt;br&gt;&#xA;को वधेन ममार्थी स्यात् किं वास्यापकृतं मया ॥ 2.63.28 ॥&lt;br&gt;&#xA;एवं निष्फलमारब्धं केवलानर्थसंहितम्।&lt;br&gt;&#xA;न कश्चित् साधु मन्येत यथैव गुरुतल्पगम् ॥ 2.63.29 ॥&lt;br&gt;&#xA;नाहं तथानुशोचामि जीवितक्षयमात्मनः।&lt;br&gt;&#xA;मातरं पितरं चोभावनुशोचामि मद्वधे ॥ 2.63.30 ॥&lt;br&gt;&#xA;तदेतन्मिथुनं वृद्धं चिरकालभृतं मया।&lt;br&gt;&#xA;मयि पञ्चत्वमापन्ने कां वृत्तिं वर्तयिष्यति ॥ 2.63.31 ॥&lt;br&gt;&#xA;वृद्धौ च मातापितरावहं चैकेषुणा हतः।&lt;br&gt;&#xA;केन स्म निहताः सर्वे सुबालेनाकृतात्मना ॥ 2.63.32 ॥&lt;br&gt;&#xA;कराभ्यां सशरं चापं व्यथितस्यापद्भुवि**।&lt;br&gt;&#xA;श्रुत्वा करुणाजनकं वचः श्रुत्वा, स्थितस्येति शेषः** ॥ 2.63.33 ॥&lt;br&gt;&#xA;तस्याहं करुणं श्रुत्वा निशि लालपतो बहु।&lt;br&gt;&#xA;सम्भ्रान्तः शोकवेगेन भृशमासं विचेतनः ॥ 2.63.34 ॥&lt;br&gt;&#xA;तं देशमहमागम्य दीनसत्त्वः सुदुर्मनाः।&lt;br&gt;&#xA;अपश्यमिषुणा तीरे सरय्वास्तापसं हतम् ॥ 2.63.35 ॥&lt;br&gt;&#xA;अवकीर्णजटाभारं प्रविद्धकलशोदकम्।&lt;br&gt;&#xA;पांसुशोणितदिग्धाङ्गं शयानं शल्यपीडितम् ॥ 2.63.36 ॥&lt;br&gt;&#xA;स मामुद्वीक्ष्य नेत्राभ्यां त्रस्तमस्वस्थचेतसम्।&lt;br&gt;&#xA;इत्युवाच ततः क्रूरं दिधक्षन्निव तेजसा ॥ 2.63.37 ॥&lt;br&gt;&#xA;किं तवापकृतं राजन् वने निवसता मया।&lt;br&gt;&#xA;जिहीर्षुरम्भो गुर्वर्थं यदहं ताडितस्त्वया ॥ 2.63.38 ॥&lt;br&gt;&#xA;एकेन खलु बाणेन मर्मण्यभिहते मयि।&lt;br&gt;&#xA;द्वावन्धौ निहतौ वृद्धौ माता जनयिता च मे ॥ 2.63.39 ॥&lt;br&gt;&#xA;तौ कथं दुर्बलावन्धौ मत्प्रतीक्षौ पिपासितौ।&lt;br&gt;&#xA;चिरमाशाकृतां तृष्णां कष्टां सन्धारयिष्यतः ॥ 2.63.40 ॥&lt;br&gt;&#xA;न नूनं तपसो वास्ति फलयोगः श्रुतस्य वा।&lt;br&gt;&#xA;पिता यन्मां न जानाति शयानं पतितं भुवि ॥ 2.63.41 ॥&lt;br&gt;&#xA;जान्ननपि च किं कुर्यादशक्तिरपरिक्रमः।&lt;br&gt;&#xA;भिद्यमानमिवाशक्तस्त्रातुमन्यो नगो नगम् ॥ 2.63.42 ॥&lt;br&gt;&#xA;पितुस्त्वमेव मे गत्वा शीघ्रमाचक्ष्व राघव।&lt;br&gt;&#xA;न त्वामनुदहेत् क्रुद्धो वनं वह्निरिवैधितः ॥ 2.63.43 ॥&lt;br&gt;&#xA;इयमेकपदी राजन् यतो मे पितुराश्रमः।&lt;br&gt;&#xA;तं प्रसादय गत्वा त्वं न त्वां स कुपितः शपेत् ॥ 2.63.44 ॥&lt;br&gt;&#xA;विशल्यं कुरु मां राजन् मर्म मे निशितः शरः।&lt;br&gt;&#xA;रुणद्धि मृदु सोत्सेधं तीरमम्बुरयो यथा ॥ 2.63.45 ॥&lt;br&gt;&#xA;सशल्यः क्लिश्यते प्राणैर्विशल्यो विनशिष्यति।&lt;br&gt;&#xA;इति मामविशच्चिन्ता तस्य शल्यापकर्षणे ॥ 2.63.46 ॥&lt;br&gt;&#xA;दुःखितस्य च दीनस्य मम शोकातुरस्य च।&lt;br&gt;&#xA;लक्षयामास हृदये चिन्तां मुनिसुतस्तदा ॥ 2.63.47 ॥&lt;br&gt;&#xA;ताम्यमानः स मां कृच्छ्रादुवाच परमार्तवत्।&lt;br&gt;&#xA;सीदमानो विवृत्ताङ्गो वेष्टमानो गतः क्षयम् ॥ 2.63.48 ॥&lt;br&gt;&#xA;संस्तभ्य शोकं धैर्येण स्थिरचित्तो भवाम्यहम्।&lt;br&gt;&#xA;ब्रह्महत्याकृतं पापं हृदयादपनीयताम् ॥ 2.63.49 ॥&lt;br&gt;&#xA;न द्विजातिरहं राजन् माभूत्ते मनसो व्यथा।&lt;br&gt;&#xA;शूद्रायामस्मि वैश्येन जातो जनपदाधिप ॥ 2.63.50 ॥&lt;br&gt;&#xA;इतीव वदतः कृच्छ्राद्बाणाभिहतमर्मणः।&lt;br&gt;&#xA;विघूर्णतो विचेष्टस्य वेपमानस्य भूतले ॥ 2.63.51 ॥&lt;br&gt;&#xA;तस्य त्वानम्यमानस्य तं बाणमहमुद्धरम्।&lt;br&gt;&#xA;स मामुद्वीक्ष्य सन्त्रस्तो जहौ प्राणांस्तपोधनः ॥ 2.63.52 ॥&lt;br&gt;&#xA;जलार्द्रगात्रं तु विलप्य कृच्छ्रान्मर्मव्रणं सन्ततमुच्छ्वसन्तम्।&lt;br&gt;&#xA;ततः सरय्वां तमहं शयानं समीक्ष्य भद्रेऽस्मि भृशं विषण्णः ॥ 2.63.53 ॥&lt;/p&gt;</description>
    </item>
    <item>
      <title>०६४ दशरथमृतिः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/05-dasharatha-mRtyuH/064_dasharathamRtiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/05-dasharatha-mRtyuH/064_dasharathamRtiH/</guid>
      <description>&lt;p&gt;वधमप्रतिरूपं तु महर्षेस्तस्य राघवः।&lt;br&gt;&#xA;विलपन्नेव धर्मात्मा कौसल्यां पुनरब्रवीत् ॥ 2.64.1 ॥&lt;br&gt;&#xA;तदज्ञानान्महत्पापं कृत्वाहं सङ्कुलेन्द्रियः।&lt;br&gt;&#xA;एकस्त्वचिन्तयं बुद्ध्या कथं नु सुकृतं भवेत् ॥ 2.64.2 ॥&lt;br&gt;&#xA;ततस्तं घटमादाय पूर्णं परमवारिणा।&lt;br&gt;&#xA;आश्रमं तमहं प्राप्य यथाख्यातपथं गतः ॥ 2.64.3 ॥&lt;br&gt;&#xA;तत्राहं दुर्बलावन्धौ वृद्धावपरिणायकौ।&lt;br&gt;&#xA;अपश्यं तस्य पितरौ लूनपक्षाविव द्विजौ ॥ 2.64.4 ॥&lt;br&gt;&#xA;तन्निमित्ताभिरासीनौ कथाभिरपरिक्रमौ।&lt;br&gt;&#xA;तामाशां मत्कृते हीनावुदासीनावनाथवत् ॥ 2.64.5 ॥&lt;br&gt;&#xA;शोकोपहतचित्तश्च भयसन्त्रस्तचेतनः।&lt;br&gt;&#xA;तच्चाश्रमपदं गत्वा भूयः शोकमहं गतः ॥ 2.64.6 ॥&lt;br&gt;&#xA;पदशब्दं तु मे श्रुत्वा मुनिर्वाक्यमभाषत।&lt;br&gt;&#xA;किं चिरायसि मे पुत्र पानीयं क्षिप्रमानय ॥ 2.64.7 ॥&lt;br&gt;&#xA;यन्निमित्तमिदं तात सलिले क्रीडितं त्वया।&lt;br&gt;&#xA;उत्कण्ठिता ते मातेयं प्रविश क्षिप्रमाश्रमम् ॥ 2.64.8 ॥&lt;br&gt;&#xA;यद्व्यलीकं कृतं पुत्र मात्रा ते यदि वा मया।&lt;br&gt;&#xA;न तन्मनसि कर्तव्यं त्वया तात तपस्विना ॥ 2.64.9 ॥&lt;br&gt;&#xA;त्वं गतिस्त्वगतीनां च चक्षुस्त्वं हीनचक्षुषाम्।&lt;br&gt;&#xA;समासक्तास्त्वयि प्राणाः किं त्वं नो नाभिभाषसे ॥ 2.64.10 ॥&lt;br&gt;&#xA;मुनिमव्यक्तया वाचा तमहं सज्जमानया।&lt;br&gt;&#xA;हीनव्यञ्जनया प्रेक्ष्य भीतोभीत इवाब्रवम् ॥ 2.64.11 ॥&lt;br&gt;&#xA;मनसः कर्मचेष्टाभिरभिसंस्तभ्य वाग्बलम्।&lt;br&gt;&#xA;आचचक्षे त्वहं तस्मै पुत्रव्यसनजं भयम् ॥ 2.64.12 ॥&lt;br&gt;&#xA;क्षत्ित्रयोऽहं दशरथो नाहं पुत्त्रो महात्मनः।&lt;br&gt;&#xA;सज्जनावमतं दुःखमिदं प्राप्तं स्वकर्मजम् ॥ 2.64.13 ॥&lt;br&gt;&#xA;भगवंश्चापहस्तोऽहं सरयूतीरमागतः।&lt;br&gt;&#xA;जिघांसुः श्वापदं कञ्चिन्निपाने चागतं गजम् ॥ 2.64.14 ॥&lt;br&gt;&#xA;तत्र श्रुतो मया शब्दो जले कुम्भस्य पूर्यतः।&lt;br&gt;&#xA;द्विपोऽयमिति मत्वाऽयं बाणेनाभिहतो मया ॥ 2.64.15 ॥&lt;br&gt;&#xA;गत्वा नद्यास्ततस्तीरमपश्यमिषुणा हृदि।&lt;br&gt;&#xA;विनिर्भिन्नं गतप्राणं शयानं भुवि तापसम् ॥ 2.64.16 ॥&lt;br&gt;&#xA;भगवन् शब्दमालक्ष्य मया गजजिघांसुना।&lt;br&gt;&#xA;विसृष्टोऽम्भसि नाराचस्ततस्ते निहतः सुतः ॥ 2.64.17 ॥&lt;br&gt;&#xA;ततस्तस्यैव वचनादुपेत्य परितप्यतः।&lt;br&gt;&#xA;स मया सहसा बाण उद्धृतो मर्मतस्तदा ॥ 2.64.18 ॥&lt;br&gt;&#xA;स चोद्धृतेन बाणेन तत्रैव स्वर्गमास्थितः।&lt;br&gt;&#xA;भवन्तौ पितरौ शोचन्नन्धाविति विलप्य च ॥ 2.64.19 ॥&lt;br&gt;&#xA;शेषमेवङ्गते यत्स्यात्तत्प्रसीदतु मे मुनिः**।&lt;br&gt;&#xA;शापोवाऽनुग्रहो वा यः कर्तव्यस्तं करोत्वित्यर्थः ॥ 2.64.20 ॥&lt;br&gt;&#xA;स तच्छ्रुत्वा वचः क्रूरं मयोक्तमघशंसिना।&lt;br&gt;&#xA;नाशकत्तीव्रमायासमकर्तुं भगवानृषिः ॥ 2.64.21 ॥&lt;br&gt;&#xA;स बाष्पपूर्ण वदनो निश्वसन् शोककर्शितः।&lt;br&gt;&#xA;मामुवाच महातेजाः कृताञ्जलिमुपस्थितम् ॥ 2.64.22 ॥&lt;br&gt;&#xA;यद्येतदशुभं कर्म न त्वं मे कथयेः स्वयम्।&lt;br&gt;&#xA;फलेन्मूर्द्धा स्म ते राजन् सद्यः शतसहस्रधा ॥ 2.64.23 ॥&lt;br&gt;&#xA;ज्ञानपूर्वं कृतः स्थानाच्च्यावयेदपि वज्रिणम्**।&lt;br&gt;&#xA;ज्ञानकृतस्तु विशेषतश्च्यावयेत्।अविलम्बो विशेषः ॥ 2.64.24 ॥&lt;br&gt;&#xA;सप्तधा तु फलेन्मूर्द्धा मुनौ तपसि तिष्ठति।&lt;br&gt;&#xA;ज्ञानाद्विसृजतः शस्त्रं तादृशे ब्रह्मवादिनि ॥ 2.64.25 ॥&lt;br&gt;&#xA;अपि ह्यद्य कुलं न स्यादिक्ष्वाकूणां कुतो भवान्।* कुलं न स्यात् भवान् कुतः स्यात् जीवेत्, इति मामुवाचेत्यन्वयः ॥ 2.64.26 ॥&lt;br&gt;&#xA;नय नौ नृपतं देशमिति मां चाभ्यभाषत।&lt;br&gt;&#xA;अद्य तं द्रष्टुमिच्छावः पुत्रं पश्चिमदर्शनम् ॥ 2.64.27 ॥&lt;br&gt;&#xA;रुधिरेणावसिक्ताङ्गं प्रकीर्णाजिनवाससम्।&lt;br&gt;&#xA;शयानं भुवि निस्सञ्ज्ञं धर्मराजवशङ्गतम् ॥ 2.64.28 ॥&lt;br&gt;&#xA;अथाहमेकस्तं देशं नीत्वा तौ भृशदुःखितौ।&lt;br&gt;&#xA;अस्पर्शयमहं पुत्रं तु मुनिं सह भार्यया ॥ 2.64.29 ॥&lt;br&gt;&#xA;तौ पुत्रमात्मनः स्पृष्ट्वा तमासाद्य तपस्विनौ।&lt;br&gt;&#xA;निपेततुः शरीरेऽस्य पिता चास्येदमब्रवीत् ॥ 2.64.30 ॥&lt;br&gt;&#xA;नाभिवादयसे माऽद्य न च मामभिभाषसे।&lt;br&gt;&#xA;किं नु शेषे च भूमौ त्वं वत्स किं कुपितो ह्यसि ॥ 2.64.31 ॥&lt;br&gt;&#xA;न त्वहं ते प्रियः पुत्र मातरं पश्य धार्मिक।&lt;br&gt;&#xA;किन्नु नालिङ्गसे पुत्र सुकुमार वचो वद ॥ 2.64.32 ॥&lt;br&gt;&#xA;कस्य वाऽपररात्रेऽहं श्रोष्यामि हृदयङ्गमम्।&lt;br&gt;&#xA;अधीयानस्य मधुरं शास्त्रं वान्यद्विशेषतः ॥ 2.64.33 ॥&lt;br&gt;&#xA;को मां सन्ध्यामुपास्यैव स्नात्वा हुतहुताशनः।&lt;br&gt;&#xA;श्लाघयिष्यत्युपासीनः पुत्रशोकभयार्दितम् ॥ 2.64.34 ॥&lt;br&gt;&#xA;कन्दमूलफलं हृत्वा को मां प्रियमिवातिथिम्।&lt;br&gt;&#xA;भोजयिष्यत्यकर्मण्यमप्रग्रहमनायकम् ॥ 2.64.35 ॥&lt;br&gt;&#xA;इमामन्धां च वृद्धां च मातरं ते तपस्विनीम्।&lt;br&gt;&#xA;कथं वत्स भरिष्यामि कृपणां पुत्रगर्धिनीम् ॥ 2.64.36 ॥&lt;br&gt;&#xA;तिष्ठ मां मागमः पुत्र यमस्य सदनं प्रति।&lt;br&gt;&#xA;श्वो मया सह गन्तासि जनन्या च समेधितः ॥ 2.64.37 ॥&lt;br&gt;&#xA;उभावपि च शोकार्तावनाथौ कृपणो वने।&lt;br&gt;&#xA;क्षिप्रमेव गमिष्यावस्त्वयाऽहीनौ यमक्षयम् ॥ 2.64.38 ॥&lt;br&gt;&#xA;ततो वैवस्वतं दृष्ट्वा तं प्रवक्ष्यामि भारतीम्।&lt;br&gt;&#xA;क्षमतां धर्मराजो मे बिभृयात्पितरावयम् ॥ 2.64.39 ॥&lt;br&gt;&#xA;दातुमर्हति धर्मात्मा लोकपालो महायशाः।&lt;br&gt;&#xA;ईदृशस्य ममाक्षय्यामेकामभयदक्षिणाम् ॥ 2.64.40 ॥&lt;br&gt;&#xA;अपापोऽसि यदा पुत्र निहतः पापकर्मणा।&lt;br&gt;&#xA;तेन सत्येन गच्छाशु ये लोकाः शस्त्रयोधिनाम् ॥ 2.64.41 ॥&lt;br&gt;&#xA;यान्ति शूरा गतिं यां च सङ्ग्रामेष्वनिवर्तिनः।&lt;br&gt;&#xA;हतास्त्वभिमुखाः पुत्र गतिं तां परमां व्रज ॥ 2.64.42 ॥&lt;br&gt;&#xA;यां गतिं सगरः शैब्यो दिलीपो जनमेजयः।&lt;br&gt;&#xA;नहुषो धुन्धुमारश्च प्राप्तास्तां गच्छ पुत्रक ॥ 2.64.43 ॥&lt;br&gt;&#xA;या गतिः सर्वसाधूनां स्वाध्यायात्तपसा च या।&lt;br&gt;&#xA;या भूमिदस्याहिताग्नेरेकपत्नीव्रतस्य च ॥ 2.64.44 ॥&lt;br&gt;&#xA;गोसहस्रप्रदातॄणां या या गुरुभृतामपि।&lt;br&gt;&#xA;देहन्यासकृतां या च तां गतिं गच्छ पुत्रक ॥ 2.64.45 ॥&lt;br&gt;&#xA;न हि त्वस्मिन् कुले जातो गच्छत्यकुशलां गतिम्।&lt;br&gt;&#xA;स तु यास्यति येन त्वं निहतो मम बान्धवः ॥ 2.64.46 ॥&lt;br&gt;&#xA;एवं स कृपणं तत्र पर्यदेवयतासकृत्।&lt;br&gt;&#xA;ततोऽस्मै कर्तुमुदकं प्रवृत्तः सह भार्यया ॥ 2.64.47 ॥&lt;br&gt;&#xA;स तु दिव्येन रूपेण मुनिपुत्रः स्वकर्मभिः।&lt;br&gt;&#xA;स्वर्गमध्यारुहत् क्षिप्रं शक्रेण सह धर्मवित् ॥ 2.64.48 ॥&lt;br&gt;&#xA;आबभाषे च तौ वृद्धौ सह शक्रेण तापसः।&lt;br&gt;&#xA;आश्वास्य च मुहूर्तं तु पितरौ वाक्यमब्रवीत् ॥ 2.64.49 ॥&lt;br&gt;&#xA;स्थानमस्मि महत्प्राप्तो भवतोः परिचारणात्।&lt;br&gt;&#xA;भवन्तावपि च क्षिप्रं मम मूलमुपैष्यतः ॥ 2.64.50 ॥&lt;br&gt;&#xA;एवमुक्त्वा तु दिव्येन विमानेन वपुष्मता।&lt;br&gt;&#xA;आरुरोह दिवं क्षिप्रं मुनिपुत्रो जितेन्द्रियः ॥ 2.64.51 ॥&lt;br&gt;&#xA;स कृत्वा तूदकं तूर्णं तापसः सह भार्यया।&lt;br&gt;&#xA;मामुवाच महातेजाः कृताञ्जलिमुपस्थितम् ॥ 2.64.52 ॥&lt;br&gt;&#xA;अद्यैव जहि मां राजन् मरणे नास्ति मे व्यथा।&lt;br&gt;&#xA;यच्छरेणैकपुत्रं मां त्वमकार्षीरपुत्रकम् ॥ 2.64.53 ॥&lt;br&gt;&#xA;त्वया तु यदविज्ञानान्निहतो मे सुतः शुचिः।&lt;br&gt;&#xA;तेन त्वामभिशप्स्यामि सुदुःखमतिदारुणम् ॥ 2.64.54 ॥&lt;br&gt;&#xA;पुत्रव्यसनजं दुःखं यदेतन्मम साम्प्रतम्।&lt;br&gt;&#xA;एवं त्वं पुत्रशोकेन राजन् कालं करिष्यसि ॥ 2.64.55 ॥&lt;br&gt;&#xA;अज्ञानात्तु हतो यस्मात् क्षत्ित्रयेण त्वया मुनिः।&lt;br&gt;&#xA;तस्मात्त्वां नाविशत्याशु ब्रह्महत्या नराधिप ॥ 2.64.56 ॥&lt;br&gt;&#xA;त्वामप्ये तादृशो भावः क्षिप्रमेव गमिष्यति।&lt;br&gt;&#xA;जीवितान्तकरो घोरो दातारमिव दक्षिणा ॥ 2.64.57 ॥&lt;br&gt;&#xA;एवं शापं मयि न्यस्य विलप्य करुणं बहु।&lt;br&gt;&#xA;चितामारोप्य देहं तन्मिथुनं स्वर्गमभ्ययात् ॥ 2.64.58 ॥&lt;br&gt;&#xA;तदेतच्चिन्तयानेन स्मृतं पापं मया स्वयम्।&lt;br&gt;&#xA;तदा बाल्यात् कृतं देवि शब्दवेध्यनुकर्षिणा ॥ 2.64.59 ॥&lt;br&gt;&#xA;तस्यायं कर्मणो देवि विपाकः समुपस्थितः।&lt;br&gt;&#xA;अपथ्यैः सह सम्भुक्तो व्याधिमन्नरसो यथा ॥ 2.64.60 ॥&lt;br&gt;&#xA;तस्मान्मामागतं भद्रे तस्योदारस्य तद्वचः।&lt;br&gt;&#xA;&lt;em&gt;यदहं पुत्रशोकेन सन्त्यक्ष्याम्यद्य जीवितम् ॥ 2.64.61 ॥&lt;br&gt;&#xA;चक्षुर्भ्यां त्वां न पश्यामि कौसल्ये साधु मा स्पृश।&lt;br&gt;&#xA;इत्युक्त्वा स रुदंस्त्रस्तो भार्यामाह च भूमिपः ॥ 2.64.62 ॥&lt;br&gt;&#xA;सदृशं तत्तु तस्यैव यदनेन कृतं मयि&lt;/em&gt;*।&lt;br&gt;&#xA;सदृशं तत्तु तस्यैव यदनेन कृतं मयि।इति क्रमः ॥ 2.64.63 ॥&lt;br&gt;&#xA;दुर्वृत्तमपि कः पुत्रं त्यजेद्भुवि विचक्षणः।&lt;br&gt;&#xA;कश्च प्रव्राज्यमानो वा नासूयेत्पितरं सुतः ॥ 2.64.64 ॥&lt;br&gt;&#xA;यदि मां संस्पृशेद्रामः सकृदद्य लभेत वा।&lt;br&gt;&#xA;यमक्षयमनुप्राप्ता द्रक्ष्यन्ति नहि मानवाः ॥ 2.64.65 ॥&lt;br&gt;&#xA;चक्षुषा त्वां न पश्यामि स्मृतिर्मम विलुप्यते।&lt;br&gt;&#xA;दूता वैवस्वतस्यैते कौसल्ये त्वरयन्ति माम् ॥ 2.64.66 ॥&lt;br&gt;&#xA;अतस्तु किं दुःखतरं यदहं जीवितक्षये।&lt;br&gt;&#xA;नहि पश्यामि धर्मज्ञं रामं सत्यपराक्रमम् ॥ 2.64.67 ॥&lt;br&gt;&#xA;तस्यादर्शनजः शोकः सुतस्याप्रतिकर्मणः।&lt;br&gt;&#xA;उच्छोषयति मे प्राणान् वारिस्तोकमिवातपः ॥ 2.64.68 ॥&lt;br&gt;&#xA;न ते मनुष्यादेवास्ते ये चारुशुभकुण्डलम्।&lt;br&gt;&#xA;मुखं द्रक्ष्यन्ति रामस्य वर्षे पञ्चदशे पुनः ॥ 2.64.69 ॥&lt;br&gt;&#xA;पद्मपत्रेक्षणं सुभ्रु सुदंष्ट्रं चारुनासिकम्।&lt;br&gt;&#xA;धन्या द्रक्ष्यन्ति रामस्य ताराधिपनिभं मुखम् ॥ 2.64.70 ॥&lt;br&gt;&#xA;सदृशं शारदस्येन्दोः फुल्लस्य कमलस्य च।&lt;br&gt;&#xA;सुगन्धि मम नाथस्य धन्या द्रक्ष्यन्ति तन्मुखम् ॥ 2.64.71 ॥&lt;br&gt;&#xA;निवृत्तवनवासं तमयोध्यां पुनरागतम्।&lt;br&gt;&#xA;द्रक्ष्यन्ति सुखिनो रामं शुक्रं मार्गगतं यथा ॥ 2.64.72 ॥&lt;br&gt;&#xA;कौसल्ये चित्तमोहेन हृदयं सीदतीव मे।&lt;br&gt;&#xA;वेदये न च संयुक्तान् शब्दस्पर्शरसानहम् ॥ 2.64.73 ॥&lt;br&gt;&#xA;चित्तनाशाद्विपद्यन्ते सर्वाण्येवेन्द्रियाणि मे।&lt;br&gt;&#xA;क्षीणस्नेहस्य दीपस्य संसक्ता रश्मयो यथा ॥ 2.64.74 ॥&lt;br&gt;&#xA;अयमात्मभवः शोको मामनाथमचेतनम्।&lt;br&gt;&#xA;संसादयति वेगेन यथा कूलं नदीरयः ॥ 2.64.75 ॥&lt;br&gt;&#xA;हा राघव महाबाहो हा ममायासनाशन।&lt;br&gt;&#xA;हा पितृप्रिय मे नाथ हाद्य क्वासि गतः सुत ॥ 2.64.76 ॥&lt;br&gt;&#xA;हा कौसल्ये नशिष्यामि हा सुमित्रे तपस्विनि।&lt;br&gt;&#xA;हा नृशंसे ममामित्रे कैकेयि कुलपांसनि ॥ 2.64.77 ॥&lt;br&gt;&#xA;इति रामस्य मातुश्च सुमित्रायाश्च सन्निधौ।&lt;br&gt;&#xA;राजा दशरथः शोचञ्जीवितान्मुपागमत् ॥ 2.64.78 ॥&lt;br&gt;&#xA;यदा तु दीनं कथयन्नराधिपः प्रियस्य पुत्रस्य विवासनातुरः।&lt;br&gt;&#xA;गतेऽर्धरात्रे भृशदुःखपीडितस्तदा जहौ प्राणमुदारदर्शनः ॥ 2.64.79 ॥&lt;/p&gt;</description>
    </item>
    <item>
      <title>०६५ अन्तःपुरशोकः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/05-dasharatha-mRtyuH/065_antaHpurashokaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/05-dasharatha-mRtyuH/065_antaHpurashokaH/</guid>
      <description>&lt;p&gt;अथ रात्र्यां व्यतीतायां प्रातरेवापरेऽहनि।&lt;br&gt;&#xA;वन्दिनः पर्युपातिष्ठंस्तत्पार्थिवनिवेशनम् ॥ 2.65.1 ॥&lt;br&gt;&#xA;सूताः परमसंस्कारामङ्गलाश्चोत्तमश्रुताः।&lt;br&gt;&#xA;गायकाः स्तुतिशीलाश्च निगदन्तः पृथक् पृथक् ॥ 2.65.2 ॥&lt;br&gt;&#xA;राजानं स्तुवतां तेषामुदात्ताभिहिताशिषाम्।&lt;br&gt;&#xA;प्रासादाभोगविस्तीर्णः स्तुतिशब्दो ह्यवर्तत ॥ 2.65.3 ॥&lt;br&gt;&#xA;ततस्तु स्तुवतां तेषां सूतानां पाणिवादकाः।&lt;br&gt;&#xA;अपदानान्युदाहृत्य पाणिवादानवादयन् ॥ 2.65.4 ॥&lt;br&gt;&#xA;तेन शब्देन विहगाः प्रतिबुद्धा विसस्वनुः।&lt;br&gt;&#xA;शाखास्थाः पञ्जरस्थाश्च ये राजकुलगोचराः ॥ 2.65.5 ॥&lt;br&gt;&#xA;व्याहृताः पुण्यशब्दाश्च वीणानां चापि निस्वनाः।&lt;br&gt;&#xA;आशीर्गेयं च गाथानां पूरयामास वेश्म तत् ॥ 2.65.6 ॥&lt;br&gt;&#xA;ततः शुचिसमाचाराः पर्युपस्थानकोविदाः।&lt;br&gt;&#xA;स्त्रीवर्षधरभूयिष्ठा उपतस्थुर्यथापुरम् ॥ 2.65.7 ॥&lt;br&gt;&#xA;हरिचन्दनसम्पृक्तमुदकं काञ्चनैर्घटैः।&lt;br&gt;&#xA;आनिन्युः स्नानशिक्षाज्ञा यथाकालं यथाविधि ॥ 2.65.8 ॥&lt;br&gt;&#xA;मङ्गलालम्भनीयानि प्राशनीयान्युपस्करान्।&lt;br&gt;&#xA;उपनिन्युस्तथाप्यन्याः कुमारीबहुलाः स्त्रियः ॥ 2.65.9 ॥&lt;br&gt;&#xA;सर्वलक्षणसम्पन्नं सर्वं विधिवदर्चितम्।&lt;br&gt;&#xA;सर्वं सुगुणलक्ष्मीवत्तद्बभूवाभिहारिकम् ॥ 2.65.10 ॥&lt;br&gt;&#xA;तत्तु सूर्योदयं यावत्सर्वं परिसमुत्सुकम्।&lt;br&gt;&#xA;तस्थावनुपसम्प्राप्तं किंस्विदित्युपशङ्कितम् ॥ 2.65.11 ॥&lt;br&gt;&#xA;अथा याः कोसलेन्द्रस्य शयनं प्रत्यनन्तराः।&lt;br&gt;&#xA;ताः स्त्रियस्तु समागम्य भर्तारं प्रत्यबोधयन् ॥ 2.65.12 ॥&lt;br&gt;&#xA;तथाप्युचितवृत्तास्ता विनयेन नयेन च।&lt;br&gt;&#xA;न ह्यस्य शयनं स्पृष्ट्वा किञ्चिदप्युपलेभिरे ॥ 2.65.13 ॥&lt;br&gt;&#xA;ता वेपथुपरीताश्च राज्ञः प्राणेषु शङ्किताः।&lt;br&gt;&#xA;प्रतिस्रोतस्तृणाग्राणां सदृशं सञ्चकाशिरे ॥ 2.65.14 ॥&lt;br&gt;&#xA;अथ संवेपमानानां स्त्रीणां दृष्ट्वा च पार्थिवम्।&lt;br&gt;&#xA;यत्तदाशङ्कितं पापं तस्य जज्ञे विनिश्चयः ॥ 2.65.15 ॥&lt;br&gt;&#xA;कौसल्या च सुमित्रा च पुत्रशोकपराजिते।&lt;br&gt;&#xA;प्रसुप्ते न प्रबुध्येते यथाकालसमन्विते ॥ 2.65.16 ॥&lt;br&gt;&#xA;निष्प्रभा च विवर्णा च सन्ना शोकेन सन्नता।&lt;br&gt;&#xA;न व्यराजत कौसल्या तारेव तिमिरावृता ॥ 2.65.17 ॥&lt;br&gt;&#xA;कौसल्यानन्तरं राज्ञः सुमित्रा तदनन्तरम्।&lt;br&gt;&#xA;न स्म विभ्राजते देवी शोकाश्रुलुलितानना ॥ 2.65.18 ॥&lt;br&gt;&#xA;ते च दृष्ट्वा तथा सुप्ते उभे देव्यौ च तु नृपम्।&lt;br&gt;&#xA;सुप्तमेवोद्गतप्राणमन्तःपुरमदृश्यत ॥ 2.65.19 ॥&lt;br&gt;&#xA;ततः प्रचुक्रुशुर्दीनाः सस्वरं ता वराङ्गनाः।&lt;br&gt;&#xA;करेणव इवारण्ये स्थानप्रच्युतयूथपाः ॥ 2.65.20 ॥&lt;br&gt;&#xA;तासामाक्रन्दशब्देन सहसोद्गतचेतने।&lt;br&gt;&#xA;कौसल्या च सुमित्रा च त्यक्तनिद्रे बभूवतुः ॥ 2.65.21 ॥&lt;br&gt;&#xA;कौसल्या च सुमित्रा च दृष्ट्वा स्पृष्ट्वा च पार्थिवम्।&lt;br&gt;&#xA;हा नाथेति परिक्रुश्य पेततुर्धरणीतले ॥ 2.65.22 ॥&lt;br&gt;&#xA;सा कोसलेन्द्रदुहिता वेष्टमाना महीतले।&lt;br&gt;&#xA;न बभ्राज रजोध्वस्ता तारेव गगनाच्च्युता ॥ 2.65.23 ॥&lt;br&gt;&#xA;नृपे शान्तगुणे जाते कौसल्यां पतितां भुवि।&lt;br&gt;&#xA;अपश्यंस्ताः स्त्रियः सर्वा हतां नागवधूमिव ॥ 2.65.24 ॥&lt;br&gt;&#xA;ततः सर्वा नरेन्द्रस्य कैकेयीप्रमुखाः स्त्रियः।&lt;br&gt;&#xA;रुदन्त्यः शोकसन्तप्ता निपेतुर्गतचेतनाः ॥ 2.65.25 ॥&lt;br&gt;&#xA;ताभिः स बलवान्नादः क्रोशन्तीभिरनुद्रुतः।&lt;br&gt;&#xA;येन स्थिरीकृतं भूयस्तद्गृहं समनादयत् ॥ 2.65.26 ॥&lt;br&gt;&#xA;तत्समुत्त्रस्तसम्भ्रान्तं पर्युत्सुकजनाकुलम्।&lt;br&gt;&#xA;सर्वतस्तुमुलाक्रन्दं परितापार्तबान्धवम् ॥ 2.65.27 ॥&lt;br&gt;&#xA;सद्योप निपतितानन्दं दीनविक्लवदर्शनम्।&lt;br&gt;&#xA;बभूव नरदेवस्य सद्म दिष्टान्तमीयुषः ॥ 2.65.28 ॥&lt;br&gt;&#xA;अतीतमाज्ञाय तु पार्थिवर्षभं यशस्विनं सम्परिवार्यपत्नयः।&lt;br&gt;&#xA;भृशं रुदन्त्यः करुणं सुदुःखिताः प्रगृह्य बाहू व्यलपन्ननाथवत् ॥ 2.65.29 ॥&lt;/p&gt;</description>
    </item>
    <item>
      <title>०६६ राजशरीरस्य तैलकटाहे निक्षेपः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/05-dasharatha-mRtyuH/066_rAjasharIrasya_tailakaTAhe_nixepaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/2_ayodhyAkANDam/05-dasharatha-mRtyuH/066_rAjasharIrasya_tailakaTAhe_nixepaH/</guid>
      <description>&lt;p&gt;तमग्निमिव संशान्तमम्बुहीनमिवार्णवम्।&lt;br&gt;&#xA;हतप्रभमिवादित्यं स्वर्गस्थं प्रेक्ष्य पार्थिवम् ॥ 2.66.1 ॥&lt;br&gt;&#xA;कौसल्या बाष्पपूर्णाक्षी विविधं शोककर्शिता।&lt;br&gt;&#xA;उपगृह्य शिरो राज्ञः कैकेयीं प्रत्यभाषत ॥ 2.66.2 ॥&lt;br&gt;&#xA;सकामा भव कैकेयि भुङ्क्ष्व राज्यमकण्टकम्।&lt;br&gt;&#xA;त्यक्त्वा राजानमेकाग्रा नृशंसे दुष्टचारिणि ॥ 2.66.3 ॥&lt;br&gt;&#xA;विहाय मां गतो रामो भर्ता च स्वर्गतो मम।&lt;br&gt;&#xA;विपथे सार्थहीनेव नाहं जीवितुमुत्सहे ॥ 2.66.4 ॥&lt;br&gt;&#xA;भर्तारं तं परित्यज्य का स्त्रीदैवतमात्मनः।&lt;br&gt;&#xA;इच्छेज्जीवितुमन्यत्र कैकेय्यास्त्यक्तधर्मणः ॥ 2.66.5 ॥&lt;br&gt;&#xA;न लुब्धो बुद्ध्यते दोषान् किम्पाकमिव भक्षयन्।&lt;br&gt;&#xA;कुब्जानिमित्तं कैकेय्या राघवाणां कुलं हतम् ॥ 2.66.6 ॥&lt;br&gt;&#xA;अनियोगे नियुक्तेन राज्ञा रामं विवासितम्।&lt;br&gt;&#xA;सभार्यं जनकः श्रुत्वा परितप्स्यत्यहं यथा ॥ 2.66.7 ॥&lt;br&gt;&#xA;स मामनाथां विधवां नाद्य जानाति धार्मिकः।&lt;br&gt;&#xA;रामः कमलपत्राक्षो जीवनाशमितो गतः ॥ 2.66.8 ॥&lt;br&gt;&#xA;विदेहराजस्य सुता तथा सीता तपस्विनी।&lt;br&gt;&#xA;दुःखस्यानुचिता दुःखं वने पर्युद्विजिष्यति ॥ 2.66.9 ॥&lt;br&gt;&#xA;नदतां भीमघोषाणां निशासु मृगपक्षिणाम्।&lt;br&gt;&#xA;निशम्य नूनं सन्त्रस्ता राघवं संश्रयिष्यति ॥ 2.66.10 ॥&lt;br&gt;&#xA;वृद्धश्चैवाल्पपुत्रश्च वेदैहीमनुचिन्तयन्।&lt;br&gt;&#xA;सोऽपि शोकसमाविष्टो ननु त्यक्ष्यति जीवितम् ॥ 2.66.11 ॥&lt;br&gt;&#xA;साहमद्यैव दिष्टान्तं गमिष्यामि पतिव्रता।&lt;br&gt;&#xA;इदं शरीरमालिङ्ग्य प्रवेक्ष्यामि हुताशनम् ॥ 2.66.12 ॥&lt;br&gt;&#xA;तां ततः सम्परिष्वज्य विलपन्तीं तपस्विनीम्।&lt;br&gt;&#xA;व्यपनीय सुदुःखार्तां कौसल्यां व्यावहारिकाः ॥ 2.66.13 ॥&lt;br&gt;&#xA;तैलद्रोण्यामथामात्याः संवेश्य जगतीपतिम्।&lt;br&gt;&#xA;राज्ञः सर्वाण्यथादिष्टाश्चक्रुः कर्माण्यनन्तरम् ॥ 2.66.14 ॥&lt;br&gt;&#xA;न तु सङ्कलनं राज्ञो विना पुत्रेण मन्त्रिणः।&lt;br&gt;&#xA;सर्वज्ञाः कर्तुमीषुस्ते ततो रक्षन्ति भूमिपम् ॥ 2.66.15 ॥&lt;br&gt;&#xA;तैलद्रोण्यां तु सचिवैः शायितं तं नराधिपम्।&lt;br&gt;&#xA;हा मृतोऽयमिति ज्ञात्वा स्त्रियस्ताः पर्यदेवयन् ॥ 2.66.16 ॥&lt;br&gt;&#xA;बाहूनुद्यम्य कृपणा नेत्रप्रस्रवणैर्मुखैः।&lt;br&gt;&#xA;रुदन्त्यः शोकसन्तप्ताः कृपणं पर्यदेवयन् ॥ 2.66.17 ॥&lt;br&gt;&#xA;हा महाराज रामेण सततं प्रियवादिना।&lt;br&gt;&#xA;विहीनाः सत्यसन्धेन किमर्थं विजहासि नः ॥ 2.66.18 ॥&lt;br&gt;&#xA;कैकेय्या दुष्टभावाया राघवेण वियोजिताः।&lt;br&gt;&#xA;कथं पतिघ्न्या वत्स्यामः समीपे विधवा वयम् ॥ 2.66.19 ॥&lt;br&gt;&#xA;स हि नाथः सदास्माकं तव च प्रभुरात्मवान्।&lt;br&gt;&#xA;वनं रामो गतः श्रीमान् विहाय नृपतिश्रियम् ॥ 2.66.20 ॥&lt;br&gt;&#xA;त्वया तेन च वीरेण विना व्यसनमोहिताः।&lt;br&gt;&#xA;कथं वयं निवत्स्यामः कैकेय्या च विदूषिताः ॥ 2.66.21 ॥&lt;br&gt;&#xA;यया तु राजा रामश्च लक्ष्मणश्च महाबलः।&lt;br&gt;&#xA;सीतया सह सन्त्यक्ताः स कमन्यं न हास्यति ॥ 2.66.22 ॥&lt;br&gt;&#xA;ता बाष्पेण च संवीताः शोकेन विपुलेन च।&lt;br&gt;&#xA;व्यवेष्टन्त निरानन्दा राघवस्य वरस्त्रियः ॥ 2.66.23 ॥&lt;br&gt;&#xA;निशा चन्द्रविहीनेव स्त्रीव भर्तृविवर्जिता।&lt;br&gt;&#xA;पुरी नाराजतायोध्या हीना राज्ञा महात्मना ॥ 2.66.24 ॥&lt;br&gt;&#xA;बाष्पपर्याकुलजना हाहाभूतकुलाङ्गना।&lt;br&gt;&#xA;शून्यचत्वरवेश्मान्ता न बभ्राज यथापुरम् ॥ 2.66.25 ॥&lt;br&gt;&#xA;गते तु शोकात् त्रिदिवं नराधिपे महीतलस्थासु नृपाङ्गनासु च।&lt;br&gt;&#xA;निवृत्तचारः सहसा गतो रविः प्रवृत्तचारा रजनी ह्युपस्थिता ॥ 2.66.26 ॥&lt;br&gt;&#xA;ऋते तु पुत्राद्दहनं महीपतेर्न रोचयन्ते सुहृदः समागताः।&lt;br&gt;&#xA;इतीव तस्मिन् शयने न्यवेशयन् विचिन्त्य राजानमचिन्त्यदर्शनम् ॥ 2.66.27 ॥&lt;br&gt;&#xA;गतप्रभा द्यौरिव भास्करं विना व्यपेतनक्षत्रगणेव शर्वरी।&lt;br&gt;&#xA;पुरी बभासे रहिता महात्मना न चास्रकण्ठाकुलमार्ग चत्वरा ॥ 2.66.28 ॥&lt;br&gt;&#xA;नराश्च नार्यश्च समेत्य सङ्घशो विगर्हमाणा भरतस्य मातरम्।&lt;br&gt;&#xA;तदा नगर्यां नरदेवसङ्क्षये बभूवुरार्ता न च शर्म लेभिरे ॥ 2.66.29 ॥&lt;/p&gt;</description>
    </item>
  </channel>
</rss>
