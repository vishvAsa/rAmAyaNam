<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२-रावण-मन्त्रणम् on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/02-rAvaNa-mantraNam/</link>
    <description>Recent content in &#43;०२-रावण-मन्त्रणम् on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/02-rAvaNa-mantraNam/index.xml" rel="self" type="application/rss+xml" />
    <item>
      <title>००६ रावण-तन्मन्त्रिसंवादः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/02-rAvaNa-mantraNam/006_rAvaNa-tanmantrisaMvAdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/02-rAvaNa-mantraNam/006_rAvaNa-tanmantrisaMvAdaH/</guid>
      <description>&lt;p&gt;राक्षसेन्द्रो हनुमता शोकेणेव महात्मना।&lt;br&gt;&#xA;अब्रवीद्राक्षसान् सर्वान् ह्रिया किञ्चिदवाङ्मुखः ॥ 6.6.1 ॥&lt;br&gt;&#xA;धर्षिता च प्रविष्टा च लङ्का दुष्प्रसहा पुरी।&lt;br&gt;&#xA;तेन वानरमात्रेण दृष्टा सीता च जानकी ॥ 6.6.2 ॥&lt;br&gt;&#xA;प्रासादो धर्षितश्चैत्यः प्रवरा राक्षसा हताः।&lt;br&gt;&#xA;आविला च पुरी लङ्का सर्वा हनुमता कृता ॥ 6.6.3 ॥&lt;br&gt;&#xA;किं करिष्यामि भद्रं वः किं वा युक्तमनन्तरम्।&lt;br&gt;&#xA;उच्यतां नः समर्थं यत् कृतं च सुकृतं भवेत् ॥ 6.6.4 ॥&lt;br&gt;&#xA;मन्त्रमूलं हि विजयं प्राहुरार्या मनस्विनः।&lt;br&gt;&#xA;तस्माद्वै रोचये मन्त्रं रामं प्रति महाबलाः ॥ 6.6.5 ॥&lt;br&gt;&#xA;त्रिविधाः पुरुषा लोके उत्तमाधममध्यमाः।&lt;br&gt;&#xA;तेषां तु समवेतानां गुणदोषो वदाम्यहम् ॥ 6.6.6 ॥&lt;br&gt;&#xA;मन्त्रिभिर्हितसंयुक्तैः समर्थैर्मन्त्रनिर्णये।&lt;br&gt;&#xA;मित्रैर्वापि समानार्थैर्बान्धवैरपि वा हितैः ॥ 6.6.7 ॥&lt;br&gt;&#xA;सहितो मन्त्रयित्वा यः कर्मारम्भान् प्रवर्तयेत्।&lt;br&gt;&#xA;दैवे च कुरुते यत्नं तमाहुः पुरुषोत्तमम् ॥ 6.6.8 ॥&lt;br&gt;&#xA;एकोऽर्थं विमृशेदेको धर्मे प्रकुरुते मनः।&lt;br&gt;&#xA;एकः कार्याणि कुरुते तमाहुर्मध्यमं नरम् ॥ 6.6.9 ॥&lt;br&gt;&#xA;गुणदोषावनिश्चित्य त्यक्त्वा धर्मव्यपाश्रयम्।&lt;br&gt;&#xA;करिष्यामीति यः कार्यमुपेक्षेत् स नराधमः ॥ 6.6.10 ॥&lt;br&gt;&#xA;यथेमे पुरुषा नित्यमुत्तमाधममध्यमाः।&lt;br&gt;&#xA;एवं मन्त्रा हि विज्ञेया उत्तमाधममध्यमाः ॥ 6.6.11 ॥&lt;br&gt;&#xA;ऐकमत्यमुपागम्य शास्त्रदृष्टेन चक्षुषा।&lt;br&gt;&#xA;मन्त्रिणो यत्र निरतास्तमाहुर्मन्त्रमुत्तमम् ॥ 6.6.12 ॥&lt;br&gt;&#xA;बह्व्योऽपि मतयो भूत्वा मन्त्रिणामर्थनिर्णये।&lt;br&gt;&#xA;पुनर्यत्रैकतां प्राप्ताः स मन्त्रो मध्यमः स्मृतः ॥ 6.6.13 ॥&lt;br&gt;&#xA;अन्योन्यं मतिमास्थाय यत्र सम्प्रतिभाष्यते।&lt;br&gt;&#xA;न चैकमत्ये श्रेयोऽस्ति मन्त्रः सोऽधम उच्यते ॥ 6.6.14 ॥&lt;br&gt;&#xA;तस्मात् सुमन्त्रितं साधु भवन्तो मतिमत्तमाः।&lt;br&gt;&#xA;कार्यं सम्प्रतिपद्यन्तामेतत् कृत्यं मतं मम ॥ 6.6.15 ॥&lt;br&gt;&#xA;वानराणां हि वीराणां सहस्रैः परिवारितः।&lt;br&gt;&#xA;रामोऽभ्येति पुरीं लङ्कामस्माकमुपरोधकः ॥ 6.6.16 ॥&lt;br&gt;&#xA;तरिष्यति च सुव्यक्तं राघवः सागरं सुखम् ॥ 6.6.17 ॥&lt;br&gt;&#xA;तरसा युक्तरूपेण सानुजः सबलानुगः।&lt;br&gt;&#xA;समुद्रमुच्छोषयति वीर्येणान्यत् करोति वा ॥ 6.6.18 ॥&lt;br&gt;&#xA;अस्मिन्नेवङ्गते कार्ये विरुद्धे वानरैः सह।&lt;br&gt;&#xA;हितं पुरे च सैन्ये च सर्वं सम्मन्त्र्यतां मम ॥ 6.6.19 ॥&lt;/p&gt;</description>
    </item>
    <item>
      <title>००७ रावणेन राक्षसाह्वानम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/02-rAvaNa-mantraNam/007_rAvaNena_rAxasAhvAnam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/02-rAvaNa-mantraNam/007_rAvaNena_rAxasAhvAnam/</guid>
      <description>&lt;p&gt;द्विषत्पक्षमविज्ञाय नीतिबाह्यास्त्वबुद्धयः।&lt;br&gt;&#xA;[ अविज्ञायात्मपक्षं च राजानं भीषयन्ति हि ] ॥ 6.7.1 ॥&lt;br&gt;&#xA;राजन् परिघशक्त्यृष्टिशूलपट्टिशसङ्कुलम्।&lt;br&gt;&#xA;सुमहन्नो बलं कस्माद्विषादं भजते भवान् ॥ 6.7.2 ॥&lt;br&gt;&#xA;त्वया भोगवतीं गत्वा निर्जिताः पन्नगा युधि ॥ 6.7.3 ॥&lt;br&gt;&#xA;कैलासशिखरावासी यक्षैर्बहुभिरावृतः।&lt;br&gt;&#xA;सुमहत् कदनं कृत्वा वश्यस्ते धनदः कृतः ॥ 6.7.4 ॥&lt;br&gt;&#xA;स महेश्वरसख्येन श्लाघमानस्त्वया विभो।&lt;br&gt;&#xA;निर्जितः समरे रोषाल्लोकपालो महाबलः ॥ 6.7.5 ॥&lt;br&gt;&#xA;विनिहत्य च यक्षौघान् विक्षोभ्य च विगृह्य च।&lt;br&gt;&#xA;त्वया कैलासशिखराद्विमानमिदमाहृतम् ॥ 6.7.6 ॥&lt;br&gt;&#xA;मयेन दानवेन्द्रेण त्वद्भयात् सख्यमिच्छता।&lt;br&gt;&#xA;दुहिता तव भार्यार्थे दत्ता राक्षसपुङ्गव ॥ 6.7.7 ॥&lt;br&gt;&#xA;दानवेन्द्रो मधुर्नाम वीर्योत्सिक्तो दुरासदः।&lt;br&gt;&#xA;विगृह्य वशमानीतः कुम्भीनस्याः सुखावहः ॥ 6.7.8 ॥&lt;br&gt;&#xA;निर्जितास्ते महाबाहो नागा गत्वा रसातलम्।&lt;br&gt;&#xA;वासुकिस्तक्षकः शङ्खो जटी च वशमाहृताः ॥ 6.7.9 ॥&lt;br&gt;&#xA;अक्षया बलवन्तश्च शूरा लब्धवराः पुनः।&lt;br&gt;&#xA;त्वया संवत्सरं युद्ध्वा समरे दानवा विभो ॥ 6.7.10 ॥&lt;br&gt;&#xA;[ निर्जिताः समरे रोषाल्लोकपाला महाबलाः।&lt;br&gt;&#xA;देवलोकमितो गत्वा शक्रश्चापि विनिर्जितः] ॥ 6.7.11 ॥&lt;br&gt;&#xA;शूराश्च बलवन्तश्च वरुणस्य सुता रणे।&lt;br&gt;&#xA;निर्जितास्ते महाबाहो चतुर्विधबलानुगाः ॥ 6.7.12 ॥&lt;br&gt;&#xA;मृत्युदण्डमहाग्राहं शाल्मलिद्रुममण्डितम्।&lt;br&gt;&#xA;कालपाशमहावीचिं यमकिङ्करपन्नगम् ॥ 6.7.13 ॥&lt;br&gt;&#xA;अवगाह्य त्वया राजन् यमस्य बलसागरम्।&lt;br&gt;&#xA;जयश्च विपुलः प्राप्तो मृत्युश्च प्रतिषेधितः ॥ 6.7.14 ॥&lt;br&gt;&#xA;सुयुद्धेन च ते सर्वे लोकास्तत्र विलोलिताः ॥ 6.7.15 ॥&lt;br&gt;&#xA;क्षत्रियैर्बहुभिर्वीरैः शक्रतुल्यपराक्रमैः।&lt;br&gt;&#xA;आसीद्वसुमती पूर्णा महद्भिरिव पादपैः ॥ 6.7.16 ॥&lt;br&gt;&#xA;तेषां वीर्यगुणोत्साहैर्न समो राघवो रणे।&lt;br&gt;&#xA;प्रसह्य ते त्वया राजन् हताः परमदुर्जयाः ॥ 6.7.17 ॥&lt;br&gt;&#xA;तिष्ठ वा किं महाराज श्रमेण तव वानरान्।&lt;br&gt;&#xA;अयमेको महाबाहुरिन्द्रजित् क्षपयिष्यति ॥ 6.7.18 ॥&lt;br&gt;&#xA;अनेन हि महाराज माहेश्वरमनुत्तमम्।&lt;br&gt;&#xA;इष्ट्वा यज्ञं वरो लब्धो लोके परमदुर्लभः ॥ 6.7.19 ॥&lt;br&gt;&#xA;शक्तितोमरमीनं च विनिकीर्णान्त्रशैवलम्।&lt;br&gt;&#xA;गजकच्छपसम्बाधमश्वमण्डूकसङ्कुलम् ॥ 6.7.20 ॥&lt;br&gt;&#xA;रुद्रादित्यमहाग्राहं मरुद्वसुमहोरगम्।&lt;br&gt;&#xA;रथाश्वगजतोयौघं पदातिपुलिनं महत् ॥ 6.7.21 ॥&lt;br&gt;&#xA;अनेन हि समासाद्य देवानां बलसागरम्।&lt;br&gt;&#xA;गृहीतो दैवतपतिर्लङ्कां चापि प्रवेशितः ॥ 6.7.22 ॥&lt;br&gt;&#xA;पितामहनियोगाच्च मुक्तः शम्बरवृत्रहा।&lt;br&gt;&#xA;गतस्त्रिविष्टपं राजन् सर्वदेवनमस्कृतः ॥ 6.7.23 ॥&lt;br&gt;&#xA;तमेवं त्वं महाराज विसृजेन्द्रजितं सुतम्।&lt;br&gt;&#xA;यावद्वानरसेनां तां सरामां नयति क्षयम् ॥ 6.7.24 ॥&lt;br&gt;&#xA;राजन्नापदयुक्तेयमागता प्राकृताज्जनात्।&lt;br&gt;&#xA;हृदि नैव त्वया कार्या त्वं वधिष्यसि राघवम् ॥ 6.7.25 ॥&lt;/p&gt;</description>
    </item>
    <item>
      <title>००८ राक्षसैः स्वबलप्रशंसनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/02-rAvaNa-mantraNam/008_rAxasaiH_svabalaprashaMsanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/02-rAvaNa-mantraNam/008_rAxasaiH_svabalaprashaMsanam/</guid>
      <description>&lt;p&gt;ततो नीलाम्बुदनिभः प्रहस्तो नाम राक्षसः।&lt;br&gt;&#xA;अब्रवीत् प्राञ्जलिर्वाक्यं शूरः सेनापतिस्तदा ॥ 6.8.1 ॥&lt;br&gt;&#xA;देवदानवगन्धर्वाः पिशाचपतगोरगाः।&lt;br&gt;&#xA;न त्वां धर्षयितुं शक्ताः किं पुनर्वानरा रणे ॥ 6.8.2 ॥&lt;br&gt;&#xA;सर्वे प्रमत्ता विश्वस्ता वञ्चिताः स्म हनूमता।&lt;br&gt;&#xA;न हि मे जीवतो गच्छेज्जीवन् स वनगोचरः ॥ 6.8.3 ॥&lt;br&gt;&#xA;सर्वां सागरपर्यन्तां सशैलवनकाननाम्।&lt;br&gt;&#xA;करोम्यवानरां भूमिमाज्ञापयतु मा भवान् ॥ 6.8.4 ॥&lt;br&gt;&#xA;रक्षां चैव विधास्यामि वानराद्रजनीचर।&lt;br&gt;&#xA;नागमिष्यति ते दुःखं किञ्चिदात्मापराधजम् ॥ 6.8.5 ॥&lt;br&gt;&#xA;अब्रवीत्तु सुसङ्क्रुद्धो दुर्मुखो नाम राक्षसः।&lt;br&gt;&#xA;इदं न क्षमणीयं हि सर्वेषां नः प्रधर्षणम् ॥ 6.8.6 ॥&lt;br&gt;&#xA;अयं परिभवो भूयः पुरस्यान्तःपुरस्य च।&lt;br&gt;&#xA;श्रीमतो राक्षसेन्द्रस्य वानरेण प्रधर्षणम् ॥ 6.8.7 ॥&lt;br&gt;&#xA;अस्मिन् मुहूर्ते हत्वैको निवर्तिष्यामि वानरान्।&lt;br&gt;&#xA;प्रविष्टान् सागरं भीममम्बरं वा रसातलम् ॥ 6.8.8 ॥&lt;br&gt;&#xA;ततोऽब्रवीत् सुसङ्क्रुद्धो वज्रदंष्ट्रो महाबलः।&lt;br&gt;&#xA;प्रगृह्य परिघं घोरं मांसशोणितरूषितम् ॥ 6.8.9 ॥&lt;br&gt;&#xA;किं वो हनुमता कार्यं कृपणेन तपस्विना।&lt;br&gt;&#xA;रामे तिष्ठति दुर्धर्षे ससुग्रीवे सलक्ष्मणे ॥ 6.8.10 ॥&lt;br&gt;&#xA;अद्य रामं ससुग्रीवं परिघेण सलक्ष्मणम्।&lt;br&gt;&#xA;आगमिष्यामि हत्वैको विक्षोभ्य हरिवाहिनीम् ॥ 6.8.11 ॥&lt;br&gt;&#xA;इदं ममापरं वाक्यं शृणु राजन् यदीच्छसि।&lt;br&gt;&#xA;उपाय कुशलो ह्येव जयेच्छत्रूनतन्द्रितः ॥ 6.8.12 ॥&lt;br&gt;&#xA;कामरूपधराः शूराः सुभीमा भीमदर्शनाः।&lt;br&gt;&#xA;राक्षसा वा सहस्राणि राक्षसाधिप निश्चिताः ॥ 6.8.13 ॥&lt;br&gt;&#xA;काकुत्स्थमुपसङ्गम्य बिभ्रतो मानुषं वपुः।&lt;br&gt;&#xA;सर्वे ह्यसम्भ्रमा भूत्वा ब्रुवन्तु रघुसत्तमम् ॥ 6.8.14 ॥&lt;br&gt;&#xA;[ तवागमनमुद्दिश्य कृत्यमात्ययिकं त्विति ॥ ] स हि सेनां समुत्थाप्य क्षिप्रमेवोपयास्यति ॥ 6.8.15 ॥&lt;br&gt;&#xA;ततो वयमितस्तूर्णं शूलशक्तिगदाधरः।&lt;br&gt;&#xA;चापबाणासिहस्ताश्च त्वरितास्तत्र याम ह ॥ 6.8.16 ॥&lt;br&gt;&#xA;आकाशे गणशः स्थित्वा हत्वा तां हरिवाहिनीम्।&lt;br&gt;&#xA;अश्मशस्त्रमहावृष्ट्या प्रापयाम यमक्षयम् ॥ 6.8.17 ॥&lt;br&gt;&#xA;एवं चेदुपसर्पेतामनयं रामसक्ष्मणौ।&lt;br&gt;&#xA;अवश्यमपनीतेन जहतामेव जीवितम् ॥ 6.8.18 ॥&lt;br&gt;&#xA;कौम्भकर्णिस्ततो वीरो निकुम्भो नाम वीर्यवान्।&lt;br&gt;&#xA;अब्रवीत् परमक्रुद्धो रावणं लोकरावणम् ॥ 6.8.19 ॥&lt;br&gt;&#xA;अहमेको हनिष्यामि राघवं सहलक्ष्मणम्।&lt;br&gt;&#xA;सुग्रीवं च हनूमन्तं सर्वानेव च वानरान् ॥ 6.8.20 ॥&lt;br&gt;&#xA;ततो वज्रहनुर्नाम राक्षसः पर्वतोपमः।&lt;br&gt;&#xA;क्रुद्धः परिलिहन् वक्त्रं जिह्वया वाक्यमब्रवीत् ॥ 6.8.21 ॥&lt;br&gt;&#xA;स्वैरं कुर्वन्तु कार्याणि भवन्तो विगतज्वराः।&lt;br&gt;&#xA;एकोऽहं भक्षयिष्यामि तान् सर्वान् हरियूथपान् ॥ 6.8.22 ॥&lt;br&gt;&#xA;स्वस्थाः क्रीडन्तु निश्चिन्ताः पिबन्तो मधुवारुणीम् ॥ 6.8.23 ॥&lt;br&gt;&#xA;अहमेको वधिष्यामि सुग्रीवं सहलक्ष्मणम्।&lt;br&gt;&#xA;अङ्गदं च हनूमन्तं रामं च रणकुञ्जरम् ॥ 6.8.24 ॥&lt;/p&gt;</description>
    </item>
    <item>
      <title>००९ विभीषणनीतिः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/02-rAvaNa-mantraNam/009_vibhIShaNanItiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/02-rAvaNa-mantraNam/009_vibhIShaNanItiH/</guid>
      <description>&lt;p&gt;ततो निकुम्भो रभसः सूर्यशत्रुर्महाबलः।&lt;br&gt;&#xA;सुप्तघ्नो यज्ञहा रक्षो महापार्श्वो महोदरः ॥ 6.9.1 ॥&lt;br&gt;&#xA;अग्निकेतुश्च दुर्धर्षो रश्मिकेतुश्च राक्षसः।&lt;br&gt;&#xA;इन्द्रजिच्च महातेजा बलवान् रावणात्मजः ॥ 6.9.2 ॥&lt;br&gt;&#xA;प्रहस्तोऽथ विरूपाक्षो वज्रदंष्ट्रो महाबलः।&lt;br&gt;&#xA;धूम्राक्षश्चातिकायश्च दुर्मुखश्चैव राक्षसः ॥ 6.9.3 ॥&lt;br&gt;&#xA;परिघान् पट्टिशान् प्रासान् शक्तिशूलपरश्वधान्।&lt;br&gt;&#xA;चापानि च सबाणानि खड्गांश्च विपुलान् शितान् ॥ 6.9.4 ॥&lt;br&gt;&#xA;प्रगृह्य परमक्रुद्धाः समुत्पत्य च राक्षसाः।&lt;br&gt;&#xA;अब्रुवन् रावणं सर्वे प्रदीप्ता इव तेजसा ॥ 6.9.5 ॥&lt;br&gt;&#xA;अद्य रामं वधिष्यामः सुग्रीवं च सलक्ष्मणम्।&lt;br&gt;&#xA;कृपणं च हनूमन्तं लङ्का येन प्रधर्षिता ॥ 6.9.6 ॥&lt;br&gt;&#xA;तान् गृहीतायुधान् सर्वान् वारयित्वा विभीषणः।&lt;br&gt;&#xA;अब्रवीत् प्राञ्जलिर्वाक्यं पुनः प्रत्युपवेश्य तान् ॥ 6.9.7 ॥&lt;br&gt;&#xA;अप्युपायैस्त्रिभिस्तात योऽर्थः प्राप्तुं न शक्यते।&lt;br&gt;&#xA;तस्य विक्रमकालांस्तान् युक्तानाहुर्मनीषिणः ॥ 6.9.8 ॥&lt;br&gt;&#xA;प्रमत्तेष्वभियुक्तेषु दैवेन प्रहृतेषु च।&lt;br&gt;&#xA;विक्रमास्तात सिद्ध्यन्ति परीक्ष्य विधिना कृताः ॥ 6.9.9 ॥&lt;br&gt;&#xA;अप्रमत्तं कथं तं तु विजिगीषुं बले स्थितम्।&lt;br&gt;&#xA;जितरोषं दुराधर्षं प्रधर्षयितुमिच्छथ ॥ 6.9.10 ॥&lt;br&gt;&#xA;समुद्रं लङ्घयित्वा तु घोरं नदनदीपतिम्।&lt;br&gt;&#xA;कृतं हनुमता कर्म दुष्करं तर्कयेत वा ॥ 6.9.11 ॥&lt;br&gt;&#xA;बलान्यपरिमेयानि वीर्याणि च निशाचराः।&lt;br&gt;&#xA;परेषां सहसाऽवज्ञा न कर्तव्या कथञ्चन ॥ 6.9.12 ॥&lt;br&gt;&#xA;किं च राक्षसराजस्य रामेणापकृतं पुरा।&lt;br&gt;&#xA;आजहार जनस्थानाद्यस्य भार्यां यशस्विनः ॥ 6.9.13 ॥&lt;br&gt;&#xA;खरो यद्यतिवृत्तस्तु रामेण निहतो रणे।&lt;br&gt;&#xA;अवश्यं प्राणिनां प्राणा रक्षितव्या यथाबलम् ॥ 6.9.14 ॥&lt;br&gt;&#xA;अयशस्यमनायुष्यं परदाराभिमर्शनम्।&lt;br&gt;&#xA;अर्थक्षयकरं घोरं पापस्य च पुनर्भवम् ॥ 6.9.15 ॥&lt;br&gt;&#xA;एतन्निमित्तं वैदेह्या भयं नः सुमहद्भवेत्।&lt;br&gt;&#xA;आहृता सा परित्याज्या कलहार्थे कृतेन किम् ॥ 6.9.16 ॥&lt;br&gt;&#xA;न नः क्षमं वीर्यवता तेन धर्मानुवर्तिना।&lt;br&gt;&#xA;वैरं निरर्थकं कर्तुं दीयतामस्य मैथिली ॥ 6.9.17 ॥&lt;br&gt;&#xA;यावन्न सगजां साश्वां बहुरत्नसमाकुलाम्।&lt;br&gt;&#xA;पुरीं दारयते बाणैर्दीयतामस्य मैथिली ॥ 6.9.18 ॥&lt;br&gt;&#xA;यावत् सुघोरा महती दुर्द्धर्षा हरिवाहिनी।&lt;br&gt;&#xA;नावस्कन्दति नो लङ्कां तावत्सीता प्रदीयताम् ॥ 6.9.19 ॥&lt;br&gt;&#xA;विनश्येद्धि पुरी लङ्का शूराः सर्वे च राक्षसाः।&lt;br&gt;&#xA;रामस्य दयिता पत्नी स्वयं न यदि दीयते ॥ 6.9.20 ॥&lt;br&gt;&#xA;प्रसादये त्वां बन्धुत्वात्कुरुष्व वचनं मम।&lt;br&gt;&#xA;हितं पथ्यमहं ब्रूमि दीयतामस्य मैथिली ॥ 6.9.21 ॥&lt;br&gt;&#xA;पुरा शरत्सूर्यमरीचिसन्निभान् नवाग्रपुङ्खान् सुदृढान्नृपात्मजः।&lt;br&gt;&#xA;सृजत्यमोघान् विशिखान् वधाय ते प्रदीयतां दाशरथाय मैथिली ॥ 6.9.22 ॥&lt;br&gt;&#xA;त्यज स्वकोपं सुखधर्मनाशनं भजस्व धर्मं रतिकीर्तिवर्द्धनम्।&lt;br&gt;&#xA;प्रसीद जीवेम सपुत्रबान्धवाः प्रदीयतां दाशरथाय मैथिली ॥ 6.9.23 ॥&lt;br&gt;&#xA;विभीषणवचः श्रुत्वा रावणो राक्षसेश्वरः।&lt;br&gt;&#xA;विसर्जयित्वा तान् सर्वान् प्रविवेश स्वकं गृहम् ॥ 6.9.24 ॥&lt;/p&gt;</description>
    </item>
    <item>
      <title>०१० रावण-विभीषणसंवादः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/02-rAvaNa-mantraNam/010_rAvaNa-vibhIShaNasaMvAdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/02-rAvaNa-mantraNam/010_rAvaNa-vibhIShaNasaMvAdaH/</guid>
      <description>&lt;p&gt;ततः प्रत्युषसि प्राप्ते प्राप्तधर्मार्थनिश्चयः।&lt;br&gt;&#xA;राक्षसाधिपतेर्वेश्म भीमकर्मा विभीषणः ॥ 6.10.1 ॥&lt;br&gt;&#xA;शैलाग्रचयसङ्काशं शैलशृङ्गमिवोन्नतम्।&lt;br&gt;&#xA;सुविभक्तमहाकक्ष्यं महाजनपरिग्रहम् ॥ 6.10.2 ॥&lt;br&gt;&#xA;मतिमद्भिर्महामात्रैरनुरक्तैरधिष्ठितम्।&lt;br&gt;&#xA;राक्षसैश्चाप्तपर्याप्तैः सर्वतः परिरक्षितम् ॥ 6.10.3 ॥&lt;br&gt;&#xA;मत्तमातङ्गनिश्वासैर्व्याकुलीकृतमारुतम्।&lt;br&gt;&#xA;शङ्खघोषमहाघोषं तूर्यनादानुनादितम् ॥ 6.10.4 ॥&lt;br&gt;&#xA;प्रमदाजनसम्बाधं प्रजल्पितमहापथम्।&lt;br&gt;&#xA;तप्तकाञ्चननिर्यूहं भूषणोत्तमभूषितम् ॥ 6.10.5 ॥&lt;br&gt;&#xA;गन्धर्वाणामिवावासमालयं मरुतामिव।&lt;br&gt;&#xA;रत्नसञ्चयसम्बाधं भवनं भोगिनामिव ॥ 6.10.6 ॥&lt;br&gt;&#xA;तं महाभ्रमिवादित्यस्तेजोविस्तृतरश्मि(मा)वान्।&lt;br&gt;&#xA;अग्रजस्यालयं वीरः प्रविवेश महाद्युतिः ॥ 6.10.7 ॥&lt;br&gt;&#xA;पुण्यान् पुण्याहघोषांश्च वेदविद्भिरुदाहृतान्।&lt;br&gt;&#xA;शुश्राव सुमहातेजा भ्रातुर्विजयसंश्रितान् ॥ 6.10.8 ॥&lt;br&gt;&#xA;पूजितान् दधिपात्रैश्च सर्पिर्भिः सुमनोक्षतैः।&lt;br&gt;&#xA;मन्त्रवैदविदो विप्रान् ददर्श सुमहाबलः ॥ 6.10.9 ॥&lt;br&gt;&#xA;स पूज्यमानो रक्षोभिर्दीप्यमानः स्वतेजसा।&lt;br&gt;&#xA;आसनस्थं महावाहुर्ववन्दे धनदानुजम् ॥ 6.10.10 ॥&lt;br&gt;&#xA;स राजदृष्टिसम्पन्नमासनं हेमभूषितम्।&lt;br&gt;&#xA;जगाम समुदाचारं प्रयुज्याचारकोविदः ॥ 6.10.11 ॥&lt;br&gt;&#xA;स रावणं महात्मानं विजने मन्त्रिसन्निधौ।&lt;br&gt;&#xA;उवाच हितमत्यर्थं वचनं हेतुनिश्चितम् ॥ 6.10.12 ॥&lt;br&gt;&#xA;प्रसाद्य भ्रातरं ज्येष्ठं सान्त्वेनोपस्थितक्रमः।&lt;br&gt;&#xA;देशकालार्थसंवादी दृष्टलोकपरावरः ॥ 6.10.13 ॥&lt;br&gt;&#xA;यदाप्रभृति वैदेही सम्प्राप्तेमां पुरीं तव।&lt;br&gt;&#xA;तदाप्रभृति दृश्यन्ते निमित्तान्यशुभानि नः ॥ 6.10.14 ॥&lt;br&gt;&#xA;सस्फुलिङ्गः सधूमार्चिः सधूमकलुषोदयः।&lt;br&gt;&#xA;मन्त्रसन्धुक्षितोऽप्यग्निर्न सम्यगभिवर्धते ॥ 6.10.15 ॥&lt;br&gt;&#xA;अग्निष्ठेष्वग्निशालासु तथा ब्रह्मस्थलीषु च।&lt;br&gt;&#xA;सरीसृपाणि दृश्यन्ते हव्येषु च पिपीलिकाः ॥ 6.10.16 ॥&lt;br&gt;&#xA;गवां पयांसि स्कन्नानि विमदा वीरकुञ्जराः।&lt;br&gt;&#xA;दीनमश्वाः प्रहेषन्ते न च ग्रासाभिनन्दिनः ॥ 6.10.17 ॥&lt;br&gt;&#xA;खरोष्ट्राश्वतरा राजन् भिन्नरोमाः स्रवन्ति नः।&lt;br&gt;&#xA;न स्वभावेऽवतिष्ठन्ते विधानैरपि चिन्तिताः ॥ 6.10.18 ॥&lt;br&gt;&#xA;वायसाः सङ्घशः क्रूरा व्याहरन्ति समन्ततः।&lt;br&gt;&#xA;समवेताश्च दृश्यन्ते विमानाग्रेषु सङ्घशः ॥ 6.10.19 ॥&lt;br&gt;&#xA;गृध्राश्च परिलीयन्ते पुरीमुपरिपिण्डिताः।&lt;br&gt;&#xA;उपपन्नाश्च सन्ध्ये द्वे व्याहरन्त्यशिवं शिवाः ॥ 6.10.20 ॥&lt;br&gt;&#xA;क्रव्यादानां मृगाणां च पुरद्वारेषु सङ्घशः।&lt;br&gt;&#xA;श्रूयन्ते विपुला घोषाः सविस्फूर्जथुनिस्वनाः ॥ 6.10.21 ॥&lt;br&gt;&#xA;तदेवं प्रस्तुते कार्ये प्रायश्चित्तमिदं क्षमम्।&lt;br&gt;&#xA;रोचते यदि वैदेही राघवाय प्रदीयताम् ॥ 6.10.22 ॥&lt;br&gt;&#xA;इदं च यदि वा मोहाल्लोभाद्वा व्याहृतं मया।&lt;br&gt;&#xA;तत्रापि च महाराज न दोषं कर्तुमर्हसि ॥ 6.10.23 ॥&lt;br&gt;&#xA;अयं च दोषः सर्वस्य जनस्यास्योपलक्ष्यते।&lt;br&gt;&#xA;रक्षसां राक्षसीनां च पुरस्यान्तःपुरस्य च ॥ 6.10.24 ॥&lt;br&gt;&#xA;श्रावणे चास्य मन्त्रस्य निवृत्ताः सर्वमन्त्रिणः।&lt;br&gt;&#xA;अवश्यं च मया वाच्यं यद्दृष्टमपि वा श्रुतम् ॥ 6.10.25 ॥&lt;br&gt;&#xA;सम्प्रधार्य यथान्यायं तद्भवान् कर्तुमर्हति ॥ 6.10.26 ॥&lt;br&gt;&#xA;इति स्म मन्त्रिणां मध्ये भ्राता भ्रातरमूचिवान्।&lt;br&gt;&#xA;रावणं राक्षसश्रेष्ठं पथ्यमेतद्विभीषणः ॥ 6.10.27 ॥&lt;br&gt;&#xA;हितं महार्थं मृदु हेतुसंहितं व्यतीतकालायतिसम्प्रतिक्षमम्।&lt;br&gt;&#xA;निशम्य तद्वाक्यमुपस्थितज्वरः प्रसङ्गवानुत्तरमेतदब्रवीत् ॥ 6.10.28 ॥&lt;br&gt;&#xA;भयं न पश्यामि कुतश्चिदप्यहं न राघवः प्राप्स्यति जातु मैथिलीम्।&lt;br&gt;&#xA;सुरैः सहेन्द्रैरपि सङ्गतः कथं ममाग्रतः स्थास्यति लक्ष्मणाग्रजः ॥ 6.10.29 ॥&lt;br&gt;&#xA;इतीदमुक्त्वा सुरसैन्यनाशनो महाबलः संयति चण्डविक्रमः।&lt;br&gt;&#xA;दशाननो भ्रातरमाप्तवादिनं विसर्जयामास तदा विभीषणम् ॥ 6.10.30 ॥&lt;/p&gt;</description>
    </item>
    <item>
      <title>०११ रावणस्य आस्थानप्रवेशः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/02-rAvaNa-mantraNam/011_rAvaNasya_AsthAnapraveshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/02-rAvaNa-mantraNam/011_rAvaNasya_AsthAnapraveshaH/</guid>
      <description>&lt;p&gt;स बभूव कृशो राजा मैथिलीकाममोहितः।&lt;br&gt;&#xA;असम्मानाच्च सुहृदां पापः पापेन कर्मणा ॥ 6.11.1 ॥&lt;br&gt;&#xA;अतीतसमये काले तस्मिन् वै युधि रावणः।&lt;br&gt;&#xA;अमात्यैश्च सुहृद्धिश्च मन्त्रकालममन्यत ॥ 6.11.2 ॥&lt;br&gt;&#xA;स हेमजालविततं मणिविद्रुमभूषितम्।&lt;br&gt;&#xA;उपगम्य विनीताश्वमारुरोह महारथम् ॥ 6.11.3 ॥&lt;br&gt;&#xA;तमास्थाय रथश्रेष्ठं महामेघसमस्वनम्।&lt;br&gt;&#xA;प्रययौ राक्षसश्रेष्ठो दशग्रीवः सभां प्रति ॥ 6.11.4 ॥&lt;br&gt;&#xA;असिचर्मधरा योधाः सर्वायुधधरास्तथा।&lt;br&gt;&#xA;राक्षसा राक्षसेन्द्रस्य पुरतः सम्प्रतस्थिरे ॥ 6.11.5 ॥&lt;br&gt;&#xA;नानाविकृतवेषाश्च नानाभूषणभूषिताः।&lt;br&gt;&#xA;पार्श्वतः पृष्ठतश्चैनं परिवार्य ययुस्ततः ॥ 6.11.6 ॥&lt;br&gt;&#xA;रथैश्चातिरथाः शीघ्रं मत्तैश्च वरवारणैः।&lt;br&gt;&#xA;अनूत्पेतुर्दशग्रीवमाक्रीडद्भिश्च वाजिभिः ॥ 6.11.7 ॥&lt;br&gt;&#xA;गदापरिघहस्ताश्च शक्तितोमरपाणयः।&lt;br&gt;&#xA;परश्वधधराश्चान्ये तथाऽन्ये शूलपाणयः ॥ 6.11.8 ॥&lt;br&gt;&#xA;ततस्तूर्यसहस्राणां सञ्जज्ञे निस्वनो महान्।&lt;br&gt;&#xA;तुमुलः शङ्खशब्दश्च सभां गच्छति रावणे ॥ 6.11.9 ॥&lt;br&gt;&#xA;स नेमिघोषेण महान् सहसाऽभिविनादयन्।&lt;br&gt;&#xA;राजमार्गं श्रिया जुष्टं प्रतिपेदे महारथः ॥ 6.11.10 ॥&lt;br&gt;&#xA;विमलं चातपत्राणं प्रगृहीतमशोभत।&lt;br&gt;&#xA;पाण्डरं राक्षसेन्द्रस्य पूर्णस्ताराधिपो यथा ॥ 6.11.11 ॥&lt;br&gt;&#xA;हेममञ्जरिगर्भे च शुद्धस्फटिकविग्रहे।&lt;br&gt;&#xA;चामरव्यजने चास्य रेजतुः सव्यदक्षिणे ॥ 6.11.12 ॥&lt;br&gt;&#xA;ते कृताञ्जलयः सर्वे रथस्थं पृथिवीस्थिताः।&lt;br&gt;&#xA;राक्षसा राक्षसश्रेष्ठं शिरोभिस्तं ववन्दिरे ॥ 6.11.13 ॥&lt;br&gt;&#xA;राक्षसैः स्तूयमानः सन् जयाशीर्भिररिन्दमः।&lt;br&gt;&#xA;आससाद महातेजाः सभां सुविहितां शुभाम् ॥ 6.11.14 ॥&lt;br&gt;&#xA;सुवर्णरजतस्थूणां विशुद्धस्फटिकान्तराम्।&lt;br&gt;&#xA;विराजमानो वपुषा रुक्मपट्टोत्तरच्छदाम् ॥ 6.11.15 ॥&lt;br&gt;&#xA;तां पिशाचशतैः षड्भिरभिगुप्तां सदा शुभाम्।&lt;br&gt;&#xA;प्रविवेश महातेजाः सुकृतां विश्वकर्मणा ॥ 6.11.16 ॥&lt;br&gt;&#xA;तस्यां तु वैडूर्यमयं प्रियकाजिनसंवृतम्।&lt;br&gt;&#xA;महत् सोपाश्रयं भेजे रावणः परमासनम् ॥ 6.11.17 ॥&lt;br&gt;&#xA;ततः शशासेश्वरवद् दूतान् लघुपराक्रमान्।&lt;br&gt;&#xA;समानयत मे क्षिप्रमिहैतान् राक्षसानिति ॥ 6.11.18 ॥&lt;br&gt;&#xA;कृत्यमस्ति महज्जातं समर्थ्यमिह नो महत् ॥ 6.11.19 ॥&lt;br&gt;&#xA;अनुगेहमवस्थाय विहारशयनेषु च।&lt;br&gt;&#xA;उद्यानेषु च रक्षांसि चोदयन्तो ह्यभीतवत् ॥ 6.11.20 ॥&lt;br&gt;&#xA;ते रथान् रुचिरानेके दृप्तानेके पृथग्घयान्।&lt;br&gt;&#xA;नागानन्येऽधिरुरुहुर्जग्मुश्चैके पदातयः ॥ 6.11.21 ॥&lt;br&gt;&#xA;सा पुरी परमाकीर्णा रथकुञ्जरवाजिभिः।&lt;br&gt;&#xA;सम्पतद्भिर्विरुरुचे गरुत्मद्भिरिवाम्बरम् ॥ 6.11.22 ॥&lt;br&gt;&#xA;ते वाहनान्यवस्थाप्य यानानि विविधानि च।&lt;br&gt;&#xA;सभां पद्भिः प्रविविशुः सिंहा गिरिगुहामिव ॥ 6.11.23 ॥&lt;br&gt;&#xA;राज्ञः पादौ गृहीत्वा तु राज्ञा ते प्रतिपूजिताः।&lt;br&gt;&#xA;पीठेष्वन्ये बृसीष्वन्ये भूमौ केचिदुपाविशन् ॥ 6.11.24 ॥&lt;br&gt;&#xA;ते समेत्य सभायां वै राक्षसा राजशासनात्।&lt;br&gt;&#xA;यथार्हमुपतस्थुस्ते रावणं राक्षसाधिपम् ॥ 6.11.25 ॥&lt;br&gt;&#xA;मन्त्रिणश्च यथा मुख्या निश्चयार्थेषु पण्डिताः।&lt;br&gt;&#xA;अमात्याश्च गुणोपेताः सर्वज्ञा बुद्धिदर्शनाः ॥ 6.11.26 ॥&lt;br&gt;&#xA;रम्यायां राक्षसेन्द्रस्य समेयुस्तत्र सङ्घशः।&lt;br&gt;&#xA;[ राक्षसा राक्षसश्रेष्ठं परिवार्योपतस्थिरे ] ॥ 6.11.27 ॥&lt;br&gt;&#xA;ततो महात्मा विपुलं सुयुग्यं वरं रथं हेमविचित्रिताङ्गम्।&lt;br&gt;&#xA;शुभं समास्थाय ययौ यशस्वी विभीषणः संसदमग्रजस्य ॥ 6.11.28 ॥&lt;br&gt;&#xA;स पूर्वजायावरजः शशंस नामाथ पश्चाच्चरणौ ववन्दे।&lt;br&gt;&#xA;शुकः प्रहस्तश्च तथैव तेभ्यो ददौ यथार्हं पृथगासनानि ॥ 6.11.29 ॥&lt;br&gt;&#xA;सुवर्णनानामणिभूषणानां सुवाससां संसदि राक्षसानाम्।&lt;br&gt;&#xA;तेषां परार्ध्यागरुचन्दनानां स्रजश्च गन्धाश्च ववुः समन्तात् ॥ 6.11.30 ॥&lt;br&gt;&#xA;न चुक्रुशुर्नानृतमाह कश्चित् सभासदो नैव जजल्पुरुच्चैः।&lt;br&gt;&#xA;संसिद्धार्थाः सर्व एवोग्रवीर्या भर्तुः सर्वे ददृशुश्चाननं ते ॥ 6.11.31 ॥&lt;br&gt;&#xA;सरावणः शस्त्रभृतां मनस्विनां महाबलानां समितौ मनस्वी।&lt;br&gt;&#xA;तस्यां सभायां प्रभया चकाशे मध्ये वसूनामिव वज्रहस्तः ॥ 6.11.32 ॥&lt;/p&gt;</description>
    </item>
    <item>
      <title>०१२ रावणेन प्रहस्तप्रेषणम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/02-rAvaNa-mantraNam/012_rAvaNena_prahastapreShaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/02-rAvaNa-mantraNam/012_rAvaNena_prahastapreShaNam/</guid>
      <description>&lt;p&gt;स तां परिषदं कृत्स्नां समीक्ष्य समितिञ्जयः।&lt;br&gt;&#xA;प्रचोदयामास तदा प्रहस्तं वाहिनीपतिम् ॥ 6.12.1 ॥&lt;br&gt;&#xA;सेनापते यथा ते स्युः कृतविद्याश्चतुर्विधाः।&lt;br&gt;&#xA;योधानधिकरक्षायां तथा व्यादेष्टुमर्हसि ॥ 6.12.2 ॥&lt;br&gt;&#xA;स प्रहस्तः प्रणीतात्मा चिकीर्षन् राजशासनम्।&lt;br&gt;&#xA;विनिक्षिपद्बलं सर्वं बहिरन्तश्च मन्दिरे ॥ 6.12.3 ॥&lt;br&gt;&#xA;ततो विनिक्षिप्य बलं पृथङ्नगरगुप्तये।&lt;br&gt;&#xA;प्रहस्तः प्रमुखे राज्ञो निषसाद जगाद च ॥ 6.12.4 ॥&lt;br&gt;&#xA;निहितं बहिरन्तश्च बलं बलवतस्तव।&lt;br&gt;&#xA;कुरुष्वाविमनाः क्षिप्रं यदभिप्रेतमस्तु ते ॥ 6.12.5 ॥&lt;br&gt;&#xA;प्रहस्तस्य वचः श्रुत्वा राजा राज्यहिते रतः।&lt;br&gt;&#xA;सुखेप्सुः सुहृदां मध्ये व्याजहार स रावणः ॥ 6.12.6 ॥&lt;br&gt;&#xA;प्रियाप्रिये सुखं दुःखं लाभालाभौ हिताहिते।&lt;br&gt;&#xA;धर्मकामार्थकृच्छ्रेषु यूयमर्हथ वेदितुम् ॥ 6.12.7 ॥&lt;br&gt;&#xA;सर्वकृत्यानि युष्माभिः समारब्धानि सर्वदा।&lt;br&gt;&#xA;मन्त्रकर्मनियुक्तानि न जातु विफलानि मे ॥ 6.12.8 ॥&lt;br&gt;&#xA;स सोमग्रहनक्षत्रैर्मरुद्भिरिव वासवः।&lt;br&gt;&#xA;भवद्भिरहमत्यर्थं वृतः श्रियमवाप्नुयाम् ॥ 6.12.9 ॥&lt;br&gt;&#xA;अहं तु खलु सर्वान् वः समर्थयितुमुद्यतः।&lt;br&gt;&#xA;कुम्भकर्णस्य तु स्वप्नान्नेममर्थमचोदयम् ॥ 6.12.10 ॥&lt;br&gt;&#xA;अयं हि सुप्तः षण्मासान् कुम्भकर्णो महाबलः।&lt;br&gt;&#xA;सर्वशस्त्रभृतां मुख्यः स इदानीं समुत्थितः ॥ 6.12.11 ॥&lt;br&gt;&#xA;इयं च दण्डकारण्याद्रामस्य महीषी प्रिया।&lt;br&gt;&#xA;रक्षोभिश्चरिताद्देशादानीता जनकात्मजा ॥ 6.12.12 ॥&lt;br&gt;&#xA;सा मे न शय्यामारोढुमिच्छत्यलसगामिनी।&lt;br&gt;&#xA;त्रिषु लोकेषु चान्या मे न सीतासदृशी मता ॥ 6.12.13 ॥&lt;br&gt;&#xA;तनुमध्या पृथुश्रोणी शारदेन्दुनिभानना।&lt;br&gt;&#xA;हेमबिम्बनिभा सौम्या मायेव मयनिर्मिता ॥ 6.12.14 ॥&lt;br&gt;&#xA;सुलोहिततलौ श्लक्ष्णौ चरणौ सुप्रतिष्ठितौ।&lt;br&gt;&#xA;दृष्ट्वा ताम्रनखौ तस्या दीप्यते मे शरीरजः ॥ 6.12.15 ॥&lt;br&gt;&#xA;हुताग्रेरर्चिसङ्काशामेनां सौरीमिव प्रभाम् ॥ 6.12.16 ॥&lt;br&gt;&#xA;उन्नसं वदनं वल्गु विपुलं चारुलोचनम्।&lt;br&gt;&#xA;पश्यंस्तदा वशस्तस्याः कामस्य वशमेयिवान् ॥ 6.12.17 ॥&lt;br&gt;&#xA;क्रोधहर्षसमानेन दुर्वर्णकरणेन च।&lt;br&gt;&#xA;शोकसन्तापनित्येन कामेन कलुषीकृतः ॥ 6.12.18 ॥&lt;br&gt;&#xA;सा तु संवत्सरं कालं मामयाचत् भामिनी।&lt;br&gt;&#xA;प्रतीक्षमाणा भर्तारं राममायतलोचना ॥ 6.12.19 ॥&lt;br&gt;&#xA;तन्मया चारुनेत्रायाः प्रतिज्ञातं वचः शुभम्।&lt;br&gt;&#xA;श्रान्तोऽहं सततं कामाद्यातो हय इवाध्वनि ॥ 6.12.20 ॥&lt;br&gt;&#xA;कथं सागरमक्षोभ्यमुत्तरन्ति वनौकसः।&lt;br&gt;&#xA;बहुसत्त्वझषाकीर्णं तौ वा दशरथात्मजौ ॥ 6.12.21 ॥&lt;br&gt;&#xA;अथवा कपिनैकेन कृतं नः कदनं महत्।&lt;br&gt;&#xA;दुर्ज्ञेयाः कार्यगतयो ब्रूत यस्य यथा मतिः ॥ 6.12.22 ॥&lt;br&gt;&#xA;तदा देवासुरे युद्धे युष्माभिः सहितोऽजयम्।&lt;br&gt;&#xA;ते मे भवन्तश्च तथा सुग्रीवप्रमुखान् हरीन् ॥ 6.12.23 ॥&lt;br&gt;&#xA;परे पारे समुद्रस्य पुरस्कृत्य नृपात्मजौ।&lt;br&gt;&#xA;सीतायाः पदवीं प्राप्तौ सम्प्राप्तौ वरुणालयम् ॥ 6.12.24 ॥&lt;br&gt;&#xA;अदेया च यथा सीता वध्यौ दशरथात्मजौ।&lt;br&gt;&#xA;भवद्भिर्मन्त्र्यतां मन्त्रः सुनीतं चाभिधीयताम् ॥ 6.12.25 ॥&lt;br&gt;&#xA;न हि शक्तिं प्रपश्यामि जगत्यन्यस्य कस्यचित्।&lt;br&gt;&#xA;सागरं वानरैस्तीर्त्वा निश्चयेन जयो मम ॥ 6.12.26 ॥&lt;br&gt;&#xA;तस्य कामपरीतस्य निशम्य परिदेवितम्।&lt;br&gt;&#xA;कुम्भकर्णः प्रचुक्रोध वचनं चेदमब्रवीत् ॥ 6.12.27 ॥&lt;br&gt;&#xA;यदा तु रामस्य सलक्ष्मणस्य प्रसह्य सीता खलु सा इहाहृता।&lt;br&gt;&#xA;सकृत् समीक्ष्यैव सुनिश्चितं तदा भजेत चित्तं यमुनेव यामुनम् ॥ 6.12.28 ॥&lt;br&gt;&#xA;सर्वमेतन्महाराज कृतमप्रतिमं तव।&lt;br&gt;&#xA;विधीयेत सहास्माभिरादावेवास्य कर्मणः ॥ 6.12.29 ॥&lt;br&gt;&#xA;न्यायेन राजकार्याणि यः करोति दशानन।&lt;br&gt;&#xA;न स सन्तप्यते पश्चान्निश्चितार्थमतिर्नृपः ॥ 6.12.30 ॥&lt;br&gt;&#xA;अनुपायेन कर्माणि विपरीतानि यानि च।&lt;br&gt;&#xA;क्रियमाणानि दुष्यन्ति हवींष्यप्रयतेष्विव ॥ 6.12.31 ॥&lt;br&gt;&#xA;यः पश्चात् पूर्वकार्याणि कर्माण्यभिचिकीर्षति।&lt;br&gt;&#xA;पूर्वं चापरकार्याणि न स वेद नयानयौ ॥ 6.12.32 ॥&lt;br&gt;&#xA;चपलस्य तु कृत्येषु प्रसमीक्ष्याधिकं बलम्।&lt;br&gt;&#xA;क्षिप्रमन्ये प्रपद्यन्ते क्रौञ्चस्य खमिव द्विजाः ॥ 6.12.33 ॥&lt;br&gt;&#xA;त्वयेदं महदारब्धं कार्यमप्रतिचिन्तितम्।&lt;br&gt;&#xA;दिष्ट्या त्वां नावधीद्रामो विषमिश्रमिवामिषम् ॥ 6.12.34 ॥&lt;br&gt;&#xA;तस्मात्त्वया समारब्धं कर्म ह्यप्रतिमं परैः।&lt;br&gt;&#xA;अहं समीकरिष्यामि हत्वा शत्रूंस्तवानघ ॥ 6.12.35 ॥&lt;br&gt;&#xA;यदि शक्रविवस्वन्तौ यदि पावकमारुतौ।&lt;br&gt;&#xA;तावहं योधयिष्यामि कुबेरवरुणावपि ॥ 6.12.36 ॥&lt;br&gt;&#xA;गिरिमात्रशरीरस्य महापरिघयोधिनः।&lt;br&gt;&#xA;नर्दतस्तीक्ष्णदंष्ट्रस्य बिभियाद्वै पुरन्दरः ॥ 6.12.37 ॥&lt;br&gt;&#xA;पुनर्मां स द्वितीयेन शरेण निहनिष्यति।&lt;br&gt;&#xA;ततोऽहं तस्य पास्यामि रुधिरं काममाश्वस ॥ 6.12.38 ॥&lt;br&gt;&#xA;वधेन वै दाशरथेः सुखावहं जयं तवाहर्तुमहं यतिष्ये।&lt;br&gt;&#xA;हत्वा च रामं सह लक्ष्मणेन खादामि सर्वान् हरियूथमुख्यान् ॥ 6.12.39 ॥&lt;br&gt;&#xA;रमस्व कामं पिब चाग्र्यवारुणीं कुरुष्व कार्याणि हितानि विज्वरः।&lt;br&gt;&#xA;मया तु रामे गमिते यमक्षयं चिराय सीता वशगा भविष्यति ॥ 6.12.40 ॥&lt;/p&gt;</description>
    </item>
    <item>
      <title>०१३ रावण-महापार्श्वसंवादः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/02-rAvaNa-mantraNam/013_rAvaNa-mahApArshvasaMvAdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/02-rAvaNa-mantraNam/013_rAvaNa-mahApArshvasaMvAdaH/</guid>
      <description>&lt;p&gt;रावणं क्रुद्धमाज्ञाय महापार्श्वो महाबलः।&lt;br&gt;&#xA;मुहूर्तमनुसञ्चिन्त्य प्राञ्जलिर्वाक्यमब्रवीत् ॥ 6.13.1 ॥&lt;br&gt;&#xA;यः खल्वपि वनं प्राप्य मृगव्यालसमाकुलम्।&lt;br&gt;&#xA;न विबेन्मधु सम्प्राप्तं स नरो बालिशो भवेत् ॥ 6.13.2 ॥&lt;br&gt;&#xA;ईश्वरस्येश्वरः कोऽस्ति तव शत्रुनिबर्हण।&lt;br&gt;&#xA;रमस्व सह वैदेह्या शत्रूनाक्रम्य मूर्धसु ॥ 6.13.3 ॥&lt;br&gt;&#xA;बलात् कुक्कुटवृत्तेन वर्तस्व सुमहाबल।&lt;br&gt;&#xA;आक्रम्याक्रम्य सीतां वै तथा भुङ्क्ष्व रमस्व च ॥ 6.13.4 ॥&lt;br&gt;&#xA;लब्धकामस्य ते पश्चादागमिष्यति यद्भयम्।&lt;br&gt;&#xA;प्राप्तमप्राप्तकालं वा सर्वं प्रतिसहिष्यसि ॥ 6.13.5 ॥&lt;br&gt;&#xA;कुम्भकर्णः सहास्माभिरिन्द्रजिच्च महाबलः।&lt;br&gt;&#xA;प्रतिषेधयितुं शक्तौ सवज्रमपि वज्रिणम् ॥ 6.13.6 ॥&lt;br&gt;&#xA;उपप्रदानं सान्त्वं वा भेदं वा कुशलैः कृतम्।&lt;br&gt;&#xA;समतिक्रम्य दण्डेन सिद्धिमर्थेषु रोचय ॥ 6.13.7 ॥&lt;br&gt;&#xA;इह प्राप्तान् वयं सर्वान् शत्रूंस्तव महाबल।&lt;br&gt;&#xA;वशे शस्त्रप्रतापेन करिष्यामो न संशयः ॥ 6.13.8 ॥&lt;br&gt;&#xA;एवमुक्तस्तदा राजा महापार्श्वेन रावणः।&lt;br&gt;&#xA;तस्य सम्पूजयन् वाक्यमिदं वचनमब्रवीत् ॥ 6.13.9 ॥&lt;br&gt;&#xA;महापार्श्व निबोध त्वं रहस्यं किञ्चिदात्मनः।&lt;br&gt;&#xA;चिरवृत्तं तदाख्यास्ये यदवाप्तं मया पुरा ॥ 6.13.10 ॥&lt;br&gt;&#xA;पितामहस्य भवनं गच्छन्तीं पुञ्जिकस्थलाम्।&lt;br&gt;&#xA;चञ्चूर्यमाणामद्राक्षमाकाशेऽग्निशिखामिव ॥ 6.13.11 ॥&lt;br&gt;&#xA;सा प्रसह्य मया भुक्ता कृता विवसना ततः।&lt;br&gt;&#xA;स्वयम्भूभवनं प्राप्ता लोलिता नलिनी यथा ॥ 6.13.12 ॥&lt;br&gt;&#xA;तस्य तच्च तदा मन्ये ज्ञातमासीन्महात्मनः।&lt;br&gt;&#xA;अथ सङ्कुपितो देवो मामिदं वाक्यमब्रवीत् ॥ 6.13.13 ॥&lt;br&gt;&#xA;अद्यप्रभृति यामन्यां बलान्नारीं गमिष्यसि।&lt;br&gt;&#xA;तदा ते शतधा मूर्धा फलिष्यति न संशयः ॥ 6.13.14 ॥&lt;br&gt;&#xA;इत्यहं तस्य शापस्य भीतः प्रसभमेव ताम्।&lt;br&gt;&#xA;नारोपये बलात् सीतां वैदेहीं शयने शुभे ॥ 6.13.15 ॥&lt;br&gt;&#xA;सागरस्येव मे वेगो मारुतस्येव मे गतिः।&lt;br&gt;&#xA;नैतद्दाशरथिर्वेद ह्यासादयति तेन माम् ॥ 6.13.16 ॥&lt;br&gt;&#xA;यस्तु सिंहमिवासीनं सुप्तं गिरिगुहाशये।&lt;br&gt;&#xA;क्रुद्धं मृत्युमिवासीनं प्रबोधयितुमिच्छति ॥ 6.13.17 ॥&lt;br&gt;&#xA;न मत्तो निशितान् बाणान् द्विजिह्वानिव पन्नगान्।&lt;br&gt;&#xA;रामः पश्यति सङ्ग्रामे तेन मामभिगच्छति ॥ 6.13.18 ॥&lt;br&gt;&#xA;क्षिप्रं वज्रोपमैर्बाणैः शतधा कार्मुकच्युतैः।&lt;br&gt;&#xA;राममादीपयिष्यामि उल्काभिरिव कुञ्जरम् ॥ 6.13.19 ॥&lt;br&gt;&#xA;तच्चास्य बलमादास्ये बलेन महता वृतः।&lt;br&gt;&#xA;उदयन् सविता काले नक्षत्राणामिव प्रभाम् ॥ 6.13.20 ॥&lt;br&gt;&#xA;न वासवेनापि सहस्रचक्षुषा युधाऽस्मि शक्यो वरुणेन वा पुनः।&lt;br&gt;&#xA;मया त्वियं बाहुबलेन निर्जिता पुरी पुरा वैश्रवणेन पालिता ॥ 6.13.21 ॥&lt;/p&gt;</description>
    </item>
    <item>
      <title>०१४ विभीषणेन रामबाणशक्तिवर्णनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/02-rAvaNa-mantraNam/014_vibhIShaNena_rAmabANashaktivarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/02-rAvaNa-mantraNam/014_vibhIShaNena_rAmabANashaktivarNanam/</guid>
      <description>&lt;p&gt;निशाचरेन्द्रस्य निशम्य वाक्यं स कुम्भकर्णस्य च गर्जितानि।&lt;br&gt;&#xA;विभीषणो राक्षसराजमुख्यमुवाच वाक्यं हितमर्थयुक्तम् ॥ 6.14.1 ॥&lt;br&gt;&#xA;वृतो हि बाह्वन्तरभोगराशिश्चिन्ताविषः सुस्मिततीक्ष्णदंष्ट्रः।&lt;br&gt;&#xA;पञ्चाङ्गुलीपञ्चशिरोऽतिकायः सीतामहाहिस्तव केन राजन् ॥ 6.14.2 ॥&lt;br&gt;&#xA;यावन्न लङ्कां समभिद्रवन्ति वलीमुखाः पर्वतकूटमात्राः।&lt;br&gt;&#xA;दंष्ट्रायुधाश्चैव नखायुधाश्च प्रदीयतां दाशरथाय मैथिली ॥ 6.14.3 ॥&lt;br&gt;&#xA;यावन्न गृह्णन्ति शिरांसि बाणा रामेरिता राक्षसपुङ्गवानाम्।&lt;br&gt;&#xA;वज्रोपमा वायुसमानवेगाः प्रदीयतां दाशरथाय मैधिली ॥ 6.14.4 ॥&lt;br&gt;&#xA;भित्त्वा न तावत् प्रविशन्ति कायं प्राणान्तिकास्तेऽशनितुल्यवेगाः।&lt;br&gt;&#xA;शिताः शरा राघव विप्रमुक्ताः प्रहस्त तेनैव विकत्थसे त्वम् ॥ 6.14.5 ॥&lt;br&gt;&#xA;न कुम्भकर्णेन्द्रजितौ न राजा तथा महापार्श्वमहोदरौ वा।&lt;br&gt;&#xA;निकुम्भकुम्भौ च तथाऽतिकायः स्थातुं न शक्ता युधि राघवस्य ॥ 6.14.6 ॥&lt;br&gt;&#xA;जीवंस्तु रामस्य न मोक्ष्यसे त्वं गुप्तः सवित्राप्यथवा मरुद्भिः।&lt;br&gt;&#xA;न वासवस्याङ्कगतो न मृत्योर्नभो न पातालमनुप्रविष्टः ॥ 6.14.7 ॥&lt;br&gt;&#xA;निशम्य वाक्यं तु विभीषणस्य ततः प्रहस्तो वचनं बभाषे।&lt;br&gt;&#xA;न नो भयं विद्म न दैवतेभ्यो न दानवेभ्यो ह्यथवा कुतश्चित् ॥ 6.14.8 ॥&lt;br&gt;&#xA;न यक्षगन्धर्वमहोरगेभ्यो भयं न सङ्ख्ये पतगोत्तमेभ्यः।&lt;br&gt;&#xA;कथं नु रामाद् भविता भयं नो नरेन्द्रपुत्रात् समरे कदाचित् ॥ 6.14.9 ॥&lt;br&gt;&#xA;प्रहस्तवाक्यं त्वहितं निशम्य विभीषणो राजहितानुकाङ्क्षी।&lt;br&gt;&#xA;ततो महात्मा वचनं बभाषे धर्मार्थकामेषु निविष्टबुद्धिः ॥ 6.14.10 ॥&lt;br&gt;&#xA;प्रहस्त राजा च महोदरश्च त्वं कुम्भकर्णश्च यथाऽर्थजातम्।&lt;br&gt;&#xA;ब्रवीथ रामं प्रति तन्न शक्यं यथा गतिः स्वर्गमधर्मबुद्धेः ॥ 6.14.11 ॥&lt;br&gt;&#xA;वधस्तु रामस्य मया त्वया वा प्रहस्त सर्वैरपि राक्षसैर्वा।&lt;br&gt;&#xA;कथं भवेदर्थविशारदस्य महार्णवं तर्तुमिवाप्लवस्य ॥ 6.14.12 ॥&lt;br&gt;&#xA;धर्मप्रधानस्य महारथस्य इक्ष्वाकुवंशप्रभवस्य राज्ञः।&lt;br&gt;&#xA;प्रहस्त देवाश्च तथाविधस्य कृत्येषु शक्तस्य भवन्ति मूढाः ॥ 6.14.13 ॥&lt;br&gt;&#xA;तीक्ष्णा नता यत्तव कङ्कपत्रा दुरासदा राघवविप्रमुक्ताः।&lt;br&gt;&#xA;भित्त्वा शरीरं प्रविशन्ति बाणाः प्रहस्त तेनैव विकत्थसे त्वम् ॥ 6.14.14 ॥&lt;br&gt;&#xA;न रावणो नातिबलस्त्रिशीर्षो न कुम्भकर्णोऽस्य सुतो निकुम्भः।&lt;br&gt;&#xA;न चेन्द्रजिद्दाशरथिं प्रसोढुं त्वं वा रणे शक्रसमं समर्थाः ॥ 6.14.15 ॥&lt;br&gt;&#xA;देवान्तको वापि नरान्तको वा तथातिकायोऽतिरथो महात्मा।&lt;br&gt;&#xA;अकम्पनश्चाद्रिसमानसारः स्थातुं न शक्ता युधि राघवस्य ॥ 6.14.16 ॥&lt;br&gt;&#xA;अयं हि राजा व्यसनाभिभूतो मित्रैरमित्रप्रतिमैर्भवद्भिः।&lt;br&gt;&#xA;अन्वास्यते राक्षसनाशनार्थे तीक्ष्णः प्रकृत्या ह्यसमीक्ष्यकारी ॥ 6.14.17 ॥&lt;br&gt;&#xA;अनन्तभोगेन सहस्रमूर्ध्ना नागेन भीमेन महाबलेन।&lt;br&gt;&#xA;बलात्परिक्षिप्तमिमं भवन्तो राजानमुत्क्षिप्य विमोचयन्तु ॥ 6.14.18 ॥&lt;br&gt;&#xA;यावद्धि केशग्रहणात् सुहृद्भिः समेत्य सर्वैः परिपूर्णकामैः।&lt;br&gt;&#xA;निगृह्य राजा परिरक्षितव्यो भृतैर्यथा भीमबलैर्गृहीतः ॥ 6.14.19 ॥&lt;br&gt;&#xA;संहारिणा राघवसागरेण प्रच्छाद्यमानस्तरसा भवद्भिः।&lt;br&gt;&#xA;युक्तस्त्वयं तारयितुं समेत्य काकुत्स्थपातालमुखे पतन् सः ॥ 6.14.20 ॥&lt;br&gt;&#xA;इदं पुरस्यास्य सराक्षसस्य राज्ञश्च पथ्यं ससुहृज्जनस्य।&lt;br&gt;&#xA;सम्यग्घि वाक्यं स्वमतं ब्रवीमि नरैन्द्रपुत्राय ददाम पत्नीम् ॥ 6.14.21 ॥&lt;br&gt;&#xA;परस्य वीर्यं स्वबलं च बुद्ध्वा स्थानं क्षयं चैव तथैव वृद्धिम्।&lt;br&gt;&#xA;तथा स्वपक्षेऽप्यनुमृश्य बुद्ध्या वदेत् क्षमं स्वामिहितं च मन्त्री ॥ 6.14.22 ॥&lt;/p&gt;</description>
    </item>
    <item>
      <title>०१५ इन्द्रजिद्-विभीषणसंवादः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/02-rAvaNa-mantraNam/015_indrajid-vibhIShaNasaMvAdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/02-rAvaNa-mantraNam/015_indrajid-vibhIShaNasaMvAdaH/</guid>
      <description>&lt;p&gt;बृहस्पतेस्तुल्यमतेर्वचस्तन्निशम्य यत्नेन विभीषणस्य।&lt;br&gt;&#xA;ततो महात्मा वचनं बभाषे तत्रेन्द्रजिन्नैर्ऋतयोधमुख्यः ॥ 6.15.1 ॥&lt;br&gt;&#xA;किं नाम ते तात कनिष्ठवाक्यमनर्थकं चैव सुभीतवच्च।&lt;br&gt;&#xA;अस्मिन् कुले योऽपि भवेन्न जातः सोऽपीदृशं नैव वदेन्न कुर्यात् ॥ 6.15.2 ॥&lt;br&gt;&#xA;सत्त्वेन वीर्येण परक्रमेण शौर्येण धैर्येण च तेजसा च।&lt;br&gt;&#xA;एकः कुलेऽस्मिन् पुरुषो विमुक्तो विभीषणस्तात कनिष्ठ एषः ॥ 6.15.3 ॥&lt;br&gt;&#xA;किं नाम तौ राक्षस राजपुत्रावस्माकमेकेन हि राक्षसेन।&lt;br&gt;&#xA;सुप्राकृतेनापि रणे निहन्तुं शक्यौ कुतो भीषयसे स्म भीरो ॥ 6.15.4 ॥&lt;br&gt;&#xA;त्रिलोकनाथो ननु देवराजः शक्रो मया भूमितले निविष्टः।&lt;br&gt;&#xA;भयार्दिताश्चापि दिशः प्रपन्नाः सर्वे तथा देवगणाः समग्राः ॥ 6.15.5 ॥&lt;br&gt;&#xA;ऐरावतो विस्वरमुन्नदन् स निपातितो भूमितले मया तु।&lt;br&gt;&#xA;विकृष्य दन्तौ तु मया प्रसह्य वित्रासिता देवगणाः समग्राः ॥ 6.15.6 ॥&lt;br&gt;&#xA;सोऽहं सुराणामपि दर्पहन्ता दैत्योत्तमानामपि शोकदाता।&lt;br&gt;&#xA;कथं नरेन्द्रात्मजयोर्न शक्तो मनुष्ययोः प्राकृतयोः सुवीर्यः ॥ 6.15.7 ॥&lt;br&gt;&#xA;अथेन्द्रकल्पस्य दुरासदस्य महौजसस्तद्वचनं निशम्य।&lt;br&gt;&#xA;ततो महार्थं वचनं भभाषे विभीषणः शस्त्रभृतां वरिष्ठः ॥ 6.15.8 ॥&lt;br&gt;&#xA;न तात मन्त्रे तव निश्चयोऽस्ति बालस्त्वमद्याप्यविपक्वबुद्धिः।&lt;br&gt;&#xA;तस्मात्त्वया ह्यात्मविनाशनाय वचोऽर्थहीनं बहुविप्रलप्तम् ॥ 6.15.9 ॥&lt;br&gt;&#xA;पुत्रप्रवादेन तु रावणस्य त्वमिन्द्रजिन्मित्रमुखोऽसि शत्रुः।&lt;br&gt;&#xA;यस्येदृशं राघवतो विनाशं निशम्य मोहादनुमन्यसे त्वम् ॥ 6.15.10 ॥&lt;br&gt;&#xA;त्वमेव वध्यश्च सुदुर्मतिश्च स चापि वध्यो य इहानयत्त्वाम्।&lt;br&gt;&#xA;बालं दृढं साहसिकं च योऽद्य प्रावेशयन्मन्त्रकृतां समीपम् ॥ 6.15.11 ॥&lt;br&gt;&#xA;मूढः प्रगल्भोऽविनयोपपन्नस्तीक्ष्णस्वभावोऽल्पमतिर्दुरात्मा।&lt;br&gt;&#xA;मूर्खस्त्वमत्यन्तसुदुर्मतिश्च त्वमिन्द्रजिद् बालतया ब्रवीषि ॥ 6.15.12 ॥&lt;br&gt;&#xA;को ब्रह्मदण्डप्रतिमप्रकाशानर्चिष्मतः कालनिकाशरूपान्।&lt;br&gt;&#xA;सहेत बाणान् यमदण्डकल्पान् समक्षमुक्ताद् युधि राघवेण ॥ 6.15.13 ॥&lt;br&gt;&#xA;धनानि रत्नानि विभूषणानि वासांसि दिव्यानि मणींश्च चित्रान्।&lt;br&gt;&#xA;सीतां च रामाय निवेद्य देवीं वसेम राजन्निह वीतशोकाः ॥ 6.15.14 ॥&lt;/p&gt;</description>
    </item>
    <item>
      <title>०१६ रावणेन विभीषणवचननिराकरणम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/02-rAvaNa-mantraNam/016_rAvaNena_vibhIShaNavachananirAkaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/02-rAvaNa-mantraNam/016_rAvaNena_vibhIShaNavachananirAkaraNam/</guid>
      <description>&lt;p&gt;सुनिविष्टं हितं वाक्यमुक्तवन्तं विभीषणम्।&lt;br&gt;&#xA;अब्रवीत् परुषं वाक्यं रावणः कालचोदितः ॥ 6.16.1 ॥&lt;br&gt;&#xA;वसेत् सह सपत्नेन क्रुद्धेनाशीविषेण वा।&lt;br&gt;&#xA;न तु मित्रप्रवादेन संवसेच्छत्रुसेविना ॥ 6.16.2 ॥&lt;br&gt;&#xA;जानामि शीलं ज्ञातीनां सर्वलोकेषु राक्षस।&lt;br&gt;&#xA;हृष्यन्ति व्यसनेष्वेते ज्ञातीनां ज्ञातयः सदा ॥ 6.16.3 ॥&lt;br&gt;&#xA;प्रधानं साधनं वैद्यं धर्मशीलं च राक्षस।&lt;br&gt;&#xA;ज्ञातयो ह्यवमन्यन्ते शूरं परिभवन्ति च ॥ 6.16.4 ॥&lt;br&gt;&#xA;नित्यमन्योन्यसंहृष्टा व्यसनेष्वाततायिनः।&lt;br&gt;&#xA;प्रच्छन्नहृदया घोरा ज्ञातयस्तु भयावहाः ॥ 6.16.5 ॥&lt;br&gt;&#xA;श्रूयन्ते हस्तिभिर्गीताः श्लोकाः पद्मवने क्वचित्।&lt;br&gt;&#xA;पाशहस्तान्नरान् दृष्ट्वा शृणु तान् गदतो मम ॥ 6.16.6 ॥&lt;br&gt;&#xA;नाग्निर्नान्यानि शस्त्राणि न नः पाशा भयावहाः।&lt;br&gt;&#xA;घोराः स्वार्थप्रयुक्तास्तु ज्ञातयो नो भयावहाः ॥ 6.16.7 ॥&lt;br&gt;&#xA;उपायमेते वक्ष्यन्ति ग्रहणे नात्र संशयः।&lt;br&gt;&#xA;कृत्स्नाद्भयाज्ज्ञातिभयं सुकष्टं विदितं च नः ॥ 6.16.8 ॥&lt;br&gt;&#xA;विद्यते गोषु सम्पन्नं विद्यते ब्रह्मणे दमः।&lt;br&gt;&#xA;विद्यते स्त्रीषु चापल्यं विद्यते ज्ञातितो भयम् ॥ 6.16.9 ॥&lt;br&gt;&#xA;ततो नेष्टमिदं सौम्य यदहं लोकसत्कृतः।&lt;br&gt;&#xA;ऐश्वर्यमभिजातश्च ज्ञातीनां मूर्ध्न्यवस्थितः ॥ 6.16.10 ॥&lt;br&gt;&#xA;यथा पुष्करपर्णेषु पतितास्तोयबिन्दवः।&lt;br&gt;&#xA;न श्लोषमुपगच्छन्ति तथाऽनार्येषु सङ्गतम् ॥ 6.16.11 ॥&lt;br&gt;&#xA;यथा मधुकरस्तर्षाद्रसं विन्द्रन्न विद्यते।&lt;br&gt;&#xA;तथा त्वमपि तत्रैव तथाऽनार्येषु सौहृदम् ॥ 6.16.12 ॥&lt;br&gt;&#xA;यथा पूर्वं गजः स्नात्वा गृह्य हस्तेन वै रजः।&lt;br&gt;&#xA;दूषयत्यात्मनो देहं तथाऽनार्येषु सौहृदम् ॥ 6.16.13 ॥&lt;br&gt;&#xA;यथा शरदि मेघानां सिञ्चतामपि गर्जताम्।&lt;br&gt;&#xA;न भवत्यम्बुसङ्क्लेदस्तथाऽनार्येषु सौहृदम् ॥ 6.16.14 ॥&lt;br&gt;&#xA;अन्यस्त्वेवंविधं ब्रूयाद्वाक्यमेतन्निशाचर।&lt;br&gt;&#xA;अस्मिन् मुहूर्ते न भवेत्त्वां तु धिक् कुलपांसनम् ॥ 6.16.15 ॥&lt;br&gt;&#xA;इत्युक्तः परुषं वाक्यं न्यायवादी विभीषणः।&lt;br&gt;&#xA;उत्पपात गदापाणिश्चितुर्भिः सह राक्षसैः ॥ 6.16.16 ॥&lt;br&gt;&#xA;अब्रवीच्च तदा वाक्यं जातक्रोधो विभीषणः।&lt;br&gt;&#xA;अन्तरिक्षगतः श्रीमान् भ्रातरं राक्षसाधिपम् ॥ 6.16.17 ॥&lt;br&gt;&#xA;स त्वं भ्राताऽसि मे राजन् ब्रूहि मां यद्यदिच्छसि ॥ 6.16.18 ॥&lt;br&gt;&#xA;ज्येष्ठो मान्यः पितृसमो न च धर्मपथे स्थितः।&lt;br&gt;&#xA;इदं तु परुषं वाक्यं न क्षमाम्यनृतं तव ॥ 6.16.19 ॥&lt;br&gt;&#xA;सुनीतं हितकामेन वाक्यमुक्तं दशानन।&lt;br&gt;&#xA;न गृह्णन्त्यकृतात्मानः कालस्य वशमागताः ॥ 6.16.20 ॥&lt;br&gt;&#xA;सुलभाः पुरुषा राजन् सततं प्रियवादिनः।&lt;br&gt;&#xA;अप्रियस्य तु पथ्यस्य वक्ता श्रोता च दुर्लभः ॥ 6.16.21 ॥&lt;br&gt;&#xA;बद्धं कालस्य पाशेन सर्वभूतापहारिणा।&lt;br&gt;&#xA;न नश्यन्तमुपेक्षेयं प्रदीप्तं शरणं यथा ॥ 6.16.22 ॥&lt;br&gt;&#xA;दीप्तपावकसङ्काशैः शितैः काञ्चनभूषणैः।&lt;br&gt;&#xA;न त्वामिच्छाम्यहं द्रष्टुं रामेण निहतं शरैः ॥ 6.16.23 ॥&lt;br&gt;&#xA;शूराश्च बलवन्तश्च कृतास्त्राश्च रणाजिरे।&lt;br&gt;&#xA;कालाभिपन्नाः सीदन्ति यथा वालुकसेतवः ॥ 6.16.24 ॥&lt;br&gt;&#xA;तन्मर्षयतु यच्चोक्तं गुरुत्वाद्धितमिच्छता।&lt;br&gt;&#xA;आत्मानं सर्वथा रक्ष पुरीं चेमां सराक्षसाम् ॥ 6.16.25 ॥&lt;br&gt;&#xA;स्वस्ति तेऽस्तु गमिष्यामि सुखी भव मया विना ॥ 6.16.26 ॥&lt;br&gt;&#xA;निवार्यमाणस्य मया हितैषिणा न रोचते ते वचनं निशाचर।&lt;br&gt;&#xA;परीतकाला हि गतायुषो नरा हितं न गृह्णन्ति सुहृद्भिरीरितम् ॥ 6.16.27 ॥&lt;/p&gt;</description>
    </item>
  </channel>
</rss>
