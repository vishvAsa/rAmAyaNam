<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१-राम-भावः on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/01-rAma-bhAvaH/</link>
    <description>Recent content in &#43;०१-राम-भावः on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/01-rAma-bhAvaH/index.xml" rel="self" type="application/rss+xml" />
    <item>
      <title>००१ रामेण हनुमत्कार्यश्लाघनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/01-rAma-bhAvaH/001_rAmeNa_hanumatkAryashlAghanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/01-rAma-bhAvaH/001_rAmeNa_hanumatkAryashlAghanam/</guid>
      <description>&lt;p&gt;श्रुत्वा हनुमतो वाक्यं यथावदभिभाषितम्।&lt;br&gt;&#xA;रामः प्रीतिसमायुक्तो वाक्यमुत्तरमब्रवीत् ॥ 6.1.1 ॥&lt;br&gt;&#xA;कृतं हनुमता कार्यं सुमहद्भुवि दुर्लभम्।&lt;br&gt;&#xA;मनसाऽपि यदन्येन न शक्यं धरणीतले ॥ 6.1.2 ॥&lt;br&gt;&#xA;न हि तं परिपश्यामि यस्तरेत महार्णवम्।&lt;br&gt;&#xA;अन्यत्र गरुडाद्वायोरन्यत्र च हनूमतः ॥ 6.1.3 ॥&lt;br&gt;&#xA;[यो वीर्यबलसम्पन्नो द्विषद्भिरनिवारितः।] प्रविष्टः सत्त्वमाश्रित्य श्वसन् को नाम निष्क्रमेत् ॥ 6.1.4 ॥&lt;br&gt;&#xA;को विशेत् सुदुराधर्षां राक्षसैश्च सुरक्षिताम्।&lt;br&gt;&#xA;यो वीर्यबलसम्पन्नो न समः स्याद्धनूमतः ॥ 6.1.5 ॥&lt;br&gt;&#xA;भृत्यकार्यं हनुमता सुग्रीवस्य कृतं महत्।&lt;br&gt;&#xA;स्वयं विधाय स्वबलं सदृशं विक्रमस्य च ॥ 6.1.6 ॥&lt;br&gt;&#xA;यो हि भृत्यो नियुक्तस्सन् भर्त्रा कर्मणि दुष्करे।&lt;br&gt;&#xA;कुर्यात्तदनुरागेण तमाहुः पुरुषोत्तमम् ॥ 6.1.7 ॥&lt;br&gt;&#xA;नियिक्तो यः परं कार्यं न कुर्यान्नृपतेः प्रियम्।&lt;br&gt;&#xA;भृत्यो युक्तः समर्थश्च तमाहुर्मध्यमं नरम् ॥ 6.1.8 ॥&lt;br&gt;&#xA;नियुक्तो नृपतेः कार्यं न कुर्याद्यः समाहितः।&lt;br&gt;&#xA;भृत्यो युक्तः समर्थश्च तमाहुः पुरुषाधमम् ॥ 6.1.9 ॥&lt;br&gt;&#xA;तन्नियोगे नियुक्तेन कृतं कृत्यं हनूमता।&lt;br&gt;&#xA;न चात्मा लघुतां नीतः सुग्रीवश्चापि तोषितः ॥ 6.1.10 ॥&lt;br&gt;&#xA;अहं च रघुवंशश्च लक्ष्मणश्च महाबलः।&lt;br&gt;&#xA;वैदेह्या दर्शनेनाद्य धर्मतः परिरक्षिताः ॥ 6.1.11 ॥&lt;br&gt;&#xA;इदं तु मम दीनस्य मनो भूयः प्रकर्षति।&lt;br&gt;&#xA;यदिहास्य प्रियाख्यातुर्न कुर्मि सदृशं प्रियम् ॥ 6.1.12 ॥&lt;br&gt;&#xA;एष सर्वस्वभूतस्तु परिष्वङ्गो हनूमतः।&lt;br&gt;&#xA;मया कालमिमं प्राप्य दत्तश्चास्तु महात्मनः ॥ 6.1.13 ॥&lt;br&gt;&#xA;इत्युक्त्वा प्रीतिहृष्टाङ्गो रामस्तं परिषस्वजे।&lt;br&gt;&#xA;हनूमन्तं महात्मानं कृतकार्यमुपागतम् ॥ 6.1.14 ॥&lt;br&gt;&#xA;ध्यात्वा पुनरुवाचेदं वचनं रघुनन्दनः।&lt;br&gt;&#xA;हरीणामीश्वरस्यैव सुग्रीवस्योपशृण्वतः ॥ 6.1.15 ॥&lt;br&gt;&#xA;सर्वथा सुकृतं तावत् सीतायाः परिमार्गणम्।&lt;br&gt;&#xA;सागरं तु समासाद्य पुनर्नष्टं मनो मम ॥ 6.1.16 ॥&lt;br&gt;&#xA;कथं नाम समुद्रस्य दुष्पारस्य महाम्भसः।&lt;br&gt;&#xA;हरयो दक्षिणं पारं गमिष्यन्ति समाहिताः ॥ 6.1.17 ॥&lt;br&gt;&#xA;यद्यप्येष तु वृत्तान्तो वैदेह्या गदितो मम।&lt;br&gt;&#xA;समुद्रपारगमने हरीणां किमिवोत्तरम् ॥ 6.1.18 ॥&lt;br&gt;&#xA;इत्युक्त्वा शोकसम्भ्रान्तो रामः शत्रुनिबर्हणः।&lt;br&gt;&#xA;हनुमन्तं महाबाहुस्ततो ध्यानमुपागमत् ॥ 6.1.19 ॥&lt;/p&gt;</description>
    </item>
    <item>
      <title>००२ राम-सुग्रीवसंवादः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/01-rAma-bhAvaH/002_rAma-sugrIvasaMvAdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/01-rAma-bhAvaH/002_rAma-sugrIvasaMvAdaH/</guid>
      <description>&lt;p&gt;तं तु शोकपरिद्यूनं रामं दशरथात्मजम्।&lt;br&gt;&#xA;उवाच वचनं श्रीमान् सुग्रीवः शोकनाशनम् ॥ 6.2.1 ॥&lt;br&gt;&#xA;किं त्वं सन्तप्यसे वीर यथाऽन्यः प्राकृतस्तथा।&lt;br&gt;&#xA;मैवं भूस्त्यज सन्तापं कृतघ्न इव सौहृदम् ॥ 6.2.2 ॥&lt;br&gt;&#xA;सन्तापस्य च ते स्थानं न हि पश्यामि राघव।&lt;br&gt;&#xA;प्रवृत्तावुपलब्धायां ज्ञाते च निलये रिपोः ॥ 6.2.3 ॥&lt;br&gt;&#xA;मतिमाञ्छास्त्रवित् प्राज्ञः पण्डितश्चासि राघव।&lt;br&gt;&#xA;त्यजेमां पापिकां बुद्धिं कृतात्मेवार्थदूषणीम् ॥ 6.2.4 ॥&lt;br&gt;&#xA;समुद्रं लङ्घयित्वा तु महानक्रसमाकुलम्।&lt;br&gt;&#xA;लङ्कामारोहयिष्यामो हनिष्यामश्च ते रिपुम् ॥ 6.2.5 ॥&lt;br&gt;&#xA;निरुत्साहस्य दीनस्य शोकपर्याकुलात्मनः।&lt;br&gt;&#xA;सर्वथा व्यवसीदन्ति व्यसनं चाधिगच्छति ॥ 6.2.6 ॥&lt;br&gt;&#xA;इमे शूराः समर्थाश्च सर्वे नो हरियूथपाः।&lt;br&gt;&#xA;त्वत्प्रियार्थं कृतोत्साहाः प्रवेष्टुमपि पावकम् ॥ 6.2.7 ॥&lt;br&gt;&#xA;एषां हर्षेण जानामि तर्कश्चास्मिन् दृढो मम ॥ 6.2.8 ॥&lt;br&gt;&#xA;विक्रमेण समानेष्ये सीतां हत्वा यथा रिपुम्।&lt;br&gt;&#xA;रावणं पापकर्माणं तथा त्वं कर्तुमर्हसि ॥ 6.2.9 ॥&lt;br&gt;&#xA;सेतुरत्र यथा बद्ध्येद्यथा पश्येम तां पुरीम्।&lt;br&gt;&#xA;तस्य राक्षसराजस्य तथा त्वं कुरु राघव ॥ 6.2.10 ॥&lt;br&gt;&#xA;दृष्ट्वा तां तु पुरीं लङ्कां त्रिकूटशिखरे स्थिताम्।&lt;br&gt;&#xA;हतं च रावणं युद्धे दर्शनादुपधारय ॥ 6.2.11 ॥&lt;br&gt;&#xA;अबद्ध्वा सागरे सेतुं घोरे तु वरुणालये।&lt;br&gt;&#xA;लङ्का न मर्दितुं शक्या सेन्द्रैरपि सुरासुरैः ॥ 6.2.12 ॥&lt;br&gt;&#xA;सेतुर्बद्धः समुद्रे च यावल्लङ्कासमीपतः।&lt;br&gt;&#xA;सर्वं तीर्णं च वै सैन्यं जितमित्युपधारय ॥ 6.2.13 ॥&lt;br&gt;&#xA;इमे हि समरे शूरा हरयः कामरूपिणः ॥ 6.2.14 ॥&lt;br&gt;&#xA;तदलं विक्लवा बुद्धी राजन् सर्वार्थनाशिनी।&lt;br&gt;&#xA;पुरुषस्य हि लोकेऽस्मिन् शोकः शौर्यापकर्षणः ॥ 6.2.15 ॥&lt;br&gt;&#xA;यत्तु कार्यं मनुष्येण शौण्डीर्यमवलम्बता।&lt;br&gt;&#xA;अस्मिन् काले महाप्राज्ञ सत्त्वमातिष्ठ तेजसा ॥ 6.2.16 ॥&lt;br&gt;&#xA;शूराणां हि मनुष्याणां त्वद्विधानां महात्मनाम्।&lt;br&gt;&#xA;विनष्टे वा प्रनष्टे वा शोकः सर्वार्थनाशनः ॥ 6.2.17 ॥&lt;br&gt;&#xA;त्वं तु बुद्धिमतां श्रेष्ठः सर्वशास्त्रार्थकोविदः।&lt;br&gt;&#xA;मद्विधैः सचिवैः सार्धमरिं जेतुमिहार्हसि ॥ 6.2.18 ॥&lt;br&gt;&#xA;न हि पश्याम्यहं कञ्चित्त्रिषु लोकेषु राघव।&lt;br&gt;&#xA;गृहीतधनुषो यस्ते तिष्ठेदभिमुखो रणे ॥ 6.2.19 ॥&lt;br&gt;&#xA;वानरेषु समासक्तं न ते कार्यं विपत्स्यते।&lt;br&gt;&#xA;अचिराद्द्रक्ष्यसे सीतां तीर्त्वा सागरमक्षयम् ॥ 6.2.20 ॥&lt;br&gt;&#xA;तदलं शोकमालम्ब्य क्रोधमालम्ब भूपते।&lt;br&gt;&#xA;निश्चेष्टाः क्षत्रिया मन्दाः सर्वे चण्डस्य बिभ्यति ॥ 6.2.21 ॥&lt;br&gt;&#xA;लङ्घनार्थं च घोरस्य समुद्रस्य नदीपतेः।&lt;br&gt;&#xA;सहास्माभिरिहोपेतः सूक्ष्मबुद्धिर्विचारय ॥ 6.2.22 ॥&lt;br&gt;&#xA;सर्वं तीर्णं च मे सैन्यं जितमित्युपधारय ॥ 6.2.23 ॥&lt;br&gt;&#xA;इमे हि हरयः शूराः समरे कामरूपिणः।&lt;br&gt;&#xA;तानरीन् विधमिष्यन्ति शिलापादपवृष्टिभिः ॥ 6.2.24 ॥&lt;br&gt;&#xA;कथञ्चित् सन्तरिष्यामस्ते वयं वरुणालयम्।&lt;br&gt;&#xA;हतमित्येव तं मन्ये युद्धे समितिनन्दन ॥ 6.2.25 ॥&lt;br&gt;&#xA;किमुक्त्वा बहुधा चापि सर्वथा विजयी भवान्।&lt;br&gt;&#xA;निमित्तानि च पश्यामि मनो मे सम्प्रहृष्यति ॥ 6.2.26 ॥&lt;/p&gt;</description>
    </item>
    <item>
      <title>००३ हनुमता लङ्कावर्णनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/01-rAma-bhAvaH/003_hanumatA_lankAvarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/01-rAma-bhAvaH/003_hanumatA_lankAvarNanam/</guid>
      <description>&lt;p&gt;सुग्रीवस्य वचः श्रुत्वा हेतुमत् परमार्थवित्।&lt;br&gt;&#xA;प्रतिजग्राह काकुत्स्थो हनुमन्तमथाब्रवीत् ॥ 6.3.1 ॥&lt;br&gt;&#xA;तपसा सेतुबन्धेन सागरोच्छोषणेन वा।&lt;br&gt;&#xA;सर्वथा सुसमर्थोऽस्मि सागरस्यास्य लङ्घने ॥ 6.3.2 ॥&lt;br&gt;&#xA;कति दुर्गाणि दुर्गाया लङ्काया ब्रूहि तानि मे।&lt;br&gt;&#xA;ज्ञातुमिच्छामि तत्सर्वं दर्शनादिव वानर ॥ 6.3.3 ॥&lt;br&gt;&#xA;बलस्य परिमाणं च द्वारदुर्गक्रियामपि।&lt;br&gt;&#xA;गुप्तिकर्म च लङ्कायां रक्षसां सदनानि च ॥ 6.3.4 ॥&lt;br&gt;&#xA;यथासुखं यथावच्च लङ्कायामसि दृष्टवान्।&lt;br&gt;&#xA;सर्वमाचक्ष्व तत्त्वेन सर्वथा कुशलो ह्यसि ॥ 6.3.5 ॥&lt;br&gt;&#xA;श्रुत्वा रामस्य वचनं हनूमान् मारुतात्मजः।&lt;br&gt;&#xA;वाक्यं वाक्यविदां श्रेष्ठो रामं पुनरथाब्रवीत् ॥ 6.3.6 ॥&lt;br&gt;&#xA;श्रूयतां सर्वमाख्यास्ये दुर्गकर्मविधानतः।&lt;br&gt;&#xA;गुप्ता पुरी यथा लङ्का रक्षिता च यथा बलैः ॥ 6.3.7 ॥&lt;br&gt;&#xA;परां समृद्धिं लङ्कायाः सागरस्य च भीमताम्।&lt;br&gt;&#xA;विभागं च बलौघस्य निर्देशं वाहनस्य च ॥ 6.3.8 ॥&lt;br&gt;&#xA;एवमुक्त्वा कपिश्रेष्ठः कथयामास तत्त्वतः ॥ 6.3.9 ॥&lt;br&gt;&#xA;महती रथसम्पूर्णा रक्षोगणसमाकुला।&lt;br&gt;&#xA;वाजिभिश्च सुसम्पूर्णा सा पुरी दुर्गमा परैः ॥ 6.3.10 ॥&lt;br&gt;&#xA;दृढबद्धकवाटानि महापरिधवन्ति च।&lt;br&gt;&#xA;द्वाराणि विपुलान्यस्याश्चत्वारि सुमहान्ति च ॥ 6.3.11 ॥&lt;br&gt;&#xA;तत्रेषूपलयन्त्राणि बलवन्ति महान्ति च।&lt;br&gt;&#xA;आगतं परसैन्यं तु तत्र तैः प्रतिहन्यते ॥ 6.3.12 ॥&lt;br&gt;&#xA;द्वारेषु संस्कृता भीमाः कालायसमयाः शिताः।&lt;br&gt;&#xA;शतशो रचिता वीरैः शतघ्न्यो रक्षसां गणैः ॥ 6.3.13 ॥&lt;br&gt;&#xA;सौवर्णश्च महांस्तस्याः प्राकारो दुष्प्रधर्षणः।&lt;br&gt;&#xA;मणिविद्रुमवैडूर्यमुक्ताविरचितान्तरः ॥ 6.3.14 ॥&lt;br&gt;&#xA;सर्वतश्च महाभीमाः शीततोयवहाः शुभाः।&lt;br&gt;&#xA;अगाधा ग्राहवत्यश्च परिखा मीनसेविताः ॥ 6.3.15 ॥&lt;br&gt;&#xA;द्वारेषु तासां चत्वारः सङ्क्रमाः परमायताः।&lt;br&gt;&#xA;यन्त्रैरुपेता बहुभिर्महद्भिर्गृहपङ्क्तिभिः ॥ 6.3.16 ॥&lt;br&gt;&#xA;त्रायन्ते सङ्क्रमास्तत्र परसैन्यागमे सति।&lt;br&gt;&#xA;यन्त्रैस्तैरवकीर्यन्ते परिखासु समन्ततः ॥ 6.3.17 ॥&lt;br&gt;&#xA;एकस्त्वकम्प्यो बलवान् सङ्क्रमः सुमहादृढः।&lt;br&gt;&#xA;काञ्चनैर्बहुभिस्स्तम्भैर्वेदिकाभिश्च शोभितः ॥ 6.3.18 ॥&lt;br&gt;&#xA;स्वयं प्रकृतिसम्पन्नो युयुत्सू राम रावणः।&lt;br&gt;&#xA;उत्थितश्चाप्रमत्तश्च बलानामनुदर्शने ॥ 6.3.19 ॥&lt;br&gt;&#xA;लङ्का पुनर्निरालम्बा देवदुर्गा भयावहा।&lt;br&gt;&#xA;नादेयं पार्वतं वान्यं कृत्रिमं च चतुर्विधम् ॥ 6.3.20 ॥&lt;br&gt;&#xA;स्थिता पारे समुद्रस्य दूरपारस्य राघव।&lt;br&gt;&#xA;नौपथोऽपि च नास्त्यत्र निरादेशश्च सर्वतः ॥ 6.3.21 ॥&lt;br&gt;&#xA;शैलाग्रे रचिता दुर्गा सा पूर्देवपुरोपमा।&lt;br&gt;&#xA;वाजिवारणसम्पूर्णा लङ्का परमदुर्जया ॥ 6.3.22 ॥&lt;br&gt;&#xA;परिखाश्च शतघ्न्यश्च यन्त्राणि विविधानि च।&lt;br&gt;&#xA;शोभयन्ति पुरीं लङ्कां रावणस्य दुरात्मनः ॥ 6.3.23 ॥&lt;br&gt;&#xA;अयुतं रक्षसामत्र पूर्वद्वारं समाश्रितम्।&lt;br&gt;&#xA;शूलहस्ता दुराधर्षा सर्वे खड्गाग्रयोधिनः ॥ 6.3.24 ॥&lt;br&gt;&#xA;नियुतं रक्षसामत्र दक्षिणद्वारमाश्रितम्।&lt;br&gt;&#xA;चतुरङ्गेण सैन्येन योधास्तत्राप्यनुत्तमाः ॥ 6.3.25 ॥&lt;br&gt;&#xA;प्रयुतं रक्षसामत्र पश्चिमद्वारमाश्रितम्।&lt;br&gt;&#xA;चर्मखड्गधराः सर्वे तथा सर्वास्त्रकोविदाः ॥ 6.3.26 ॥&lt;br&gt;&#xA;न्यर्बुदं रक्षसामत्र उत्तरद्वारमाश्रितम्।&lt;br&gt;&#xA;रथिनश्चाश्ववाहाश्च कुलपुत्राः सुपूजिताः ॥ 6.3.27 ॥&lt;br&gt;&#xA;शतशोऽथ सहस्राणि मध्यमं स्कन्धमाश्रिताः।&lt;br&gt;&#xA;यातुधाना दुराधर्षाः साग्रकोटिश्च रक्षसाम् ॥ 6.3.28 ॥&lt;br&gt;&#xA;ते मया सङ्क्रमा भग्राः परिखाश्चावपूरिताः।&lt;br&gt;&#xA;दग्धा च नगरी लङ्का प्राकाराश्चावसादिताः ॥ 6.3.29 ॥&lt;br&gt;&#xA;बलैकदेशः क्षपितो राक्षसानां महात्मनाम् ॥ 6.3.30 ॥&lt;br&gt;&#xA;येन केन च मार्गेण तराम वरुणालयम्।&lt;br&gt;&#xA;हतेति नगरी लङ्का वानरैरवधार्यताम् ॥ 6.3.31 ॥&lt;br&gt;&#xA;अङ्गदो द्विविदो मैन्दो जाम्बवान् पनसो नलः।&lt;br&gt;&#xA;नीलः सेनापतिश्चैव बलशेषेण किं तव ॥ 6.3.32 ॥&lt;br&gt;&#xA;सपर्वतवनां भित्त्वा सखातां सप्रतोरणाम्।&lt;br&gt;&#xA;सप्राकारां सभवनामानयिष्यन्ति राघव ॥ 6.3.33 ॥&lt;br&gt;&#xA;एवमाज्ञापय क्षिप्रं बलानां सर्वसङ्ग्रहम्।&lt;br&gt;&#xA;मुहूर्तेन तु युक्तेन प्रस्थानमभिरोचय ॥ 6.3.34 ॥&lt;/p&gt;</description>
    </item>
    <item>
      <title>००४ रामेण लङ्काप्रस्थाने मुहूर्तनियोजनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/01-rAma-bhAvaH/004_rAmeNa_lankAprasthAne_muhUrtaniyojanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/01-rAma-bhAvaH/004_rAmeNa_lankAprasthAne_muhUrtaniyojanam/</guid>
      <description>&lt;p&gt;श्रुत्वा हनुमतो वाक्यं यथावदनुपूर्वशः।&lt;br&gt;&#xA;ततोऽब्रवीन्महातेजा रामः सत्यपराक्रमः ॥ 6.4.1 ॥&lt;br&gt;&#xA;यां निवेदयसे लङ्कां पुरीं भीमस्य रक्षसः।&lt;br&gt;&#xA;क्षिप्रमेनां मथिष्यामि सत्यमेतद् ब्रवीमि ते ॥ 6.4.2 ॥&lt;br&gt;&#xA;अस्मिन् मुहूर्ते सुग्रीव प्रयाणमभिरोचये।&lt;br&gt;&#xA;युक्तो मुहूर्तो विजयः प्राप्तो मध्यं दिवाकरः ॥ 6.4.3 ॥&lt;br&gt;&#xA;अस्मिन् मुहूर्ते विजये प्राप्ते मध्यं दिवाकरे।&lt;br&gt;&#xA;सीतां हृत्वा तु मे जातु क्कासौ यास्यति यास्यतः ॥ 6.4.4 ॥&lt;br&gt;&#xA;सीता श्रुत्वाऽभियानं मे आशामेष्यति जीविते।&lt;br&gt;&#xA;जीवितान्तेऽमृतं स्पृष्ट्वा पीत्वा विषमिवातुरः ॥ 6.4.5 ॥&lt;br&gt;&#xA;उत्तराफल्गुनी ह्यद्य श्वस्तु हस्तेन योक्ष्यते।&lt;br&gt;&#xA;अभिप्रयाम सुग्रीव सर्वानीकसमावृताः ॥ 6.4.6 ॥&lt;br&gt;&#xA;निमित्तानि च धन्यानि यानि प्रादुर्भवन्ति च।&lt;br&gt;&#xA;निहत्य रावणं सीतामानयिष्यामि जानकीम् ॥ 6.4.7 ॥&lt;br&gt;&#xA;उपरिष्टाद्धि नयनं स्फुरमाणमिदं मम।&lt;br&gt;&#xA;विजयं समनुप्राप्तं शंसतीव मनोरथम् ॥ 6.4.8 ॥&lt;br&gt;&#xA;ततो वानरराजेन लक्ष्मणेन च पूजितः।&lt;br&gt;&#xA;उवाच रामो धर्मात्मा पुनरप्यर्थकोविदः ॥ 6.4.9 ॥&lt;br&gt;&#xA;अग्रे यातु बलस्यास्य नीलो मार्गमवेक्षितुम्।&lt;br&gt;&#xA;वृतः शतसहस्रेण वानराणां तरस्विनाम् ॥ 6.4.10 ॥&lt;br&gt;&#xA;फलमूलवता नील शीतकाननवारिणा।&lt;br&gt;&#xA;पथा मधुमता चाशु सेनां सेनापते नय ॥ 6.4.11 ॥&lt;br&gt;&#xA;दूषयेयुर्दुरात्मनः पथि मूलफलोदकम्।&lt;br&gt;&#xA;राक्षसाः परिरक्षेथास्तेभ्यस्त्वं नित्यमुद्यतः ॥ 6.4.12 ॥&lt;br&gt;&#xA;निम्नेषु वनदुर्गेषु वनेषु च वनौकसः।&lt;br&gt;&#xA;अभिप्लुत्याभिपश्येयुः परेषां निहितं बलम् ॥ 6.4.13 ॥&lt;br&gt;&#xA;य च्च फल्गु बलं किञ्चित् तदत्रैवोपयुज्यताम्।&lt;br&gt;&#xA;एतद्धि कृत्यं घोरं नो विक्रमेण प्रयुद्ध्यताम् ॥ 6.4.14 ॥&lt;br&gt;&#xA;सागरौघनिभं भीममग्रानीकं महाबलाः।&lt;br&gt;&#xA;कपिसिंहाः प्रकर्षन्तु शतशोऽथ सहस्रशः ॥ 6.4.15 ॥&lt;br&gt;&#xA;गजश्च गिरिसङ्काशो गवयश्च महाबलः।&lt;br&gt;&#xA;गवाक्षश्चाग्रतो यान्तु गवां दृप्ता इवर्षभाः ॥ 6.4.16 ॥&lt;br&gt;&#xA;यातु वानरवाहिन्या वानरः प्लवतां वरः।&lt;br&gt;&#xA;पालयन् दक्षिणं पार्श्वमृषभो वानरर्षभः ॥ 6.4.17 ॥&lt;br&gt;&#xA;गन्धहस्तीव दुर्धर्षस्तरस्वी गन्धमादनः।&lt;br&gt;&#xA;यातु वानरवाहिन्याः सव्यं पार्श्वमधिष्ठितः ॥ 6.4.18 ॥&lt;br&gt;&#xA;यास्यामि बलमध्येऽहं बलैघमभिहर्षयन्।&lt;br&gt;&#xA;अधिरुह्य हनूमन्तमैरावतमिवेश्वरः ॥ 6.4.19 ॥&lt;br&gt;&#xA;अङ्गदेनैष संयातु लक्ष्मणश्चान्तकोपमः।&lt;br&gt;&#xA;सार्वभौमेन भूतेशो द्रविणाधिपतिर्यथा ॥ 6.4.20 ॥&lt;br&gt;&#xA;जाम्बवांश्च सुषेणश्च वेगदर्शी च वानरः।&lt;br&gt;&#xA;ऋक्षराजो महासत्त्वः कुक्षिं रक्षन्तु ते त्रयः ॥ 6.4.21 ॥&lt;br&gt;&#xA;राघवस्य वचः श्रुत्वा सुग्रीवो वाहिनीपतिः।&lt;br&gt;&#xA;व्यादिदेश महावीर्यान् वानरान् वानरर्षभः ॥ 6.4.22 ॥&lt;br&gt;&#xA;ते वानरगणाः सर्वे समुत्पत्य युयुत्सवः।&lt;br&gt;&#xA;गुहाभ्यः शिखरेभ्यश्च आशु पुप्लुविरे तदा ॥ 6.4.23 ॥&lt;br&gt;&#xA;ततो वानरराजेन लक्ष्मणेन च पूजितः।&lt;br&gt;&#xA;जगाम रामो धर्मात्मा ससैन्यो दक्षिणां दिशम् ॥ 6.4.24 ॥&lt;br&gt;&#xA;शतैः शतसहस्रैश्च कोटीभिरयुतैरपि।&lt;br&gt;&#xA;वारणाभैश्च हरिभिर्ययौ परिवृतस्तदा ॥ 6.4.25 ॥&lt;br&gt;&#xA;तं यान्तमनुयाति स्म महती हरिवाहिनी ॥ 6.4.26 ॥&lt;br&gt;&#xA;आप्लवन्तः प्लवन्तश्च गर्जन्तश्च प्लवङ्गमाः।&lt;br&gt;&#xA;क्ष्वेलन्तो निनदन्तस्ते जग्मुर्वै दक्षिणां दिशम् ॥ 6.4.27 ॥&lt;br&gt;&#xA;भक्षयन्तः सुगन्धीनि मधूनि च फलानि च।&lt;br&gt;&#xA;उद्वहन्तो महावृक्षान् मञ्जरीपुञ्जधारिणः ॥ 6.4.28 ॥&lt;br&gt;&#xA;अन्योन्यं सहसा दृप्ता निर्वहन्ति क्षिपन्ति च।&lt;br&gt;&#xA;पततश्चाक्षिपन्त्यन्ये पातयन्त्यपरे परान् ॥ 6.4.29 ॥&lt;br&gt;&#xA;रावणो नो निहन्तव्यः सर्वे च रजनीचराः।&lt;br&gt;&#xA;इति गर्जन्ति हरयो राघवस्य समीपतः ॥ 6.4.30 ॥&lt;br&gt;&#xA;पुरस्तादृषभो वीरो नीलः कुमुद एव च।&lt;br&gt;&#xA;पन्थानं शोधयन्ति स्म वानरैर्बहुभिः सह ॥ 6.4.31 ॥&lt;br&gt;&#xA;मध्ये तु राजा सुग्रीवो रामो लक्ष्मण एव च।&lt;br&gt;&#xA;बहुभिर्बलिभिर्भूमैर्वृताः शत्रुनिबर्हणाः ॥ 6.4.32 ॥&lt;br&gt;&#xA;हरिः शतवलिर्वीरः कोटीभिर्दशभिर्वृतः।&lt;br&gt;&#xA;सर्वामेको ह्यवष्टभ्य ररक्ष हरिवाहिनीम् ॥ 6.4.33 ॥&lt;br&gt;&#xA;कोटीशतपरीवारः केसरी पनसो गजः।&lt;br&gt;&#xA;अर्कश्चातिबलः पार्श्वमेकं तस्याभिरक्षति ॥ 6.4.34 ॥&lt;br&gt;&#xA;सुषेणो जाम्बवांश्चैव ऋक्षैश्च बहुभिर्वृतौ।&lt;br&gt;&#xA;सुग्रीवं पुरतः कृत्वा जघनं संररक्षतुः ॥ 6.4.35 ॥&lt;br&gt;&#xA;तेषां सेनापतिर्वीरो नीलो वानरपुङ्गवः।&lt;br&gt;&#xA;सम्पतन् पततां श्रेष्ठस्तद्बलं पर्यपालयत् ॥ 6.4.36 ॥&lt;br&gt;&#xA;दरीमुखः प्रजङ्घश्च रम्भोऽथ रभसः कपिः।&lt;br&gt;&#xA;सर्वतश्च ययुर्वीरास्त्वरयन्तः प्लवङ्गमान् ॥ 6.4.37 ॥&lt;br&gt;&#xA;अपश्यंस्ते गिरिश्रेष्ठं सह्य दुमलतायुतम्।&lt;br&gt;&#xA;सरांसि च सुफुल्लानि तटाकानि वनानि च ॥ 6.4.38 ॥&lt;br&gt;&#xA;रामस्य शासनं ज्ञात्वा भीमकोपस्य भीतवत्।&lt;br&gt;&#xA;वर्जयन्नगराभ्याशांस्तथा जनपदानपि ॥ 6.4.39 ॥&lt;br&gt;&#xA;सागरौघनिभं भीमं तद्वानरबलं महत्।&lt;br&gt;&#xA;उत्ससर्प महाघोषं भीमघोष इवार्णवः ॥ 6.4.40 ॥&lt;br&gt;&#xA;तस्य दाशरथेः पार्श्वे शूरास्ते कपिकुञ्जराः।&lt;br&gt;&#xA;तूर्णमापुप्लुवुः सर्वे सदश्वा इव चोदिताः ॥ 6.4.41 ॥&lt;br&gt;&#xA;कपिभ्यामुह्यमानौ तौ शुशुभाते नरोत्तमौ।&lt;br&gt;&#xA;महद्भ्यामिव संस्पृष्टौ ग्रहाभ्यां चन्द्रभास्करौ ॥ 6.4.42 ॥&lt;br&gt;&#xA;ततो वानरराजेन लक्ष्मणेन च पूजितः।&lt;br&gt;&#xA;जगाम रामो धर्मात्मा ससैन्यो दक्षिणां दिशम् ॥ 6.4.43 ॥&lt;br&gt;&#xA;तमङ्गदगतो रामं लक्ष्मणः शुभया गिरा।&lt;br&gt;&#xA;उवाच परिपूर्णार्थः स्मृतिमान् प्रतिभानवान् ॥ 6.4.44 ॥&lt;br&gt;&#xA;हृतामवाप्य वैदेहीं क्षिप्रं हत्वा च रावणम्।&lt;br&gt;&#xA;समृद्धार्थस्समृद्धार्थामयोध्यां प्रतियास्यसि ॥ 6.4.45 ॥&lt;br&gt;&#xA;महान्ति च निमित्तानि दिवि भूमौ च राघव।&lt;br&gt;&#xA;शुभानि तव पश्यामि सर्वाण्येवार्थसिद्धये ॥ 6.4.46 ॥&lt;br&gt;&#xA;अनुवाति शुभो वायुः सेनां मृदुहितः सुखः।&lt;br&gt;&#xA;पूर्णवल्गुस्वराश्चेमे प्रवदन्ति मृगद्विजाः ॥ 6.4.47 ॥&lt;br&gt;&#xA;प्रसन्नाश्च दिशः सर्वा विमलश्च दिवाकरः।&lt;br&gt;&#xA;उशनाश्च प्रसन्नार्चिरनु त्वां भार्गवो गतः ॥ 6.4.48 ॥&lt;br&gt;&#xA;ब्रह्मराशिर्विशुद्धश्च शुद्धाश्च परमर्षमः।&lt;br&gt;&#xA;अर्चिष्मन्तः प्रकाशन्ते ध्रुवं सर्वे प्रदक्षिणम् ॥ 6.4.49 ॥&lt;br&gt;&#xA;त्रिशङ्कुर्विमलो भाति राजर्षिः सपुरोहितः।&lt;br&gt;&#xA;पितामहवरोऽस्माकमिक्ष्वाकूणां महात्मनाम् ॥ 6.4.50 ॥&lt;br&gt;&#xA;विमले च प्रकाशेते विशाखे निरुपद्रवे।&lt;br&gt;&#xA;नक्षत्रवरमस्माकमिक्ष्वाकूणां महात्मनाम् ॥ 6.4.51 ॥&lt;br&gt;&#xA;नैर्ऋतं नैर्ऋतानां च नक्षत्रमभिपीड्यते।&lt;br&gt;&#xA;मूलो मूलवता स्पृष्टो धूप्यते धूमकेतुना ॥ 6.4.52 ॥&lt;br&gt;&#xA;सर्वं चैतद्विनाशाय राक्षसानामुपस्थितम्।&lt;br&gt;&#xA;काले कालगृहीतानां नक्षत्रं ग्रहपीडितम् ॥ 6.4.53 ॥&lt;br&gt;&#xA;प्रसन्नाः सुरसाश्चापो वनानि फलवन्ति च।&lt;br&gt;&#xA;प्रवान्त्यभ्यधिकं गन्धान् ययर्तुकुसुमा द्रुमाः ॥ 6.4.54 ॥&lt;br&gt;&#xA;व्यूढानि कपिसैन्यानि प्रकाशन्तेऽधिकं प्रभो।&lt;br&gt;&#xA;देवानामिव सैन्यानि सङ्ग्रामे तारकामये ॥ 6.4.55 ॥&lt;br&gt;&#xA;एवमार्य समीक्ष्यैतान् प्रीतो भवितुमर्हिसि।&lt;br&gt;&#xA;इति भ्रातरमाश्वास्य हृष्टः सौमित्रिरब्रवीत् ॥ 6.4.56 ॥&lt;br&gt;&#xA;अथावृत्य महीं कृत्स्नां जगाम महती चमूः।&lt;br&gt;&#xA;ऋक्षवानरशार्दूलैर्नखदंष्ट्रायुधैर्वृता ॥ 6.4.57 ॥&lt;br&gt;&#xA;कराग्रैश्चरणाग्रैश्च वानरैरुत्थितं रजः।&lt;br&gt;&#xA;भीममन्तर्दधे लोकं निवार्य सवितुः प्रभाम् ॥ 6.4.58 ॥&lt;br&gt;&#xA;सपर्वतवनाकाशां दक्षिणां हरिवाहिनी।&lt;br&gt;&#xA;छादयन्ती ययौ भीमा द्यामिवाम्बुदसन्तीतः ॥ 6.4.59 ॥&lt;br&gt;&#xA;उत्तरन्त्यां च सेनायां सततं बहुयोजनम्।&lt;br&gt;&#xA;नदीस्रोतांसि सर्वाणि सस्यन्दुर्विपरीतवत् ॥ 6.4.60 ॥&lt;br&gt;&#xA;समान् भूमिप्रदेशांश्च वनानि फलवन्ति च।&lt;br&gt;&#xA;मध्येन च समन्ताच्च तिर्यक्चाधश्च साऽविशत् ॥ 6.4.61 ॥&lt;br&gt;&#xA;समावृत्य महीं कृत्स्नां जगाम महती चमूः ॥ 6.4.62 ॥&lt;br&gt;&#xA;ते हृष्टमनसः सर्वे जग्मुर्मारुतरंहसः।&lt;br&gt;&#xA;हरयो राघवस्यार्थे समारोपितविक्रमाः ॥ 6.4.63 ॥&lt;br&gt;&#xA;हर्षवीर्यबलोद्रेकान् दर्शयन्तः परस्परम्।&lt;br&gt;&#xA;यौवनोत्सेकजान् दर्पान् विविधांश्चक्रुरध्वनि ॥ 6.4.64 ॥&lt;br&gt;&#xA;तत्र केचिद् द्रुतं जग्मुरुत्पेतुश्च तथाऽपरे।&lt;br&gt;&#xA;केचित् किलकिलां चक्रुर्वानरा वनगोचराः ॥ 6.4.65 ॥&lt;br&gt;&#xA;प्रास्फोटयंश्च पुच्छानि सन्निजघ्नुः पदान्यपि।&lt;br&gt;&#xA;भुजान् विक्षिप्य शैलांश्च द्रुमानन्ये बभञ्जिरे ॥ 6.4.66 ॥&lt;br&gt;&#xA;आरोहन्तश्च शृङ्गाणि गिरीणां गिरिगोचराः।&lt;br&gt;&#xA;महानादान् विमुञ्चन्ति क्ष्वेलामन्ये प्रचक्रिरे ॥ 6.4.67 ॥&lt;br&gt;&#xA;ऊरुवेगैश्च ममृदुर्लताजालान्यनेकशः।&lt;br&gt;&#xA;जृम्भमाणाश्च विक्रान्ता विचिक्रीडुः शिलाद्रुमैः ॥ 6.4.68 ॥&lt;br&gt;&#xA;शतैः शतसहस्रैश्च कोटीभिश्च सहस्रशः।&lt;br&gt;&#xA;वानराणां तु घोराणां श्रीमत्परिवृता मही ॥ 6.4.69 ॥&lt;br&gt;&#xA;सा स्म याति दिवारात्रं महती हरिवाहिनी।&lt;br&gt;&#xA;हृष्टा प्रमुदिता सेना सुग्रीवेणाभिरक्षिता ॥ 6.4.70 ॥&lt;br&gt;&#xA;वानरास्त्वरितं यान्ति सर्वे युद्धाभिनन्दिनः।&lt;br&gt;&#xA;प्रमोक्षयिषवः सीतां मुहूर्तं क्कापि नासत ॥ 6.4.71 ॥&lt;br&gt;&#xA;ततः पादपसम्बाधनानामृगसमायुतम्।&lt;br&gt;&#xA;सह्यपर्वतमासेदुर्मलयं च महीधरम् ॥ 6.4.72 ॥&lt;br&gt;&#xA;काननानि विचित्राणि नदीप्रस्रवणानि च।&lt;br&gt;&#xA;पश्यन्नतिययौ रामः सह्यस्य मलयस्य च ॥ 6.4.73 ॥&lt;br&gt;&#xA;वकुलांस्तिलकांश्चूतानशोकान् सिन्धुवारकान्।&lt;br&gt;&#xA;करवीरांश्च तिमिशान् भञ्जन्ति स्म प्लवङ्गमाः ॥ 6.4.74 ॥&lt;br&gt;&#xA;अङ्कोलांश्च करञ्जांश्च प्लक्षन्यग्रोधतिन्दुकान्।&lt;br&gt;&#xA;जम्बूकामलकान्नीपान् भञ्जन्ति स्म प्लवङ्गमाः ॥ 6.4.75 ॥&lt;br&gt;&#xA;प्रस्तरेषु च रम्येषु विविधाः काननद्रुमाः।&lt;br&gt;&#xA;वायुवेगप्रचलिताः पुष्पैरवकिरन्ति तान् ॥ 6.4.76 ॥&lt;br&gt;&#xA;मारुतः सुखसंस्पर्शो वाति चन्दनशीतलः।&lt;br&gt;&#xA;षट्पदैरनुकूजद्भिर्वनेषु मधुगन्धिषु ॥ 6.4.77 ॥&lt;br&gt;&#xA;अधिकं शैलराजस्तु धातुभिः सुविभूषितः ॥ 6.4.78 ॥&lt;br&gt;&#xA;धातुभ्यः प्रसृतो रेणुर्वायुवेगविघट्टितः।&lt;br&gt;&#xA;सुमहद्वानरानीकं छादयामास सर्वतः ॥ 6.4.79 ॥&lt;br&gt;&#xA;गिरिप्रस्थेषु रम्येषु सर्वतः सम्प्रपुष्पिताः।&lt;br&gt;&#xA;केतक्यः सिन्धुवाराश्च वासन्त्यश्च मनोरमाः ॥ 6.4.80 ॥&lt;br&gt;&#xA;माधव्यो गन्धपूर्णाश्च कुन्दगुल्माश्च पुष्पिताः।&lt;br&gt;&#xA;चिरिबिल्वा मधूकाश्च वकुलाः प्रियकास्तथा ॥ 6.4.81 ॥&lt;br&gt;&#xA;स्फूर्जकास्तिलकाश्चैव नागवृक्षाश्च पुष्पिताः।&lt;br&gt;&#xA;चूताः पाटलयश्चैव कोविदाराश्च पुष्पिताः ॥ 6.4.82 ॥&lt;br&gt;&#xA;मुचुलिन्दार्जुनाश्चैव शिंशुपाः कुटजास्तथा।&lt;br&gt;&#xA;धवाः शाल्मलयश्चैव रक्ताः कुरबकास्तथा ॥ 6.4.83 ॥&lt;br&gt;&#xA;नीलाशोकाश्च वरणा अङ्कोलाः पद्मकास्तथा।&lt;br&gt;&#xA;प्लवमानैः प्लवङ्गैस्तु सर्वे पर्याकुलीकृताः ॥ 6.4.84 ॥&lt;br&gt;&#xA;चक्रवाकानुचरिताः कारण्डवनिषेविताः।&lt;br&gt;&#xA;प्लवैः क्रौञ्चैश्च सङ्कीर्णा वराहमृगसेविताः ॥ 6.4.85 ॥&lt;br&gt;&#xA;ऋक्षैस्तरक्षुभिः सिंहैः शार्दूलैश्च भयावहैः।&lt;br&gt;&#xA;व्यालैश्च बहुभिर्भीमैः सेव्यमानाः समन्ततः ॥ 6.4.86 ॥&lt;br&gt;&#xA;पद्मैः सौगन्धिकैः फुल्लैः कुमुदैश्चोत्पलैस्तथा।&lt;br&gt;&#xA;वारिजैर्विविधैः पुष्पै रम्यास्तत्र जलाशयाः ॥ 6.4.87 ॥&lt;br&gt;&#xA;तस्य सानुषु कूजन्ति नानाद्विजगणास्तथा ॥ 6.4.88 ॥&lt;br&gt;&#xA;स्नात्वा पीत्वोदकान्यत्र जले क्रीडन्ति वानराः।&lt;br&gt;&#xA;अन्योन्यं प्लावयन्ति स्म शैलमारुह्य वानराः ॥ 6.4.89 ॥&lt;br&gt;&#xA;फलान्यमृतगन्धीनि मूलानि कुसुमानि च।&lt;br&gt;&#xA;बुभुजुर्वानरास्तत्र पादपानां मदोत्कटाः ॥ 6.4.90 ॥&lt;br&gt;&#xA;द्रोणमात्रप्रमाणानि लम्बमानानि वानराः।&lt;br&gt;&#xA;ययुः पिबन्तो हृष्टास्ते मधूनि मधुपिङ्गलाः ॥ 6.4.91 ॥&lt;br&gt;&#xA;पादपानवभञ्जन्तो विकर्षन्तस्तथा लताः।&lt;br&gt;&#xA;विधमन्तो गिरिवरान् प्रययुः प्लवगर्षभाः ॥ 6.4.92 ॥&lt;br&gt;&#xA;वृक्षेभ्योऽन्ये तु कपयो नर्दन्तो मधुदर्पिताः।&lt;br&gt;&#xA;अन्ये वृक्षान् प्रपद्यन्ते प्रपतन्त्यपि चापरे ॥ 6.4.93 ॥&lt;br&gt;&#xA;बभूव वसुधा तैस्तु सम्पूर्णा हरियूथपैः।&lt;br&gt;&#xA;यथा कलमकेदारैः पक्वैरिव वसुन्धरा ॥ 6.4.94 ॥&lt;br&gt;&#xA;महेन्द्रमथ सम्प्राप्य रामो राजीवलोचनः।&lt;br&gt;&#xA;अध्यारोहन्महाबाहुः शिखरं द्रुमभूषितम् ॥ 6.4.95 ॥&lt;br&gt;&#xA;ततः शिखरमारुह्य रामो दशरथात्मजः।&lt;br&gt;&#xA;कूर्ममीनसमाकीर्णमपश्यत् सलिलाकरम् ॥ 6.4.96 ॥&lt;br&gt;&#xA;ते सह्यं समतिक्रम्य मलयञ्च महागिरिम्।&lt;br&gt;&#xA;आसेदुरानुपूर्व्येण समुद्रं भीमनिस्वनम् ॥ 6.4.97 ॥&lt;br&gt;&#xA;अवरुह्य जगामाशु वेलावनमनुत्तमम्।&lt;br&gt;&#xA;रामो रमयतं श्रेष्ठः ससुग्रीवः सलक्ष्मणः ॥ 6.4.98 ॥&lt;br&gt;&#xA;अथ धौतोपलतलां तोयौघैः सहसोत्थितैः।&lt;br&gt;&#xA;वेलामासाद्य विपुलां रामो वचनमब्रवीत् ॥ 6.4.99 ॥&lt;br&gt;&#xA;एते वयमनुप्राप्ताः सुग्रीव वरुणालयम्।&lt;br&gt;&#xA;इहेदानीं विचिन्ता सा या नः पूर्वं समुत्थिता ॥ 6.4.100 ॥&lt;br&gt;&#xA;अतः परमतीरोऽयं सागरः सरितां पतिः।&lt;br&gt;&#xA;न चायमनुपायेन शक्यस्तरितुमर्णवः ॥ 6.4.101 ॥&lt;br&gt;&#xA;तदिहैव निवेशोऽस्तु मन्त्रः प्रस्तूयतामिति।&lt;br&gt;&#xA;यथेदं वानरबलं परं पारमवाप्नुयात् ॥ 6.4.102 ॥&lt;br&gt;&#xA;इतीव स महाबाहुः सीताहरणकर्शितः।&lt;br&gt;&#xA;रामः सागरमासाद्य वासमाज्ञापयत्तदा ॥ 6.4.103 ॥&lt;br&gt;&#xA;सर्वाः सेना निवेश्यन्तां वेलायां हरिपुङ्गव।&lt;br&gt;&#xA;सम्प्राप्तो मन्त्रकालो नः सागरस्यास्य लङ्घने ॥ 6.4.104 ॥&lt;br&gt;&#xA;स्वां स्वां सेनां समुत्सृज्य मा च कश्चित् कुतो व्रजेत्।&lt;br&gt;&#xA;गच्छन्तु वानराः शूरा ज्ञेयं छन्नं बलं च नः ॥ 6.4.105 ॥&lt;br&gt;&#xA;रामस्य वचनं श्रुत्वा सुग्रीवः सहलक्ष्मणः।&lt;br&gt;&#xA;सेनां न्यवेशयत्तीरे सागरस्य द्रुमायुते ॥ 6.4.106 ॥&lt;br&gt;&#xA;विरराज समीपस्थं सागरस्य च तद्बलम्।&lt;br&gt;&#xA;मधुपाण्डुजलः श्रीमान् द्वितीय इव सागरः ॥ 6.4.107 ॥&lt;br&gt;&#xA;वेलावनमुपागम्य ततस्ते हरिपुङ्गवाः।&lt;br&gt;&#xA;विनिविष्टाः परं पारं काङ्क्षमाणा महोदधेः ॥ 6.4.108 ॥&lt;br&gt;&#xA;तेषां निविशमानानां सैन्यसन्नाहनिःस्वनः।&lt;br&gt;&#xA;अन्तर्धाय महानादमर्णवस्य प्रशुश्रुवे ॥ 6.4.109 ॥&lt;br&gt;&#xA;सा वानराणां ध्वजिनी सुग्रीवेणाभिपालिता।&lt;br&gt;&#xA;त्रिधा निविष्टा महती रामस्यार्थपराऽभवत् ॥ 6.4.110 ॥&lt;br&gt;&#xA;सा महार्णवमासाद्य हृष्टा वानरवाहिनी।&lt;br&gt;&#xA;वायुवेगसमाधूतं पश्यमाना महार्णवम् ॥ 6.4.111 ॥&lt;br&gt;&#xA;दूरपारमसम्बाधं रक्षोगणनिषेवितम्।&lt;br&gt;&#xA;पश्यन्तो वरुणावासं निषेदुर्हरियूथपाः ॥ 6.4.112 ॥&lt;br&gt;&#xA;चण्डनक्रग्रहं घोरं क्षपादौ दिवसक्षये।&lt;br&gt;&#xA;हसन्तमिव फेनौघैर्नृत्यन्तमिव चोर्मिभिः ॥ 6.4.113 ॥&lt;br&gt;&#xA;चन्द्रोदयसमुद्धूतं प्रतिचन्द्रसमाकुलम् ॥ 6.4.114 ॥&lt;br&gt;&#xA;तदादाय करैरिन्दुर्लिम्पतीव दिगङ्गनाः ॥ ] चण्डानिलमहाग्राहैः कीर्णं तिमितिमिङ्गिलैः ॥ 6.4.115 ॥&lt;br&gt;&#xA;अवगाढं महासत्त्वैर्नानाशैलसमाकुलम्।&lt;br&gt;&#xA;सुदुर्गं दुर्गमार्गं तमगाधमसुरालयम् ॥ 6.4.116 ॥&lt;br&gt;&#xA;मकरैर्नागभोगैश्च विगाढा वातलोलिताः।&lt;br&gt;&#xA;उत्पेतुश्च निपेतुश्च प्रवृद्धा जलराशयः ॥ 6.4.117 ॥&lt;br&gt;&#xA;अग्निचूर्णमिवाविद्धं भास्वराम्बु महोरगम्।&lt;br&gt;&#xA;सुरारिविषयं घोरं पातालविषमं सदा ॥ 6.4.118 ॥&lt;br&gt;&#xA;सागरं चाम्बरप्रख्यमम्बरं सागरोपमम्।&lt;br&gt;&#xA;सागरं चाम्बरं चेति निर्विशेषमदृश्यत ॥ 6.4.119 ॥&lt;br&gt;&#xA;सम्पृक्तं नभसाप्यम्भः सम्पृक्तं च नभोऽम्भसा।&lt;br&gt;&#xA;तादृग्रूपे स्म दृश्येते तारारत्नसमाकुले ॥ 6.4.120 ॥&lt;br&gt;&#xA;समुत्पतितमेघस्य वीचिमालाकुलस्य च।&lt;br&gt;&#xA;विशेषो न द्वयोरासीत् सागरस्याम्बरस्य च ॥ 6.4.121 ॥&lt;br&gt;&#xA;अन्योन्यमाहताः सक्ताः सस्वनुर्भीमनिस्वनाः।&lt;br&gt;&#xA;ऊर्मयः सिन्धुराजस्य महाभेर्य इवाहवे ॥ 6.4.122 ॥&lt;br&gt;&#xA;रत्नौघजलसन्नादं विषक्तमिव वायुना।&lt;br&gt;&#xA;उत्पतन्तमिव क्रुद्धं यादोगणसमाकुलम् ॥ 6.4.123 ॥&lt;br&gt;&#xA;ददृशुस्ते महोत्साहा वाताहतजलाशयम्।&lt;br&gt;&#xA;अनिलोद्धूतमाकाशे प्रवल्गन्तमिवोर्मिभिः ॥ 6.4.124 ॥&lt;br&gt;&#xA;ततो विस्मयमापन्ना ददृशुर्हरयस्तदा।&lt;br&gt;&#xA;भ्रान्तोर्मिजलसन्नादं प्रलोलमिव सागरम् ॥ 6.4.125 ॥&lt;/p&gt;</description>
    </item>
    <item>
      <title>००५ रामेण सीतास्मरणम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/01-rAma-bhAvaH/005_rAmeNa_sItAsmaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/01-rAma-bhAvaH/005_rAmeNa_sItAsmaraNam/</guid>
      <description>&lt;p&gt;सा तु नीलेन विधिवत् स्वारक्षा सुसमाहिता।&lt;br&gt;&#xA;सागरस्योत्तरे तीरे साधु सेना निवेशिता ॥ 6.5.1 ॥&lt;br&gt;&#xA;मैन्दश्च द्विविदश्चोभौ तत्र वानरपुङ्गवौ।&lt;br&gt;&#xA;विचेरतुश्च तां सेनां रक्षार्थं सर्वतो दिशम् ॥ 6.5.2 ॥&lt;br&gt;&#xA;निविष्टायां तु सेनायां तीरे नदनदीपतेः।&lt;br&gt;&#xA;पार्श्वस्थं लक्ष्मणं दृष्ट्वा रामो वचनमब्रवीत् ॥ 6.5.3 ॥&lt;br&gt;&#xA;शोकश्च किल कालेन गच्छता ह्यपगच्छति।&lt;br&gt;&#xA;मम चापश्यतः कान्तामहन्यहनि वर्धते ॥ 6.5.4 ॥&lt;br&gt;&#xA;न मे दुःखं प्रिया दूरे न मे दुःखं हृतेति वा।&lt;br&gt;&#xA;एतदेवानुशोचामि वयोऽस्या ह्यतिवर्तते ॥ 6.5.5 ॥&lt;br&gt;&#xA;वाहि वात यतः कान्ता तां स्पृष्ट्वा मामपि स्पृश।&lt;br&gt;&#xA;त्वयि मे गात्रसंस्पर्शश्चन्द्रे दृष्टिसमागमः ॥ 6.5.6 ॥&lt;br&gt;&#xA;तन्मे दहति गात्राणि विषं पीतमिवाशये।&lt;br&gt;&#xA;हा नाथेति प्रिया सा मां ह्रियमाणा यदब्रवीत् ॥ 6.5.7 ॥&lt;br&gt;&#xA;तद्वियोगेन्धनवता तच्चिन्ताविपुलार्चिषा।&lt;br&gt;&#xA;रात्रिन्दिवं शरीरं मे दह्यते मदनाग्निना ॥ 6.5.8 ॥&lt;br&gt;&#xA;अवगाह्यार्णवं स्वप्स्ये सौमित्रे भवता विना।&lt;br&gt;&#xA;कथञ्चित् प्रज्वलन् कामः स मा सुप्तं जले दहेत् ॥ 6.5.9 ॥&lt;br&gt;&#xA;बह्वेतत्कामयानस्य शक्यमेतेन जीवितुम्।&lt;br&gt;&#xA;यदहं सा च वामोरूरेकां धरणिमाश्रितौ ॥ 6.5.10 ॥&lt;br&gt;&#xA;केदारस्येव केदारः सोदकस्य निरूदकः।&lt;br&gt;&#xA;उपस्नेहेन जीवामि जीवन्तीं यच्छृणोमि ताम् ॥ 6.5.11 ॥&lt;br&gt;&#xA;कदा नु खलु सुश्रोणीं शतपत्रायतेक्षणाम्।&lt;br&gt;&#xA;विजित्य शत्रून् द्रक्ष्यामि सीतां स्फीतामिव श्रियम् ॥ 6.5.12 ॥&lt;br&gt;&#xA;कदा नु चारु बिम्बोष्ठं तस्याः पद्ममिवाननम्।&lt;br&gt;&#xA;ईषदुन्नम्य पास्यामि रसायनमिवातुरः ॥ 6.5.13 ॥&lt;br&gt;&#xA;तस्यास्तु संहतौ पीनौ स्तनौ तालफलोपमौ।&lt;br&gt;&#xA;कदा नु खलु सोत्कम्पौ श्लिष्यन्त्या मां भजिष्यतः ॥ 6.5.14 ॥&lt;br&gt;&#xA;सा नूनमसितापाङ्गी रक्षोमध्यगता सती।&lt;br&gt;&#xA;मन्नाथा नाथहीनेव त्रातारं नाधिगच्छति ॥ 6.5.15 ॥&lt;br&gt;&#xA;कथं जनकराजस्य दुहिता सा मम प्रिया।&lt;br&gt;&#xA;राक्षसीमध्यगा शेते स्नुषा दशरथस्य च ॥ 6.5.16 ॥&lt;br&gt;&#xA;कदाऽविक्षोभ्यरक्षांसि सा विधूयोत्पतिष्यति।&lt;br&gt;&#xA;विधूय जलदान्नीलान् शशिरेखा शरत्स्विव ॥ 6.5.17 ॥&lt;br&gt;&#xA;स्वभावतनुका नूनं शोकेनानशनेन च।&lt;br&gt;&#xA;भूयस्तनुतरा सीता देशकालविपर्ययात् ॥ 6.5.18 ॥&lt;br&gt;&#xA;कदा नु राक्षसेन्द्रस्य निधायोरसि सायकान्।&lt;br&gt;&#xA;सीतां प्रत्याहरिष्यामि शोकमुत्सृज्य मानसम् ॥ 6.5.19 ॥&lt;br&gt;&#xA;कदा नु खलु मां साध्वी सीता सुरसुतोपमा।&lt;br&gt;&#xA;सोत्कण्ठा कण्ठमालम्ब्य मोक्ष्यत्यानन्दजं पयः ॥ 6.5.20 ॥&lt;br&gt;&#xA;कदा शोकमिमं घोरं मैथिलीविप्रयोगजम्।&lt;br&gt;&#xA;सहसा विप्रमोक्ष्यामि वासः शुक्लेतरं यथा ॥ 6.5.21 ॥&lt;br&gt;&#xA;एवं विलपतस्तस्य तत्र रामस्य धीमतः।&lt;br&gt;&#xA;दिनक्षयान्मन्दरुचिर्भास्करोऽस्तमुपागमत् ॥ 6.5.22 ॥&lt;br&gt;&#xA;आश्वासितो लक्ष्मणेन रामः सन्ध्यामुपासत ॥ 6.5.23 ॥&lt;br&gt;&#xA;स्मरन् कमलपत्राक्षीं सीतां शोकाकुलीकृतः ॥ 6.5.24 ॥&lt;/p&gt;</description>
    </item>
  </channel>
</rss>
