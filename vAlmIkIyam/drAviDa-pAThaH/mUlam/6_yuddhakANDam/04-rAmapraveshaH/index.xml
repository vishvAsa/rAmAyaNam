<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४-रामप्रवेशः on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/04-rAmapraveshaH/</link>
    <description>Recent content in &#43;०४-रामप्रवेशः on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/04-rAmapraveshaH/index.xml" rel="self" type="application/rss+xml" />
    <item>
      <title>०३१ रामेण सुवेलपर्वतप्रवेशः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/04-rAmapraveshaH/031_rAmeNa_suvelaparvatapraveshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/04-rAmapraveshaH/031_rAmeNa_suvelaparvatapraveshaH/</guid>
      <description>&lt;p&gt;ततस्तमक्षोभ्यबलं लङ्काधिपतये चराः।&lt;br&gt;&#xA;सुवेले राघवं शैले निविष्टं प्रत्यवेदयन् ॥ 6.31.1 ॥&lt;br&gt;&#xA;चाराणां रावणः श्रुत्वा प्राप्तं रामं महाबलम्।&lt;br&gt;&#xA;जातोद्वेगोऽभवत् किञ्चित् सचिवानिदमब्रवीत् ॥ 6.31.2 ॥&lt;br&gt;&#xA;मन्त्रिणः शीघ्रमायान्तु सर्वे वै सुसमाहिताः।&lt;br&gt;&#xA;अयं नो मन्त्रकालो हि सम्प्राप्त इति राक्षसाः ॥ 6.31.3 ॥&lt;br&gt;&#xA;तस्य तच्छासनं श्रुत्वा मन्त्रिणोऽभ्यागमन् द्रुतम्।&lt;br&gt;&#xA;ततः स मन्त्रयामास सचिवै राक्षसैः सह ॥ 6.31.4 ॥&lt;br&gt;&#xA;मन्त्रयित्वा स दुर्धर्षः क्षमं यत् समनन्तरम्।&lt;br&gt;&#xA;विसर्जयित्वा सचिवान् प्रविवेश स्वमालयम् ॥ 6.31.5 ॥&lt;br&gt;&#xA;ततो राक्षसमाहूय विद्युज्जिह्वं महाबलम्।&lt;br&gt;&#xA;मायाविदं महामायः प्राविशद्यत्र मैथिली ॥ 6.31.6 ॥&lt;br&gt;&#xA;विद्युज्जिह्वं च मायाज्ञमब्रवीद्राक्षसाधिपः।&lt;br&gt;&#xA;मोहयिष्यावहे सीतां मायया जनकात्मजाम् ॥ 6.31.7 ॥&lt;br&gt;&#xA;शिरो मायामयं गृह्य राघवस्य निशाचर।&lt;br&gt;&#xA;त्वं मां समुपतिष्ठस्व महच्च सशरं धनुः ॥ 6.31.8 ॥&lt;br&gt;&#xA;[दर्शयामास तां मायां सुप्रयुक्तां स रावणे।] तस्य तुष्टोऽभवद्राजा प्रददौ च विभूषणम् ॥ 6.31.9 ॥&lt;br&gt;&#xA;अशोकवनिकायां तु सीतादर्शनलालसः।&lt;br&gt;&#xA;नैर्ऋतानामधिपतिः संविवेश महाबलः ॥ 6.31.10 ॥&lt;br&gt;&#xA;ततो दीनामदैन्यार्हां ददर्श धनदानुजः।&lt;br&gt;&#xA;अधोमुखीं शोकपरामुपविष्टां महीतले ॥ 6.31.11 ॥&lt;br&gt;&#xA;भर्तारमेव ध्यायन्तीमशोकवनिकां गताम्।&lt;br&gt;&#xA;उपास्यामानां घोराभी राक्षसीभिरितस्ततः * ॥ 6.31.12 ॥&lt;br&gt;&#xA;उपसृत्य ततः सीतां प्रहर्षं नाम कीर्तयन्।&lt;br&gt;&#xA;इदं च वचनं धृष्टमुवाच जनकात्मजाम् ॥ 6.31.13 ॥&lt;br&gt;&#xA;सान्त्व्यमाना मया भद्रे यमुपाश्रित्य वल्गसे।&lt;br&gt;&#xA;खरहन्ता स ते भर्ता राघवः समरे हतः ॥ 6.31.14 ॥&lt;br&gt;&#xA;छिन्नं ते सर्वतो मूलं दर्पस्ते विहतो मया।&lt;br&gt;&#xA;व्यसनेनात्मनः सीते मम भार्या भविष्यसि ॥ 6.31.15 ॥&lt;br&gt;&#xA;विसृजेमां मतिं मूढे किं मृतेन करिष्यसि।&lt;br&gt;&#xA;भवस्व भद्रे भार्याणां सर्वासामीश्वरी मम ॥ 6.31.16 ॥&lt;br&gt;&#xA;अल्पपुण्ये निवृत्तार्थे मूढे पण्डितमानिनि।&lt;br&gt;&#xA;शृणु भर्तृवधं सीते घोरं वृत्रवधं यथा ॥ 6.31.17 ॥&lt;br&gt;&#xA;समायातः समुद्रान्तं मां हन्तुं किल राघवः।&lt;br&gt;&#xA;वानरेन्द्रप्रणीतेन बलेन महता वृतः ॥ 6.31.18 ॥&lt;br&gt;&#xA;स निविष्टः समुद्रस्य पीड्य तीरमथोत्तरम्।&lt;br&gt;&#xA;बलेन महता रामो व्रजत्यस्तं दिवाकरे ॥ 6.31.19 ॥&lt;br&gt;&#xA;अथाध्वनि परिश्रान्तमर्धरात्रे स्थितं बलम्।&lt;br&gt;&#xA;सुखसंसुप्तमासाद्य चारितं प्रथमं चरैः ॥ 6.31.20 ॥&lt;br&gt;&#xA;तत्प्रहस्तप्रणीतेन बलेन महता मम।&lt;br&gt;&#xA;बलमस्य हतं रात्रौ यत्र रामः सलक्ष्मणः ॥ 6.31.21 ॥&lt;br&gt;&#xA;पट्टिशान् परिघांश्चक्रान् दण्डान् खड्गान् महायसान्।&lt;br&gt;&#xA;बाणजालानि शूलानि भास्वरान् कूटमुद्गरान् ॥ 6.31.22 ॥&lt;br&gt;&#xA;यष्टिश्च तोमरान् शक्तीश्चक्राणि मुसलानि च।&lt;br&gt;&#xA;उद्यम्योद्यम्य रक्षोभिर्वानरेषु निपातिताः ॥ 6.31.23 ॥&lt;br&gt;&#xA;अथ सुप्तस्य रामस्य प्रहस्तेन प्रमाथिना।&lt;br&gt;&#xA;असक्तं कृतहस्तेन शिरश्छिन्नं महासिना ॥ 6.31.24 ॥&lt;br&gt;&#xA;विभीषणः समुत्पत्य निगृहीतो यदृच्छया।&lt;br&gt;&#xA;दिशः प्रव्राजितः सर्वैर्लक्ष्मणः प्लवगैः सह ॥ 6.31.25 ॥&lt;br&gt;&#xA;सुग्रीवो ग्रीवया सीते भग्नया प्लवगाधिपः।&lt;br&gt;&#xA;निरस्तहनुकः शेते हनुमान् राक्षसैर्हतः ॥ 6.31.26 ॥&lt;br&gt;&#xA;जाम्बवानथ जानुभ्यामुत्पतन्निहतो युधि।&lt;br&gt;&#xA;पट्टिशैर्बहुभिश्छिन्नो निकृत्तः पादपो यथा ॥ 6.31.27 ॥&lt;br&gt;&#xA;निश्वसन्तौ रुदन्तौ च रुधिरेण परिप्लुतौ।&lt;br&gt;&#xA;असिना व्यायतौ छिन्नौ मध्ये ह्यरिनिषूदनौ ॥ 6.31.28 ॥&lt;br&gt;&#xA;अनुतिष्ठति मेदिन्यां पनसः पनसो यथा ॥ 6.31.29 ॥&lt;br&gt;&#xA;नाराचैर्बहुभिश्छिन्नः शेते दर्यां दरीमुखः।&lt;br&gt;&#xA;कुमुदस्तु महातेजा निष्कूजः सायकैः कृतः ॥ 6.31.30 ॥&lt;br&gt;&#xA;अङ्गदो बहुभिश्छिन्नः शरैरासाद्य राक्षसैः।&lt;br&gt;&#xA;पतितो रुधिरोद्गारी क्षितौ निपतिताङ्गदः ॥ 6.31.31 ॥&lt;br&gt;&#xA;हरयो मथिता नागै रथजातैस्तथाऽपरे।&lt;br&gt;&#xA;शायिता मृदिताश्चाश्वैर्वायुवेगैरिवाम्बुदाः ॥ 6.31.32 ॥&lt;br&gt;&#xA;प्रहृताश्चापरे त्रस्ता हन्यमाना जघन्यतः।&lt;br&gt;&#xA;अभिद्रुतास्तु रक्षोभिः सिंहैरिव महाद्विपाः ॥ 6.31.33 ॥&lt;br&gt;&#xA;सागरे पतिताः केचित् केचिद्गगनमाश्रिताः।&lt;br&gt;&#xA;ऋक्षा वृक्षानुपारूढा वानरीं वृत्तिमाश्रिताः ॥ 6.31.34 ॥&lt;br&gt;&#xA;सागरस्य च तीरेषु शैलेषु च वनेषु च।&lt;br&gt;&#xA;पिङ्गलास्ते विरूपाक्षैर्बहुभिर्बहवो हताः ॥ 6.31.35 ॥&lt;br&gt;&#xA;एवं तव हतो भर्ता ससैन्यो मम सेनया।&lt;br&gt;&#xA;क्षतजार्द्रं रजोध्वस्तमिदं चास्याहृतं शिरः ॥ 6.31.36 ॥&lt;br&gt;&#xA;ततः परमदुर्धर्षो रावणो राक्षसाधिपः।&lt;br&gt;&#xA;सीतायामुपशृण्वन्त्यां राक्षसीमिदमब्रवीत् ॥ 6.31.37 ॥&lt;br&gt;&#xA;राक्षसं क्रूरकर्माणं विद्युज्जिह्वं त्वमानय।&lt;br&gt;&#xA;येन तद्राघवशिरः सङ्ग्रामात् स्वयमाहृतम् ॥ 6.31.38 ॥&lt;br&gt;&#xA;विद्युज्जिह्वस्ततो गृह्य शिरस्तत् सशरासनम्।&lt;br&gt;&#xA;प्रणामं शिरसा कृत्वा रावणस्याग्रतः स्थितः ॥ 6.31.39 ॥&lt;br&gt;&#xA;तमब्रवीत्ततो राजा रावणो राक्षसं स्थितम्।&lt;br&gt;&#xA;विद्युज्जिह्वं महाजिह्वं समीपपरिवर्त्तिनम् ॥ 6.31.40 ॥&lt;br&gt;&#xA;अग्रतः कुरु सीतायाः शीघ्रं दाशरथेः शिरः।&lt;br&gt;&#xA;अवस्थां पश्चिमां भर्तुः कृपणा साधु पश्यतु ॥ 6.31.41 ॥&lt;br&gt;&#xA;एवमुक्तं तु तद्रक्षः शिरस्तत् प्रियदर्शनम्।&lt;br&gt;&#xA;उपनिक्षिप्य सीतायाः क्षिप्रमन्तरधीयत ॥ 6.31.42 ॥&lt;br&gt;&#xA;रावणश्चापि चिक्षेप भास्वरं कार्मुकं महत्।&lt;br&gt;&#xA;त्रिषु लोकेषु विख्यातं सीतामिदमुवाच च ॥ 6.31.43 ॥&lt;br&gt;&#xA;इदं तत्तव रामस्य कार्मुकं ज्यासमायुतम्।&lt;br&gt;&#xA;इह प्रहस्तेनानीतं हत्वा तं निशि मानुषम् ॥ 6.31.44 ॥&lt;br&gt;&#xA;स विद्युजिह्वेन सहैव तच्छिरो धनुश्च भूमौ विनीकीर्य रावणः।&lt;br&gt;&#xA;विदेहराजस्य सुतां यशस्विनीं ततोऽब्रवीत्तां भव मे वशानुगा ॥ 6.31.45 ॥&lt;/p&gt;</description>
    </item>
    <item>
      <title>०३२ रावणेन सीतायाः मायिकरामशिर आदिप्रदर्शनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/04-rAmapraveshaH/032_rAvaNena_sItAyAH_mAyikarAmashira_Adipradarshanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/04-rAmapraveshaH/032_rAvaNena_sItAyAH_mAyikarAmashira_Adipradarshanam/</guid>
      <description>&lt;p&gt;सा सीता तच्छिरो दृष्ट्वा तच्च कार्मुकमुत्तमम्।&lt;br&gt;&#xA;सुग्रीवप्रतिसंसर्गमाख्यातं च हनूमता ॥ 6.32.1 ॥&lt;br&gt;&#xA;नयने मुखवर्णं च भर्तुस्तत्सदृशं मुखम्।&lt;br&gt;&#xA;केशान् केशान्तदेशं च तं च चूडामणिं शुभम् ॥ 6.32.2 ॥&lt;br&gt;&#xA;एतैः सर्वैरभिज्ञानैरभिज्ञाय सुदुःखिता।&lt;br&gt;&#xA;विजगर्हेऽत्र कैकेयीं कोशन्ती कुररी यथा ॥ 6.32.3 ॥&lt;br&gt;&#xA;सकामा भव कैकेयि हतोऽयं कुलनन्दनः।&lt;br&gt;&#xA;कुलमुत्सादितं सर्वं त्वया कलहशीलया ॥ 6.32.4 ॥&lt;br&gt;&#xA;आर्येण किं ते कैकेयि कृतं रामेण विप्रियम्।&lt;br&gt;&#xA;यन्मया चीरवसनस्त्वया प्रस्थापितो वनम् ॥ 6.32.5 ॥&lt;br&gt;&#xA;एवमुक्त्वा तु वैदेहीं वेपमाना तपस्विनी।&lt;br&gt;&#xA;जगाम जगतीं बाला छिन्ना तु कदली यथा ॥ 6.32.6 ॥&lt;br&gt;&#xA;सा मुहूर्तात् समाश्वस्य प्रतिलभ्य च चेतनाम्।&lt;br&gt;&#xA;तच्छिरः समुपाघ्राय विललापायतेक्षणा ॥ 6.32.7 ॥&lt;br&gt;&#xA;हा हतास्मि महाबाहो वीरव्रतमनुव्रत।&lt;br&gt;&#xA;इमां ते पश्चिमावस्थां गतास्मि विधवा कृता ॥ 6.32.8 ॥&lt;br&gt;&#xA;प्रथमं मरणं नार्या भर्तुर्वैगुण्यमुच्यते।&lt;br&gt;&#xA;सुवृत्त साधुवृत्तायाः संवृत्तस्त्वं ममाग्रतः ॥ 6.32.9 ॥&lt;br&gt;&#xA;दुःखाद्दुःखं प्रपन्नाया मग्नायाः शोकसागरे।&lt;br&gt;&#xA;यो हि मामुद्यतस्त्रातुं सोऽपि त्वं विनिपातितः ॥ 6.32.10 ॥&lt;br&gt;&#xA;सा श्वश्रूर्मम कौसल्या त्वया पुत्रेण राघव।&lt;br&gt;&#xA;वत्सेनेव यथा धेनुर्विवत्सा वत्सला कृता ॥ 6.32.11 ॥&lt;br&gt;&#xA;आदिष्टं दीर्घमायुस्ते यैरचिन्त्यपराक्रम।&lt;br&gt;&#xA;अनृतं वचनं तेषामल्पायुरसि राघव ॥ 6.32.12 ॥&lt;br&gt;&#xA;अथवा नश्यति प्रज्ञा प्राज्ञस्यापि सतस्तव।&lt;br&gt;&#xA;पचत्येनं यथा कालो भूतानां प्रभवो ह्ययम् ॥ 6.32.13 ॥&lt;br&gt;&#xA;अदृष्टं मृत्युमापन्नः कस्मात्त्वं नयशास्त्रवित्।&lt;br&gt;&#xA;व्यसनानामुपायज्ञः कुशलो ह्यसि वर्जने ॥ 6.32.14 ॥&lt;br&gt;&#xA;तथा त्वं सम्परिष्वज्य रौद्रयाऽतिनृशंसया।&lt;br&gt;&#xA;कालरात्र्या ममाच्छिद्य हृतः कमललोचन ॥ 6.32.15 ॥&lt;br&gt;&#xA;उपशेषे महाबाहो मां विहाय तपस्विनीम्।&lt;br&gt;&#xA;प्रियामिव समाश्लिष्य पृथिवीं पुरुषर्षभ ॥ 6.32.16 ॥&lt;br&gt;&#xA;अर्चितं सततं यत्तत् गन्धमाल्यैर्मया तव।&lt;br&gt;&#xA;इदं ते मत्प्रियं वीर धनु काञ्चनभूषणम् ॥ 6.32.17 ॥&lt;br&gt;&#xA;पित्रा दशरथेन त्वं श्वशुरेण ममानघ।&lt;br&gt;&#xA;सर्वैश्च पितृभिः सार्धं नूनं स्वर्गे समागतः ॥ 6.32.18 ॥&lt;br&gt;&#xA;दिवि नक्षत्रभूतस्त्वं महत्कर्मकृतां प्रियम्।&lt;br&gt;&#xA;पुण्यं राजर्षिवंशं त्वमात्मनः समवेक्षसे ॥ 6.32.19 ॥&lt;br&gt;&#xA;किं मां न प्रेक्षसे राजन् किं मां न प्रतिभाषसे।&lt;br&gt;&#xA;बालां बाल्येन सम्प्राप्तां भार्यां मां सहचारिणीम् ॥ 6.32.20 ॥&lt;br&gt;&#xA;संश्रुतं गृह्णता पाणिं चरिष्यामीति यत्त्वया।&lt;br&gt;&#xA;स्मर तन्मम काकुत्स्थ नय मामपि दुःखिताम् ॥ 6.32.21 ॥&lt;br&gt;&#xA;कस्मान्मामपहाय त्वं गतो गतिमतां वर।&lt;br&gt;&#xA;अस्माल्लोकादमुं लोकं त्यक्त्वा मामपि दुःखिताम् ॥ 6.32.22 ॥&lt;br&gt;&#xA;कल्याणैरुचितं यत्तत् परिष्वक्तं मयैव तु।&lt;br&gt;&#xA;क्रव्यादैस्तच्छरीरं ते नूनं विपरिकृष्यते ॥ 6.32.23 ॥&lt;br&gt;&#xA;अग्निष्टोमादिभिर्यज्ञैरिष्टवानाप्तदक्षिणैः।&lt;br&gt;&#xA;अग्निहोत्रेण संस्कारं केन त्वं तु न लप्स्यसे ॥ 6.32.24 ॥&lt;br&gt;&#xA;प्रव्रज्यामुपपन्नानां त्रयाणामेकमागतम्।&lt;br&gt;&#xA;परिप्रक्ष्यति कौसल्या लक्ष्मणं शोकलालसा ॥ 6.32.25 ॥&lt;br&gt;&#xA;स तस्याः परिपृच्छन्त्या वधं मित्रबलस्य ते।&lt;br&gt;&#xA;तव चाख्यास्यते नूनं निशायां राक्षसैर्वधम् ॥ 6.32.26 ॥&lt;br&gt;&#xA;सा त्वां सुप्तं हतं श्रुत्वा मां च रक्षोगृहं गताम्।&lt;br&gt;&#xA;हृदयेनावदीर्णेन न भविष्यति राघव ॥ 6.32.27 ॥&lt;br&gt;&#xA;मम हेतोरनार्याया ह्यनर्हः पार्थिवात्मजः।&lt;br&gt;&#xA;रामः सागरमुत्तीर्य सत्त्ववान् गोष्पदे हतः ॥ 6.32.28 ॥&lt;br&gt;&#xA;अहं दाशरथेनोढा मोहात् स्वकुलपांसनी।&lt;br&gt;&#xA;आर्यपुत्रस्य रामस्य भार्या मृत्युरजायत ॥ 6.32.29 ॥&lt;br&gt;&#xA;नूनमन्यां मया जातिं वारितं दानमुत्तमम्।&lt;br&gt;&#xA;याऽहमद्येह शोचामि भार्या सर्वातिथेरपि ॥ 6.32.30 ॥&lt;br&gt;&#xA;साधु पातय मां क्षिप्रं रामस्योपरि रावण।&lt;br&gt;&#xA;समानय पतिं पत्न्या कुरु कल्याणमुत्तमम् ॥ 6.32.31 ॥&lt;br&gt;&#xA;शिरसा मे शिरश्चास्य कायं कायेन योजय।&lt;br&gt;&#xA;रावणानुगमिष्यामि गतिं भर्तुर्महात्मनः * ॥ 6.32.32 ॥&lt;br&gt;&#xA;इति सा दुःखसन्तप्ता विललापायतेक्षणा।&lt;br&gt;&#xA;भर्तुः शिरो धनुस्तत्र समीक्ष्य च पुनःपुनः ॥ 6.32.33 ॥&lt;br&gt;&#xA;एवं लालप्यमानायां सीतायां तत्र राक्षसः।&lt;br&gt;&#xA;अभिचक्राम भर्त्तारमनीकस्थः कृताञ्जलिः ॥ 6.32.34 ॥&lt;br&gt;&#xA;विजयस्वार्यपुत्रेति सोऽभिवाद्य प्रसाद्य च।&lt;br&gt;&#xA;न्यवेदयदनुप्राप्तं प्रहस्तं वाहिनीपतिम् ॥ 6.32.35 ॥&lt;br&gt;&#xA;अमात्यैः सहितैः सर्वैः प्रहस्तः समुपस्थितः।&lt;br&gt;&#xA;तेन दर्शनकामेन वयं प्रस्थापिताः प्रभो ॥ 6.32.36 ॥&lt;br&gt;&#xA;नूनमस्ति महाराज राजभावात् क्षमान्वितम्।&lt;br&gt;&#xA;किञ्चिदात्ययिकं कार्यं तेषां त्वं दर्शनं कुरु ॥ 6.32.37 ॥&lt;br&gt;&#xA;एतच्छुत्वा दशग्रीवो राक्षसप्रतिवेदितम्।&lt;br&gt;&#xA;अशोकवनिकां त्यक्त्वा मन्त्रिणां दर्शनं ययौ ॥ 6.32.38 ॥&lt;br&gt;&#xA;स तु सर्वं समर्थ्यैव मन्त्रिभिः कृत्यमात्मनः।&lt;br&gt;&#xA;सभां प्रविश्य विदधे विदित्वा रामविक्रमम् ॥ 6.32.39 ॥&lt;br&gt;&#xA;अन्तर्धानं तु तच्छीर्षं तच्च कार्मुकमुत्तमम्।&lt;br&gt;&#xA;जगाम रावणस्यैव निर्याणसमनन्तरम् ॥ 6.32.40 ॥&lt;br&gt;&#xA;राक्षसेन्द्रस्तु तैः सार्धं मन्त्रिभिर्भीमविक्रमैः।&lt;br&gt;&#xA;समर्थयामास तदा रामकार्यविनिश्चयम् ॥ 6.32.41 ॥&lt;br&gt;&#xA;अविदूरस्थितान् सर्वान् बलाध्यक्षान् हितैषिणः।&lt;br&gt;&#xA;अब्रवीत् कालसदृशो रावणो राक्षसाधिपः ॥ 6.32.42 ॥&lt;br&gt;&#xA;शीघ्रं भेरीनिनादेन स्फुटकोणाहतेन मे।&lt;br&gt;&#xA;समानयध्वं सैन्यानि वक्तव्यं च न कारणम् ॥ 6.32.43 ॥&lt;br&gt;&#xA;ततस्तथेति प्रतिगृह्य तद्वचो बलाधिपास्ते महदात्मनो बलम्।&lt;br&gt;&#xA;समानयंश्चैव समागमं च ते न्यवेदयन् भर्तरि युद्धकाङ्क्षिणि ॥ 6.32.44 ॥&lt;/p&gt;</description>
    </item>
    <item>
      <title>०३३ सीता-सरमासंवादः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/04-rAmapraveshaH/033_sItA-saramAsaMvAdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/04-rAmapraveshaH/033_sItA-saramAsaMvAdaH/</guid>
      <description>&lt;p&gt;सीतां तु मोहितां दृष्ट्वा सरमा नाम राक्षसी।&lt;br&gt;&#xA;आससादाथ वैदेहीं प्रियां प्रणयिनीं सखीम् ॥ 6.33.1 ॥&lt;br&gt;&#xA;मोहितां राक्षसेन्द्रेण सीतां परमदुःखिताम्।&lt;br&gt;&#xA;आश्वासयामास तदा सरमा मृदुभाषिणी ॥ 6.33.2 ॥&lt;br&gt;&#xA;सा हि तत्र कृता मित्रं सीतया रक्ष्यमाणया।&lt;br&gt;&#xA;रक्षन्ती रावणादिष्टा सानुक्रोशा दृढव्रता ॥ 6.33.3 ॥&lt;br&gt;&#xA;सा ददर्श ततः सीतां सरमा नष्टचेतनाम्।&lt;br&gt;&#xA;उपावृत्योत्थितां ध्वस्तां वडवामिव पांसुलाम् ॥ 6.33.4 ॥&lt;br&gt;&#xA;तां समाश्वासयामास सखी स्नेहेन सुव्रता ॥ 6.33.5 ॥&lt;br&gt;&#xA;उक्ता यद्रावणेन त्वं प्रत्युक्तं च स्वयं त्वया।&lt;br&gt;&#xA;सखी स्नेहेन तद्भिरु मया सर्वं प्रतिश्रुतम् ॥ 6.33.6 ॥&lt;br&gt;&#xA;लीनया गगने शून्ये भयमुत्सृज्य रावणात्।&lt;br&gt;&#xA;तव हेतोर्विशालाक्षि न हि मे जीवितं प्रियम् ॥ 6.33.7 ॥&lt;br&gt;&#xA;स सम्भ्रान्तश्च निष्क्रान्तो यत्कृते राक्षसाधिपः।&lt;br&gt;&#xA;तच्च मे विदितं सर्वमभिनिष्क्रम्य मैथिलि ॥ 6.33.8 ॥&lt;br&gt;&#xA;न शक्यं सौप्तिकं कर्तुं रामस्य विदितात्मनः।&lt;br&gt;&#xA;वधश्च पुरुषव्याघ्रे तस्मिन्नैवोपपद्यते ॥ 6.33.9 ॥&lt;br&gt;&#xA;न त्वेव वानरा हन्तुं शक्याः पादपयोधिनः।&lt;br&gt;&#xA;सुरा देवर्षभेणेव रामेण हि सुरक्षिताः ॥ 6.33.10 ॥&lt;br&gt;&#xA;दीर्घवृत्तभुजः श्रीमान् महोरस्कः प्रतापवान्।&lt;br&gt;&#xA;धन्वी संहननोपेतो धर्मात्मा भुवि विश्रुतः ॥ 6.33.11 ॥&lt;br&gt;&#xA;विक्रान्तो रक्षिता नित्यमात्मनश्च परस्य च।&lt;br&gt;&#xA;लक्ष्मणेन सह भ्रात्रा कुलीनो नयशास्त्रवित् ॥ 6.33.12 ॥&lt;br&gt;&#xA;हन्ता परबलौघानामचिन्त्यबलपौरुषः।&lt;br&gt;&#xA;न हतो राघवः श्रीमान् सीते शत्रुनिबर्हणः ॥ 6.33.13 ॥&lt;br&gt;&#xA;अयुक्तबुद्धिकृत्येन सर्वभूतविरोधिना।&lt;br&gt;&#xA;इयं प्रयुक्ता रौद्रेण माया मायाविदा त्वयि ॥ 6.33.14 ॥&lt;br&gt;&#xA;शोकस्ते विगतः सर्वः कल्याणं त्वामुपस्थितम्।&lt;br&gt;&#xA;ध्रुवं त्वां भजते लक्ष्मीः प्रियं प्रीतिकरं शृणु ॥ 6.33.15 ॥&lt;br&gt;&#xA;उत्तीर्य सागरं रामः सह वानरसेनया।&lt;br&gt;&#xA;सन्निविष्टः समुद्रस्य तीरमासाद्य दक्षिणम् ॥ 6.33.16 ॥&lt;br&gt;&#xA;दृष्टो मे परिपूर्णार्थः काकुत्स्थः सहलक्ष्मणः।&lt;br&gt;&#xA;स हि तैः सागरान्तस्थैर्बलैस्तिष्ठति रक्षितः ॥ 6.33.17 ॥&lt;br&gt;&#xA;अनेन प्रेषिता ये च राक्षसा लघुविक्रमाः।&lt;br&gt;&#xA;राघवस्तीर्ण इत्येव प्रवृत्तिस्तैरिहाहृता ॥ 6.33.18 ॥&lt;br&gt;&#xA;स तां श्रुत्वा विशालाक्षि प्रवृत्तिं राक्षसाधिपः।&lt;br&gt;&#xA;एष मन्त्रयते सर्वैः सचिवैः सह रावणः ॥ 6.33.19 ॥&lt;br&gt;&#xA;इति ब्रुवाणा सरमा राक्षसी सीतया सह।&lt;br&gt;&#xA;सर्वोद्योगेन सैन्यानां शब्दं शुश्राव भैरवम् ॥ 6.33.20 ॥&lt;br&gt;&#xA;दण्डनिर्घातवादिन्याः श्रुत्वा भेर्या महास्वनम्।&lt;br&gt;&#xA;उवाच सरमा सीतामिदं मधुरभाषिणी ॥ 6.33.21 ॥&lt;br&gt;&#xA;सन्नाहजननी ह्येषा भैरवा भीरु भेरिका।&lt;br&gt;&#xA;भेरीनादं च गम्भीरं शृणु तोयदनिस्वनम् ॥ 6.33.22 ॥&lt;br&gt;&#xA;कल्प्यन्ते मत्तमातङ्गा युज्यन्ते रथवाजिनः।&lt;br&gt;&#xA;हृष्यन्ते तुरागारूढाः प्रासहस्ताः सहस्रशः ॥ 6.33.23 ॥&lt;br&gt;&#xA;आपूर्यन्ते राजमार्गाः सैन्यैरद्भुतदर्शनैः।&lt;br&gt;&#xA;वेगवद्भिर्नदद्भिश्च तोयौघैरिव सागरः ॥ 6.33.24 ॥&lt;br&gt;&#xA;शस्त्राणां च प्रसन्नानां चर्मणां वर्मणां तथा।&lt;br&gt;&#xA;रथवाजिगजानां च भूषितानां च रक्षसाम् ॥ 6.33.25 ॥&lt;br&gt;&#xA;प्रभां विसृजतां पश्य नानावर्णां समुत्थिताम्।&lt;br&gt;&#xA;वनं निर्दहतो घर्मे यथा रूपं विभावसोः ॥ 6.33.26 ॥&lt;br&gt;&#xA;घण्टानां शृणु निर्घोषं रथानां शृणु निस्वनम्।&lt;br&gt;&#xA;हयानां हेषमाणानां शृणु तूर्यध्वनिं यथा ॥ 6.33.27 ॥&lt;br&gt;&#xA;उद्यतायुधहस्तानां राक्षसेन्द्रानुयायिनाम्।&lt;br&gt;&#xA;सम्भ्रमो रक्षसामेष तुमुलो रोमहर्षणः ॥ 6.33.28 ॥&lt;br&gt;&#xA;श्रीस्त्वां भजति शोकघ्नी रक्षसां भयमागतम् ॥ 6.33.29 ॥&lt;br&gt;&#xA;विनिर्जित्य जितक्रोधस्त्वामचिन्त्यपराक्रमः।&lt;br&gt;&#xA;रावणं समरे हत्वा भर्ता त्वाऽधिगमिष्यति ॥ 6.33.30 ॥&lt;br&gt;&#xA;विक्रमिष्यति रक्षस्सु भर्ता ते सहलक्ष्मणः।&lt;br&gt;&#xA;यथा शत्रुषु शत्रुघ्नो विष्णुना सह वासवः ॥ 6.33.31 ॥&lt;br&gt;&#xA;आगतस्य हि रामस्य क्षिप्रमङ्कगतां सतीम्।&lt;br&gt;&#xA;अहं द्रक्ष्यामि सिद्धार्थां त्वां शत्रौ विनिपातिते ॥ 6.33.32 ॥&lt;br&gt;&#xA;अश्रूण्यानन्दजानि त्वं वर्तयिष्यसि शोभने।&lt;br&gt;&#xA;समागम्य परिष्वज्य तस्योरसि महोरसः ॥ 6.33.33 ॥&lt;br&gt;&#xA;अचिरान्मोक्ष्यते सीते देवि ते जघनं गताम्।&lt;br&gt;&#xA;धृतामेतां बहून् मासान् वेणीं रामो महावलः ॥ 6.33.34 ॥&lt;br&gt;&#xA;तस्य दृष्ट्वा मुखं देवि पूर्णचन्द्रमिवोदितम्।&lt;br&gt;&#xA;मोक्ष्यसे शोकजं वारि निर्मोकमिव पन्नगी ॥ 6.33.35 ॥&lt;br&gt;&#xA;रावणं समरे हत्वा न चिरादेव मैथिलि।&lt;br&gt;&#xA;त्वया समग्रः प्रियया सुखार्हो लप्स्यते सुखम् ॥ 6.33.36 ॥&lt;br&gt;&#xA;समागता त्वं वीर्येण मोदिष्यसि महात्मना।&lt;br&gt;&#xA;सुवर्षेण समायुक्ता यथा सस्येन मेदिनी ॥ 6.33.37 ॥&lt;br&gt;&#xA;गिरिवरमभितोऽनुवर्तमानो हय इव मण्डलमाशु य करोति।&lt;br&gt;&#xA;तमिह शरणमभ्युपेहि देवं विदसकरं प्रभवो ह्ययं प्रजानाम् ॥ 6.33.38 ॥&lt;/p&gt;</description>
    </item>
    <item>
      <title>०३४ सरमया सीताश्वासनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/04-rAmapraveshaH/034_saramayA_sItAshvAsanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/04-rAmapraveshaH/034_saramayA_sItAshvAsanam/</guid>
      <description>&lt;p&gt;अथ तां जातसन्तापां तेन वाक्येन मोहिताम्।&lt;br&gt;&#xA;सरमा ह्लादयामास पृथिवीं द्यौरिवाम्भसा ॥ 6.34.1 ॥&lt;br&gt;&#xA;ततस्तस्या हितं सख्याश्चिकीर्षन्ती सखी वचः।&lt;br&gt;&#xA;उवाच काले कालज्ञा स्मितपूर्वाभिभाषिणी ॥ 6.34.2 ॥&lt;br&gt;&#xA;उत्सहेयमहं गत्वा त्वद्वाक्यमसितेक्षणे।&lt;br&gt;&#xA;निवेद्य कुशलं रामे प्रतिच्छन्ना निवर्तितुम् ॥ 6.34.3 ॥&lt;br&gt;&#xA;न हि मे क्रममाणाया निरालम्बे विहायसि।&lt;br&gt;&#xA;समर्थो गतिमन्वेतुं पवनो गरुडोऽपि वा ॥ 6.34.4 ॥&lt;br&gt;&#xA;एवं ब्रुवाणां तां सीता सरमां पुनरब्रवीत्।&lt;br&gt;&#xA;मधुरं श्लक्ष्णया वाचा पूर्वं शोकाभिपन्नया ॥ 6.34.5 ॥&lt;br&gt;&#xA;समर्था गगनं गन्तुमपि वा त्वं रसातलम्।&lt;br&gt;&#xA;अवगच्छाम्यकर्तव्यं कर्तव्यं ते मदन्तरे ॥ 6.34.6 ॥&lt;br&gt;&#xA;मत्प्रियं यदि कर्तव्यं यदि बुद्धिः स्थिरा तव।&lt;br&gt;&#xA;ज्ञातुमिच्छामि तं गत्वा किं करोतीति रावणः ॥ 6.34.7 ॥&lt;br&gt;&#xA;स हि मायाबलः क्रूरो रावणः शत्रुरावणः।&lt;br&gt;&#xA;मां मोहयति दुष्टात्मा पीतमात्रेव वारुणी ॥ 6.34.8 ॥&lt;br&gt;&#xA;तर्जापयति मां नित्यं भर्त्सापयति चासकृत्।&lt;br&gt;&#xA;राक्षसीभिः सुघोराभिर्या मां रक्षन्ति नित्यशः ॥ 6.34.9 ॥&lt;br&gt;&#xA;उद्विग्ना शङ्किता चास्मि न स्वस्थं च मनो मम।&lt;br&gt;&#xA;तद्भयाच्छाहमुद्विग्ना अशोकवनिकां गता ॥ 6.34.10 ॥&lt;br&gt;&#xA;यदि नाम कथा तस्य निश्चितं वापि यद्भवेत्।&lt;br&gt;&#xA;निवेदयेथाः सर्वं तत् परो मे स्यादनुग्रहः ॥ 6.34.11 ॥&lt;br&gt;&#xA;सा त्वेवं ब्रुवतीं सीतां सरमा वल्गुभाषिणी।&lt;br&gt;&#xA;उवाच वदनं तस्याः स्पृशन्ती बाष्पविक्लवम् ॥ 6.34.12 ॥&lt;br&gt;&#xA;एष ते यद्यभिप्रायस्तदा गच्छामि जानकि।&lt;br&gt;&#xA;गृह्य शत्रोरभिप्रायमुपावृत्तां च पश्य माम् ॥ 6.34.13 ॥&lt;br&gt;&#xA;एवमुक्त्वा ततो गत्वा समीपं तस्य रक्षसः।&lt;br&gt;&#xA;शुश्राव कथितं तस्य रावणस्य समन्त्रिणः ॥ 6.34.14 ॥&lt;br&gt;&#xA;सा श्रुत्वा निश्चयं तस्य निश्चयज्ञा दुरात्मनः।&lt;br&gt;&#xA;पुनरेवागमत् क्षिप्रमशोकवनिकां तदा ॥ 6.34.15 ॥&lt;br&gt;&#xA;सा प्रविष्टा पुनस्तत्र ददर्श जनकात्मजाम्।&lt;br&gt;&#xA;प्रतीक्षमाणां स्वामेव भ्रष्टपद्मामिव श्रियम् ॥ 6.34.16 ॥&lt;br&gt;&#xA;तां तु सीता पुनः प्राप्तां सरमां वल्गुभाषिणीम्।&lt;br&gt;&#xA;परिष्वज्य च सुस्निग्धं ददौ च स्वयमासनम् ॥ 6.34.17 ॥&lt;br&gt;&#xA;इहासीना सुखं सर्वमाख्याहि मम तत्त्वतः।&lt;br&gt;&#xA;क्रूरस्य निश्चयं तस्य रावणस्य दुरात्मनः ॥ 6.34.18 ॥&lt;br&gt;&#xA;एवमुक्ता तु सरमा सीतया वेपमानया।&lt;br&gt;&#xA;कथितं सर्वमाचष्ट रावणस्य समन्त्रिणः ॥ 6.34.19 ॥&lt;br&gt;&#xA;जनन्या राक्षसेन्द्रो वै त्वन्मोक्षार्थं बृहद्वचः।&lt;br&gt;&#xA;अविद्धेन च वैदेहि मन्त्रिवृद्धेन बोधितः ॥ 6.34.20 ॥&lt;br&gt;&#xA;दीयतामभिसत्कृत्य मनुजेन्द्राय मैथिली।&lt;br&gt;&#xA;निदर्शनं ते पर्याप्तं जनस्थाने यदद्भुतम् ॥ 6.34.21 ॥&lt;br&gt;&#xA;लङ्घनं च समुद्रस्य दर्शनं च हनूमतः।&lt;br&gt;&#xA;वधं च रक्षसां युद्धे कः कुर्यान्मानुषो भुवि ॥ 6.34.22 ॥&lt;br&gt;&#xA;एवं स मन्त्रिवृद्धैश्चाविद्धेन बहु भाषितः।&lt;br&gt;&#xA;न त्वामुत्सहते मोक्तुमर्थमर्थपरो यथा ॥ 6.34.23 ॥&lt;br&gt;&#xA;नोत्सहत्यमृतो मोक्तुं युद्धे त्वामिति मैथिलि।&lt;br&gt;&#xA;सामात्यस्य नृशंसस्य निश्चयो ह्येष वर्तते ॥ 6.34.24 ॥&lt;br&gt;&#xA;भयान्न शक्तस्त्वां मोक्तुमनिरस्तस्तु संयुगे।&lt;br&gt;&#xA;राक्षसानां च सर्वेषामात्मनश्च वधेन हि ॥ 6.34.25 ॥&lt;br&gt;&#xA;निहत्य रावणं सङ्ख्ये सर्वथा निशितैः शरैः।&lt;br&gt;&#xA;प्रतिनेष्यति रामस्त्वामयोध्यामसितेक्षणे ॥ 6.34.26 ॥&lt;br&gt;&#xA;एतस्मिन्नन्तरे शब्दो भेरीशङ्खसमाकुलः।&lt;br&gt;&#xA;श्रुतो वानरसैन्यानां कम्पयन् धरणीतलम् ॥ 6.34.27 ॥&lt;br&gt;&#xA;श्रुत्वा तु तद्वानरसैन्यशब्दं लङ्कागता राक्षसराजभृत्याः।&lt;br&gt;&#xA;नष्टौजसो दैन्यपरीतचेष्टाः श्रेयो न पश्यन्ति नृपस्य दोषे ॥ 6.34.28 ॥&lt;/p&gt;</description>
    </item>
    <item>
      <title>०३५ सरमया रावणनिर्धारकथनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/04-rAmapraveshaH/035_saramayA_rAvaNanirdhArakathanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/04-rAmapraveshaH/035_saramayA_rAvaNanirdhArakathanam/</guid>
      <description>&lt;p&gt;तेन शङ्खविमिश्रेण भेरीशब्देन राघवः।&lt;br&gt;&#xA;उपयाति महाबाहू रामः परपुरञ्जयः ॥ 6.35.1 ॥&lt;br&gt;&#xA;तं निनादं निशम्याथ रावणो राक्षसेश्वरः।&lt;br&gt;&#xA;मुहूर्तं ध्यानमास्थाय सचिवानभ्युदैक्षत ॥ 6.35.2 ॥&lt;br&gt;&#xA;सभां सन्नादयन् सर्वामित्युवाच महाबलः।&lt;br&gt;&#xA;जगत्सन्तापनः क्रूरो गर्हयन् राक्षसेश्वरः ॥ 6.35.3 ॥&lt;br&gt;&#xA;तरणं सागरस्यापि विक्रमं बलसञ्चयम्।&lt;br&gt;&#xA;यदुक्तवन्तो रामस्य भवन्तस्तन्मया श्रुतम् ॥ 6.35.4 ॥&lt;br&gt;&#xA;भवतश्चाप्यहं वेद्मि युद्धे सत्यपराक्रमान्।&lt;br&gt;&#xA;तूष्णीकानीक्षतोऽन्योन्यं विदित्वा रामविक्रमम् ॥ 6.35.5 ॥&lt;br&gt;&#xA;ततस्तु सुमहाप्राज्ञो माल्यवान् नाम राक्षसः।&lt;br&gt;&#xA;रावणस्य वचः श्रुत्वा मातुः पैतामहोऽब्रवीत् ॥ 6.35.6 ॥&lt;br&gt;&#xA;विद्यास्वभिविनीतो यो राजा राजन्नयानुगः।&lt;br&gt;&#xA;स शास्ति चिरमैश्वर्यमरींश्च कुरुते वशे ॥ 6.35.7 ॥&lt;br&gt;&#xA;सन्दधानो हि कालेन विगृह्णंश्चारिभिः सह।&lt;br&gt;&#xA;स्वपक्षवर्धनं कुर्वन् महदैश्वर्यमश्नुते ॥ 6.35.8 ॥&lt;br&gt;&#xA;हीयमानेन कर्तव्यो राज्ञा सन्धिः समेन च।&lt;br&gt;&#xA;न शत्रुमवमन्येत ज्यायान् कुर्वीत विग्रहम् ॥ 6.35.9 ॥&lt;br&gt;&#xA;तन्मह्यं रोचते सन्धिः सह रामेण रावण।&lt;br&gt;&#xA;यदर्थमभियुक्ताःस्म सीता तस्मै प्रदीयताम् ॥ 6.35.10 ॥&lt;br&gt;&#xA;यस्य देवर्षयः सर्वे गन्धर्वाश्च जयैषिणः।&lt;br&gt;&#xA;विरोधं मा गमस्तेन सन्धिस्ते तेन रोचताम् ॥ 6.35.11 ॥&lt;br&gt;&#xA;असृजद्भगवान् पक्षौ द्वावेव हि पितामहः।&lt;br&gt;&#xA;सुराणामसुराणां च धर्माधर्मौ तदाश्रयौ ॥ 6.35.12 ॥&lt;br&gt;&#xA;धर्मो हि श्रूयते पक्षो ह्यमराणां महात्मनाम्।&lt;br&gt;&#xA;अधर्मो रक्षसां पक्षो ह्यसुराणां च रावण ॥ 6.35.13 ॥&lt;br&gt;&#xA;धर्मो वै ग्रसतेऽधर्मं ततः कृतमभूद्युगम्।&lt;br&gt;&#xA;अधर्मो ग्रसते धर्मं ततस्तिष्यः प्रवर्तते ॥ 6.35.14 ॥&lt;br&gt;&#xA;तत्त्वया चरता लोकान् धर्मो विनिहतो महान्।&lt;br&gt;&#xA;अधर्मः प्रगृहीतश्च तेनास्मद्बलिनः परे ॥ 6.35.15 ॥&lt;br&gt;&#xA;स प्रमादाद्विवृद्धस्तेऽधर्मोऽभिग्रसते हि नः।&lt;br&gt;&#xA;विवर्धयति पक्षं च सुराणां सुरभावनः ॥ 6.35.16 ॥&lt;br&gt;&#xA;विषयेषु प्रसक्तेन यत्किञ्चित्कारिणा त्वया।&lt;br&gt;&#xA;ऋषीणामग्निकल्पानामुद्वेगो जनितो महान् ॥ 6.35.17 ॥&lt;br&gt;&#xA;तेषां प्रभावो दुर्धर्षः प्रदीप्त इव पावकः ॥ 6.35.18 ॥&lt;br&gt;&#xA;तपसा भावितात्मानो धर्मस्यानुग्रहे रताः।&lt;br&gt;&#xA;मुख्यैर्यज्ञैर्यजन्त्येते नित्यं तैस्तैर्द्विजातयः ॥ 6.35.19 ॥&lt;br&gt;&#xA;जुह्वत्यग्नींश्च विधिवद्वेदांश्चोच्चैरधीयते।&lt;br&gt;&#xA;अभिभूय च रक्षांसि ब्रह्मघोषानुदैरयन् ॥ 6.35.20 ॥&lt;br&gt;&#xA;दिशोऽपि विद्रुताः सर्वाः स्तनयित्नुरिवोष्णगे।&lt;br&gt;&#xA;ऋषीणामग्निकल्पानामग्निहोत्रसमुत्थितः ॥ 6.35.21 ॥&lt;br&gt;&#xA;तेषु तेषु च देशेषु पुण्येष्वेव दृढव्रतैः।&lt;br&gt;&#xA;चर्यमाणं तपस्तीव्रं सन्तापयति राक्षसान् ॥ 6.35.22 ॥&lt;br&gt;&#xA;देवदानवयक्षेभ्यो गृहीतश्च वरस्त्वया ॥ 6.35.23 ॥&lt;br&gt;&#xA;मानुषा वानरा ऋक्षा गोलाङ्गूला महाबलाः।&lt;br&gt;&#xA;बलवन्त इहागम्य गर्जन्ति दृढविक्रमाः ॥ 6.35.24 ॥&lt;br&gt;&#xA;उत्पातान् विविधान् दृष्ट्वा घोरान् बहुविधांस्तथा।&lt;br&gt;&#xA;विनाशमनुपश्यामि सर्वेषां रक्षसामहम् ॥ 6.35.25 ॥&lt;br&gt;&#xA;खराभिस्तनिता घोरा मेघाः प्रतिभयङ्कराः।&lt;br&gt;&#xA;शोणितेनाभिवर्षन्ति लङ्कामुष्णेन सर्वतः ॥ 6.35.26 ॥&lt;br&gt;&#xA;रुदतां वाहनानां च प्रपतन्त्यस्रबिन्दवः।&lt;br&gt;&#xA;ध्वजा ध्वस्ता विवर्णाश्च न प्रभान्ति यथा पुरा ॥ 6.35.27 ॥&lt;br&gt;&#xA;व्याला गोमायवो गृध्रा वाश्यन्ति च सुभैरवम्।&lt;br&gt;&#xA;प्रविश्य लङ्कामनिशं समवायांश्च कुर्वते ॥ 6.35.28 ॥&lt;br&gt;&#xA;कालिकाः पाण्डरैर्दन्तैः प्रहसन्त्यग्रतः स्थिताः।&lt;br&gt;&#xA;स्त्रियः स्वप्नेषु मुष्णन्त्यो गृहाणि प्रतिभाष्य च ॥ 6.35.29 ॥&lt;br&gt;&#xA;गृहाणां बलिकर्माणि श्वानः पर्युपभुञ्जते।&lt;br&gt;&#xA;खरा गोषु प्रजायन्ते मूषिका नकुलैः सह ॥ 6.35.30 ॥&lt;br&gt;&#xA;मार्जारा द्वीपिभिः सार्धं सूकराः शुनकैः सह।&lt;br&gt;&#xA;किन्नरा राक्षसैश्चापि समीयुर्मानुषैः सह ॥ 6.35.31 ॥&lt;br&gt;&#xA;पाण्डुरा रक्तपादाश्च विहङ्गाः कालचोदिताः।&lt;br&gt;&#xA;राक्षसानां विनाशाय कपोता विचरन्ति च ॥ 6.35.32 ॥&lt;br&gt;&#xA;वीचीकूचीति वाश्यन्त्यः शारिका वेश्मसु स्थिताः ॥ 6.35.33 ॥&lt;br&gt;&#xA;पतन्ति ग्रथिताश्चापि निर्जिताः कलहैषिणः।&lt;br&gt;&#xA;पाक्षिणश्च मृगाः सर्वे प्रत्यादित्यं रुदन्ति च ॥ 6.35.34 ॥&lt;br&gt;&#xA;करालो विकटो मुण्डः परुषः कृष्णपिङ्गलः।&lt;br&gt;&#xA;कालो गृहाणि सर्वेषां काले कालेऽन्ववेक्षते ॥ 6.35.35 ॥&lt;br&gt;&#xA;एतान्यन्यानि दुष्टानि निमित्तान्युत्पतन्ति च।&lt;br&gt;&#xA;ज्ञात्वा प्रधार्य कार्याणि क्रियतामायतिक्षमम् ॥ 6.35.36 ॥&lt;br&gt;&#xA;*इदं वचस्तत्र निशम्य माल्यवान् परीक्ष्य रक्षोधिपतेर्मनः पुनः।&lt;br&gt;&#xA;अनुत्तमेषूत्तमपौरुषो बली बभूव तूष्णीं समवेक्ष्य रावणम् ॥ 6.35.37 ॥&lt;/p&gt;</description>
    </item>
  </channel>
</rss>
