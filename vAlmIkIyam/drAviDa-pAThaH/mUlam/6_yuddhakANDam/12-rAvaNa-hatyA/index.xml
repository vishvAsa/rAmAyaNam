<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१२-रावण-हत्या on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/12-rAvaNa-hatyA/</link>
    <description>Recent content in &#43;१२-रावण-हत्या on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/12-rAvaNa-hatyA/index.xml" rel="self" type="application/rss+xml" />
    <item>
      <title>१०१ रावणस्य युद्धपलायनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/12-rAvaNa-hatyA/101_rAvaNasya_yuddhapalAyanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/12-rAvaNa-hatyA/101_rAvaNasya_yuddhapalAyanam/</guid>
      <description>&lt;p&gt;तस्मिन् प्रतिहतेऽस्त्रे तु रावणो राक्षसाधिपः।&lt;br&gt;&#xA;क्रोधं च द्विगुणं चक्रे क्रोधाच्चास्त्रमनन्तरम् ॥ 6.101.1 ॥&lt;br&gt;&#xA;मयेन विहितं रौद्रमन्यदस्त्रं महाद्युतिः।&lt;br&gt;&#xA;उत्स्रष्टुं रावणो घोरं राघवाय प्रचक्रमे ॥ 6.101.2 ॥&lt;br&gt;&#xA;ततः शूलानि निश्चेरुर्गदाश्च मुसलानि च।&lt;br&gt;&#xA;कार्मुकाद्दीप्यमानानि वज्रसाराणि सर्वशः ॥ 6.101.3 ॥&lt;br&gt;&#xA;मुद्गराः कूटपाशाश्च दीप्ताश्चाशनयस्तथा।&lt;br&gt;&#xA;निष्पेतुर्विविधास्तीक्ष्णा वाता इव युगक्षये ॥ 6.101.4 ॥&lt;br&gt;&#xA;तदस्त्रं राघवः श्रीमानुत्तमास्त्रविदां वरः।&lt;br&gt;&#xA;जघान परमास्त्रेण गान्धर्वेण महाद्युतिः ॥ 6.101.5 ॥&lt;br&gt;&#xA;तस्मिन् प्रतिहतेऽस्त्रे तु राघवेण महात्मना।&lt;br&gt;&#xA;रावणः क्रोधताम्राक्षः सौरमस्त्रमुदैरयत् ॥ 6.101.6 ॥&lt;br&gt;&#xA;ततश्चक्राणि निष्पेतुर्भास्वराणि महान्ति च।&lt;br&gt;&#xA;कार्मुकाद्भीमवेगस्य दशग्रीवस्य धीमतः ॥ 6.101.7 ॥&lt;br&gt;&#xA;तैरासीद्गगनं दीप्तं सम्पतद्भिरितस्ततः।&lt;br&gt;&#xA;पतद्भिश्च दिशो दीप्ताश्चन्द्रसूर्यग्रहैरिव ॥ 6.101.8 ॥&lt;br&gt;&#xA;तानि चिच्छेद बाणौघैश्चक्राणि स तु राघवः।&lt;br&gt;&#xA;आयुधानि च चित्राणि रावणस्य चमूमुखे ॥ 6.101.9 ॥&lt;br&gt;&#xA;तदस्त्रं तु हतं दृष्ट्वा रावणो राक्षसाधिपः।&lt;br&gt;&#xA;विव्याध दशभिर्बाणै रामं सर्वेषु मर्मसु ॥ 6.101.10 ॥&lt;br&gt;&#xA;स विद्धो दशभिर्बाणैर्महाकार्मुकनिस्सृतैः।&lt;br&gt;&#xA;रावणेन महातेजा न प्राकम्पत राघवः ॥ 6.101.11 ॥&lt;br&gt;&#xA;ततो विव्याध गात्रेषु सर्वेषु समितिञ्जयः।&lt;br&gt;&#xA;राघवस्तु सुसङ्क्रुद्धो रावणं बहुभिः शरैः ॥ 6.101.12 ॥&lt;br&gt;&#xA;एतस्मिन्नन्तरे क्रुद्धो राघवस्यानुजो बली।&lt;br&gt;&#xA;लक्ष्मणः सायकान् सप्त जग्राह परवीरहा ॥ 6.101.13 ॥&lt;br&gt;&#xA;तैः सायकैर्महावेगै रावणस्य महाद्युतिः।&lt;br&gt;&#xA;ध्वजं मनुष्यशीर्षं तु तस्य चिच्छेद नैकधा ॥ 6.101.14 ॥&lt;br&gt;&#xA;सारथेश्चापि बाणेन शिरो ज्वलितकुण्डलम्।&lt;br&gt;&#xA;जहार लक्ष्मणः श्रीमान् नैर्ऋतस्य महाबलः ॥ 6.101.15 ॥&lt;br&gt;&#xA;तस्य बाणैश्च चिच्छेद धनुर्गजकरोपमम्।&lt;br&gt;&#xA;लक्ष्मणो राक्षसेन्द्रस्य पञ्चभिर्निशितैः शरैः ॥ 6.101.16 ॥&lt;br&gt;&#xA;नीलमेघनिभांश्चास्य सदश्वान् पर्वतोपमान्।&lt;br&gt;&#xA;जघानाप्लुत्य गदया रावणस्य विभीषणः ॥ 6.101.17 ॥&lt;br&gt;&#xA;हताश्वाद्वेगवान् वेगादवप्लुत्य महारथात्।&lt;br&gt;&#xA;क्रोधमाहारयत्तीव्रं भ्रातरं प्रति रावणः ॥ 6.101.18 ॥&lt;br&gt;&#xA;ततः शक्तिं महाशक्तिर्दीप्तां दीम्प्ताशनीमिव।&lt;br&gt;&#xA;विभीषणाय चिक्षेप राक्षसेन्द्रः प्रतापवान् ॥ 6.101.19 ॥&lt;br&gt;&#xA;अप्राप्तामेव तां बाणैस्त्रिभिश्चिच्छेद लक्ष्मणः।&lt;br&gt;&#xA;अथोदतिष्ठत् सन्नादो वानराणां तदा रणे ॥ 6.101.20 ॥&lt;br&gt;&#xA;सा पपात त्रिधा च्छिन्ना शक्तिः काञ्चनमालिनी।&lt;br&gt;&#xA;सविस्फुलिङ्गा ज्वलिता महोल्केव दिवश्च्युता ॥ 6.101.21 ॥&lt;br&gt;&#xA;ततः सम्भाविततरां कालेनापि दुरासदाम्।&lt;br&gt;&#xA;जग्राह विपुलां शक्तिं दीप्यमानां स्वतेजसा ॥ 6.101.22 ॥&lt;br&gt;&#xA;सा वेगिता बलवता रावणेन दुरासदा।&lt;br&gt;&#xA;जज्वाल सुमहाघोरा शक्राशनिसमप्रभा ॥ 6.101.23 ॥&lt;br&gt;&#xA;एतस्मिन्नन्तरे वीरो लक्ष्मणस्तं विभीषणम्।&lt;br&gt;&#xA;प्राणसंशयमापन्नं तूर्णमभ्यवपद्यत ॥ 6.101.24 ॥&lt;br&gt;&#xA;तं विमोक्षयितुं वीरश्चापमायम्य लक्ष्मणः।&lt;br&gt;&#xA;रावणं शक्तिहस्तं वै शरवर्षैरवाकिरत् ॥ 6.101.25 ॥&lt;br&gt;&#xA;कीर्यमाणः शरौघेण विसृष्टेन महात्मना।&lt;br&gt;&#xA;स प्रहर्तुं मनश्चक्रे विमुखीकृतविक्रमः ॥ 6.101.26 ॥&lt;br&gt;&#xA;मोक्षितं भ्रातरं दृष्ट्वा लक्ष्मणेन स रावणः।&lt;br&gt;&#xA;लक्ष्मणाभिमुखस्तिष्ठन्निदं वचनमब्रवीत् ॥ 6.101.27 ॥&lt;br&gt;&#xA;मोक्षितस्ते बलश्लाघिन् यस्मादेवं विभीषणः।&lt;br&gt;&#xA;विमुच्य राक्षसं शक्तिस्त्वयीयं विनिपात्यते ॥ 6.101.28 ॥&lt;br&gt;&#xA;एषा ते हृदयं भित्त्वा शक्तिर्लोहितलक्षणा।&lt;br&gt;&#xA;मद्बाहुपरिघोत्सृष्टा प्राणानादाय यास्यति ॥ 6.101.29 ॥&lt;br&gt;&#xA;इत्येवमुक्त्वा तां शक्तिमष्टघण्टां महास्वनाम्।&lt;br&gt;&#xA;मयेन मायाविहिताममोघां शत्रुघातिनीम् ॥ 6.101.30 ॥&lt;br&gt;&#xA;लक्ष्मणाय समुद्दिश्य ज्वलन्तीमिव तेजसा।&lt;br&gt;&#xA;रावणः परमक्रुद्धश्चिक्षेप च ननाद च ॥ 6.101.31 ॥&lt;br&gt;&#xA;सा क्षिप्ता भीमवेगेन शक्राशनिसमस्वना।&lt;br&gt;&#xA;शक्तिरभ्यपतद्वेगाल्लक्ष्मणं रणमूर्धनि ॥ 6.101.32 ॥&lt;br&gt;&#xA;तामनुव्याहरच्छक्तिमापतन्तीं स राघवः।&lt;br&gt;&#xA;स्वस्त्यस्तु लक्ष्मणायेति मोघा भव हतोद्यमा ॥ 6.101.33 ॥&lt;br&gt;&#xA;रावणेन रणे शक्तिः क्रुद्धेनाशीविषोपमा।&lt;br&gt;&#xA;मुक्ताऽऽशूरस्यभीतस्य लक्ष्मणस्य ममज्ज सा ॥ 6.101.34 ॥&lt;br&gt;&#xA;न्यपतत् सा महावेगा लक्ष्मणस्य महोरसि।&lt;br&gt;&#xA;जिह्वेवोरगराजस्य दीप्यमाना महाद्युतिः ॥ 6.101.35 ॥&lt;br&gt;&#xA;ततो रावणवेगेन सुदूरमवगाढया।&lt;br&gt;&#xA;शक्त्या निर्भिन्नहृदयः पपात भुवि लक्ष्मणः ॥ 6.101.36 ॥&lt;br&gt;&#xA;तदवस्थं समीपस्थो लक्ष्मणं प्रेक्ष्य राघवः।&lt;br&gt;&#xA;भ्रातृस्नेहान्महातेजा विषण्णहृदयोऽभवत् ॥ 6.101.37 ॥&lt;br&gt;&#xA;स मुहूर्तमनुध्याय बाष्पव्याकुललोचनः।&lt;br&gt;&#xA;बभूव संरब्धतरो युगान्त इव पावकः ॥ 6.101.38 ॥&lt;br&gt;&#xA;चक्रे सुतुमुलं युद्धं रावणस्य वधे धृतः।&lt;br&gt;&#xA;सर्वयत्नेन महता लक्ष्मणं सन्निरीक्ष्य च ॥ 6.101.39 ॥&lt;br&gt;&#xA;स ददर्श ततो रामः शक्त्या भिन्नं महाहवे।&lt;br&gt;&#xA;लक्ष्मणं रुधिरादिग्धं सपन्नगमिवाचलम् ॥ 6.101.40 ॥&lt;br&gt;&#xA;तामपि प्रहितां शक्तिं रावणेन बलीयसा।&lt;br&gt;&#xA;यत्नतस्ते हरिश्रेष्ठा न शेकुरवमर्दितुम् ॥ 6.101.41 ॥&lt;br&gt;&#xA;अर्दिताश्चैव बाणौघैः क्षिप्रहस्तेन रक्षसा ॥ 6.101.42 ॥&lt;br&gt;&#xA;सौमित्रिं सा विनिर्भिद्य प्रविष्टा धरणीतलम् ॥ 6.101.43 ॥&lt;br&gt;&#xA;तां कराभ्यां परामृश्य रामः शक्तिं भयावहाम्।&lt;br&gt;&#xA;बभञ्ज समरे क्रुद्धो बलवान् विचकर्ष च ॥ 6.101.44 ॥&lt;br&gt;&#xA;तस्य निष्कर्षतः शक्तिं रावणेन बलीयसा।&lt;br&gt;&#xA;शराः सर्वेषु गात्रेषु पातिता मर्मभेदिनः ॥ 6.101.45 ॥&lt;br&gt;&#xA;अचिन्तयित्वा तान् बाणान् समाश्लिष्य च लक्ष्णमम्।&lt;br&gt;&#xA;अब्रवीच्छ हनूमन्तं सुग्रीवं चैव राघवः ॥ 6.101.46 ॥&lt;br&gt;&#xA;लक्ष्मणं परिवार्येह तिष्ठध्वं वानरोत्तमाः ॥ 6.101.47 ॥&lt;br&gt;&#xA;पापात्माऽयं दशग्रीवो वध्यतां पापनिश्चयः।&lt;br&gt;&#xA;काङ्क्षतः स्तोककस्येव घर्मान्ते मेघदर्शनम् ॥ 6.101.48 ॥&lt;br&gt;&#xA;अस्मिन् मुहूर्ते न चिरात् सत्यं प्रतिशृणोमि वः।&lt;br&gt;&#xA;अरावणमरामं वा जगद्द्रक्ष्यथ वानराः ॥ 6.101.49 ॥&lt;br&gt;&#xA;राज्यनाशं वने वासं दण्डके परिधावनम्।&lt;br&gt;&#xA;वैदेह्याश्च परामर्शं रक्षोभिश्च समागमम् ॥ 6.101.50 ॥&lt;br&gt;&#xA;प्राप्तं दुःखं महद्घोरं क्लेशं च निरयोपमम्।&lt;br&gt;&#xA;अद्य सर्वमहं त्यक्ष्ये निहत्वा रावणं रणे ॥ 6.101.51 ॥&lt;br&gt;&#xA;यदर्थं वानरं सैन्यं समानीतमिदं मया।&lt;br&gt;&#xA;सुग्रीवश्च कृतो राज्ये निहत्वा वालिनं रणे ॥ 6.101.52 ॥&lt;br&gt;&#xA;यदर्थं सागरः क्रान्तः सेतुर्बद्धश्च सागरे।&lt;br&gt;&#xA;सोऽयमद्य रणे पापश्चक्षुर्विषयमागतः ॥ 6.101.53 ॥&lt;br&gt;&#xA;चक्षुर्विषयमागम्य नायं जीवितुमर्हति।&lt;br&gt;&#xA;दृष्टिं दृष्टिविषस्येव सर्पस्य मम रावणः ॥ 6.101.54 ॥&lt;br&gt;&#xA;स्वस्थाः पश्यत दुर्धर्षा युद्धं वानरपुङ्गवाः।&lt;br&gt;&#xA;आसीनाः पर्वताग्रेषु ममेदं रावणस्य च ॥ 6.101.55 ॥&lt;br&gt;&#xA;अद्य रामस्य रामत्वं पश्यन्तु मम संयुगे।&lt;br&gt;&#xA;त्रयो लोकाः सगन्धर्वाः सदेवाः सर्षिचारणाः ॥ 6.101.56 ॥&lt;br&gt;&#xA;सदेवाः कथयिष्यन्ति यावद्भूमिर्धरिष्यति।&lt;br&gt;&#xA;समागम्य सदा लोके यथा युद्धं प्रवर्तितम् ॥ 6.101.57 ॥&lt;br&gt;&#xA;एवमुक्त्वा शितैर्बाणैस्तप्तकाञ्चनभूषणैः।&lt;br&gt;&#xA;आजघान दशग्रीवं रणे रामः समाहितः ॥ 6.101.58 ॥&lt;br&gt;&#xA;अथ प्रदीप्तैर्नाराचैर्मुसलैश्चापि रावणः।&lt;br&gt;&#xA;अभ्यवर्षत्तदा रामं धाराभिरिव तोयदः ॥ 6.101.59 ॥&lt;br&gt;&#xA;रामरावणमुक्तानामन्योन्यमभिनिघ्नताम्।&lt;br&gt;&#xA;शराणां च शराणां च बभूव तुमुलः स्वनः ॥ 6.101.60 ॥&lt;br&gt;&#xA;ते भिन्नाश्च विकीर्णाश्च रामरावणयोः शराः।&lt;br&gt;&#xA;अन्तरिक्षात् प्रदीप्ताग्रा निपेतुर्धरणीतले ॥ 6.101.61 ॥&lt;br&gt;&#xA;तयोर्ज्यातलनिर्घोषो रामरावणयोर्महान्।&lt;br&gt;&#xA;त्रासनः सर्वभूतानां सम्बभूवाद्भुतोपमः ॥ 6.101.62 ॥&lt;br&gt;&#xA;स कीर्यमाणः शरजालवृष्टिभिर्महात्मना दीप्तधनुष्मताऽर्दितः।&lt;br&gt;&#xA;भयात् प्रदुद्राव समेत्य रावणो यथाऽनिलेनाभिहतो बलाहकः ॥ 6.101.63 ॥&lt;/p&gt;</description>
    </item>
    <item>
      <title>१०२ हनुमता सञ्जीविनीपर्वतानयनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/12-rAvaNa-hatyA/102_hanumatA_sanjIvinIparvatAnayanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/12-rAvaNa-hatyA/102_hanumatA_sanjIvinIparvatAnayanam/</guid>
      <description>&lt;p&gt;शक्त्या विनिहतं दृष्ट्वा रावणेन बलीयसा।&lt;br&gt;&#xA;लक्ष्मणं समरे शूरं रुधिरौघपरिप्लुतम् ॥ 6.102.1 ॥&lt;br&gt;&#xA;स दत्त्वा तुमुलं युद्धं रावणस्य दुरात्मनः।&lt;br&gt;&#xA;विसृजन्नेव बाणौघान् सुषेणं वाक्यमब्रवीत् ॥ 6.102.2 ॥&lt;br&gt;&#xA;एष रावणवीर्येण लक्ष्मणः पतितः क्षितौ।&lt;br&gt;&#xA;सर्पवद्वेष्टते वीरो मम शोकमुदीरयन् ॥ 6.102.3 ॥&lt;br&gt;&#xA;शोणितार्द्रमिमं वीरं प्राणैरिष्टतमं मम।&lt;br&gt;&#xA;पश्यतो मम का शक्तिर्योद्धुं पर्याकुलात्मनः ॥ 6.102.4 ॥&lt;br&gt;&#xA;अयं स समरश्लाघी भ्राता मे शुभलक्षणः।&lt;br&gt;&#xA;यदि पञ्चत्वमापन्नः प्राणैर्मे किं सुखेन च ॥ 6.102.5 ॥&lt;br&gt;&#xA;सायका व्यवसीदन्ति दृष्टिर्बाष्पवशं गता।&lt;br&gt;&#xA;अवसीदन्ति गात्राणि स्वप्नयाने नृणामिव ॥ 6.102.6 ॥&lt;br&gt;&#xA;चिन्ता मे वर्धते तीव्रा मुमूर्षा चोपजायते ॥ 6.102.7 ॥&lt;br&gt;&#xA;भ्रातरं निहतं दृष्ट्वा रावणेन दुरात्मना ॥ 6.102.8 ॥&lt;br&gt;&#xA;राघवो भ्रातरं दृष्ट्वा प्रियं प्राणं बहिश्चरम्।&lt;br&gt;&#xA;दुःखेन महताऽऽविष्टो ध्यानशोकपरायणः ॥ 6.102.9 ॥&lt;br&gt;&#xA;परं विषादमापन्नो विललापाकुलेन्द्रियः ॥ 6.102.10 ॥&lt;br&gt;&#xA;न हि युद्धेन मे कार्यं नैव प्राणैर्न सीतया।&lt;br&gt;&#xA;भ्रातरं निहतं दृष्ट्वा लक्ष्मणं रणपांसुषु ॥ 6.102.11 ॥&lt;br&gt;&#xA;किं मे राज्येन किं प्राणैर्युद्धे कार्यं न विद्यते।&lt;br&gt;&#xA;यत्रायं निहतः शेते रणमूर्धनि लक्ष्मणः ॥ 6.102.12 ॥&lt;br&gt;&#xA;देशे देशे कलत्राणि देशे देशे च बान्धवाः।&lt;br&gt;&#xA;तं तु देशं न पश्यामि यत्र भ्राता सहोदरः ॥ 6.102.13 ॥&lt;br&gt;&#xA;विवेष्टमानं करुणमुच्छ्वसन्तं पुनःपुनः।&lt;br&gt;&#xA;राममाश्वासयन् वीरः सुषेणो वाक्यमब्रवीत् ॥ 6.102.14 ॥&lt;br&gt;&#xA;न मृतोऽयं महाबाहो लक्ष्मणो लक्ष्मिवर्धनः।&lt;br&gt;&#xA;न चास्य विकृतं वक्त्रं नापि श्यावं न निष्प्रभम् ॥ 6.102.15 ॥&lt;br&gt;&#xA;सुप्रभं च प्रसन्नं च मुखमस्याभिलक्ष्यते।&lt;br&gt;&#xA;पद्मरक्ततलौ हस्तौ सुप्रसन्ने च लोचने ॥ 6.102.16 ॥&lt;br&gt;&#xA;एवं न विद्यते रूपं गतासूनां विशाम्पते।&lt;br&gt;&#xA;दीर्घायुषस्तु ये मर्त्यास्तेषां तु मुखमीद्दशम् ॥ 6.102.17 ॥&lt;br&gt;&#xA;नायं प्रेतत्वमापन्नो लक्ष्मणो लक्ष्मिवर्धनः।&lt;br&gt;&#xA;मा विषादं कृथा वीर सप्राणोऽयमरिन्दमः ॥ 6.102.18 ॥&lt;br&gt;&#xA;आख्यास्यते प्रसुप्तस्य स्रस्तगात्रस्य भूतले।&lt;br&gt;&#xA;सोच्छ्वासं हृदयं वीर कम्पमानं मुहुर्मुहुः ॥ 6.102.19 ॥&lt;br&gt;&#xA;एवमुक्त्वा तु वाक्यज्ञः सुषेणो राघवं वचः।&lt;br&gt;&#xA;हनुमन्तमुवाचेदं हनुमन्तमभित्वरन् ॥ 6.102.20 ॥&lt;br&gt;&#xA;सौम्य शीघ्रमितो गत्वा शैलमोषधिपर्वतम्।&lt;br&gt;&#xA;पूर्वं ते कथितो योऽसौ वीर जाम्बवता शुभः ॥ 6.102.21 ॥&lt;br&gt;&#xA;दक्षिणे शिखरे तस्य जातमोषधिमानय।&lt;br&gt;&#xA;विशल्यकरणीं नाम विशल्यकरणीं शुभाम् ॥ 6.102.22 ॥&lt;br&gt;&#xA;सवर्णकरणीं चापि तथा सञ्जीवनीमपि।&lt;br&gt;&#xA;सन्धानकरणीं चापि गत्वा शीघ्रमिहानय ॥ 6.102.23 ॥&lt;br&gt;&#xA;इत्येवमुक्तो हनुमान् गत्वा चौषधिपर्वतम्।&lt;br&gt;&#xA;चिन्तामभ्यगमच्छ्रीमानजानंस्तां महौषधिम् ॥ 6.102.24 ॥&lt;br&gt;&#xA;अस्मिन् हि शिखरे जातामोषधीं तां सुखावहाम्।&lt;br&gt;&#xA;प्रतर्केणावगच्छामि सुषेणोऽप्येवमब्रवीत् ॥ 6.102.25 ॥&lt;br&gt;&#xA;अगृह्य यदि गच्छामि विशल्यकरणीमहम्।&lt;br&gt;&#xA;कालात्ययेन दोषः स्याद्वैक्लव्यं च महद्भवेत् ॥ 6.102.26 ॥&lt;br&gt;&#xA;इति सञ्चिन्त्य हनुमान् गत्वा क्षिप्रं महाबलः।&lt;br&gt;&#xA;आसाद्य पर्वतश्रेष्ठं त्रिः प्रकम्प्य गिरेः शिरः ॥ 6.102.27 ॥&lt;br&gt;&#xA;फुल्लनानातरुगणं समुत्पाट्य महाबलः।&lt;br&gt;&#xA;गृहीत्वा हरिशार्दूलो हस्ताभ्यां समतोलयत् ॥ 6.102.28 ॥&lt;br&gt;&#xA;स नीलमिव जीमूतं तोयपूर्णं नभस्थलात्।&lt;br&gt;&#xA;आपपात गृहीत्वा तु हनुमान् शिखरं गिरेः ॥ 6.102.29 ॥&lt;br&gt;&#xA;समागम्य महावेगः सन्न्यस्य शिखरं गिरेः।&lt;br&gt;&#xA;विश्रम्य किञ्चिद्धनुमान् सुषेणमिदमब्रवीत् ॥ 6.102.30 ॥&lt;br&gt;&#xA;ओषधिं नावगच्छामि तामहं हरिपुङ्गव।&lt;br&gt;&#xA;तदिदं शिखरं कृत्स्नं गिरेस्तस्याहृतं मया ॥ 6.102.31 ॥&lt;br&gt;&#xA;एवं कथयमानं तं प्रशस्य पवनात्मजम्।&lt;br&gt;&#xA;सुषेणो वानरश्रेष्ठो जग्राहोत्पाट्य चौषधीम् ॥ 6.102.32 ॥&lt;br&gt;&#xA;विस्मितास्तु बभूवुस्ते रणे वानरराक्षसाः।&lt;br&gt;&#xA;दृष्ट्वा हनुमतः कर्म सुरैरपि सुदुष्करम् ॥ 6.102.33 ॥&lt;br&gt;&#xA;ततः सङ्क्षोदयित्वा तामोषधीं वानरोत्तमः।&lt;br&gt;&#xA;लक्ष्मणस्य ददौ नस्तः सुषेणः सुमहाद्युतेः ॥ 6.102.34 ॥&lt;br&gt;&#xA;सशल्यस्तां समाघ्राय लक्ष्मणः परवीरहा।&lt;br&gt;&#xA;विशल्यो विरुजः शीघ्रमुदतिष्ठन्महीतलात् ॥ 6.102.35 ॥&lt;br&gt;&#xA;तमुत्थितं ते हरयो भूतलात् प्रेक्ष्य लक्ष्मणम्।&lt;br&gt;&#xA;साधु साध्विति सुप्रीताः सुषेणं प्रत्यपूजयन् ॥ 6.102.36 ॥&lt;br&gt;&#xA;एह्येहीत्यब्रवीद्रामो लक्ष्मणं परवीरहा।&lt;br&gt;&#xA;सस्वजे स्नेहगाढं च बाष्पपार्याकुलेक्षणः ॥ 6.102.37 ॥&lt;br&gt;&#xA;अब्रवीच्च परिष्वज्य सौमित्रिं राघवस्तदा।&lt;br&gt;&#xA;दिष्ट्या त्वां वीर पश्यामि मरणात् पुनरागतम् ॥ 6.102.38 ॥&lt;br&gt;&#xA;न हि मे जीवितेनार्थः सीतया चापि लक्ष्मण।&lt;br&gt;&#xA;को हि मे विजयेनार्थस्त्वयि पञ्चत्वमागते ॥ 6.102.39 ॥&lt;br&gt;&#xA;इत्येवं वदतस्तस्य राघवस्य महात्मनः।&lt;br&gt;&#xA;खिन्नः शिथिलया वाचा लक्ष्मणो वाक्यमब्रवीत् ॥ 6.102.40 ॥&lt;br&gt;&#xA;तां प्रतिज्ञां प्रतिज्ञाय पुरा सत्यपराक्रम।&lt;br&gt;&#xA;लघुः कश्चिदिवासत्त्वो नैवं वक्तुमिहार्हसि ॥ 6.102.41 ॥&lt;br&gt;&#xA;न हि प्रतिज्ञां कुर्वन्ति वितथां साधवोऽनघ।&lt;br&gt;&#xA;लक्षणं हि महत्त्वस्य प्रतिज्ञापरिपालनम् ॥ 6.102.42 ॥&lt;br&gt;&#xA;नैराश्यमुपगन्तुं ते तदलं मत्कृतेऽनघ।&lt;br&gt;&#xA;वधेन रावणस्याद्य प्रतिज्ञामनुपालय ॥ 6.102.43 ॥&lt;br&gt;&#xA;न जीवन् यास्यते शत्रुस्तव बाणपथं गतः।&lt;br&gt;&#xA;नर्दतस्तीक्ष्णदंष्ट्रस्य सिंहस्येव महागजः ॥ 6.102.44 ॥&lt;br&gt;&#xA;अहं तु वधमिच्छामि शीघ्रमस्य दुरात्मनः।&lt;br&gt;&#xA;यावदस्तं न यात्येष कृतकर्मा दिवाकरः ॥ 6.102.45 ॥&lt;br&gt;&#xA;यदि वधमिच्छसि रावणस्य सङ्ख्ये यदि च कृतां त्वमिहेच्छसि प्रतिज्ञाम्।&lt;br&gt;&#xA;यदि तव राजवरात्मजाभिलाषः कुरु च वचो मम शीघ्रमद्यवीर ॥ 6.102.46 ॥&lt;/p&gt;</description>
    </item>
    <item>
      <title>१०३ रामास्त्राहतो रावणः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/12-rAvaNa-hatyA/103_rAmAstrAhato_rAvaNaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/12-rAvaNa-hatyA/103_rAmAstrAhato_rAvaNaH/</guid>
      <description>&lt;p&gt;सन्दधे परवीरघ्नो धनुरादाय वीर्यवान्।&lt;br&gt;&#xA;रावणाय शरान् घोरान् विससर्ज चमूमुखे ॥ 6.103.1 ॥&lt;br&gt;&#xA;अथान्यं रथमारुह्य रावणो राक्षसाधिपः।&lt;br&gt;&#xA;अभ्यद्रवत काकुत्स्थं स्वर्भानुरिव भास्करम् ॥ 6.103.2 ॥&lt;br&gt;&#xA;दशग्रीवो रथस्थस्तु रामं वज्रोपमैः शरैः।&lt;br&gt;&#xA;आजघान महाघोरैर्धाराभिरिव तोयदः ॥ 6.103.3 ॥&lt;br&gt;&#xA;दीप्तपावक सङ्काशैः शरैः काञ्चनभूषणैः।&lt;br&gt;&#xA;निर्बिभेद रणे रामो दशग्रीवं समाहितम् ॥ 6.103.4 ॥&lt;br&gt;&#xA;भूमौ स्थितस्य रामस्य रथस्थस्य च रक्षसः।&lt;br&gt;&#xA;न समं युद्धमित्याहुर्देवगन्धर्वदानवाः ॥ 6.103.5 ॥&lt;br&gt;&#xA;ततः काञ्चनचित्राङ्गः किङ्किणीशतभूषितः।&lt;br&gt;&#xA;तरुणादित्यसङ्काशो वैडूर्यमयकूबरः ॥ 6.103.6 ॥&lt;br&gt;&#xA;सदश्वैः काञ्चनापीडैर्युक्तः श्वेतप्रकीर्णकैः।&lt;br&gt;&#xA;हरिभिः सूर्यसङ्काशैर्हेमजालविभूषितैः ॥ 6.103.7 ॥&lt;br&gt;&#xA;रुक्मवेणुध्वजः श्रीमान् देवराजरथो वरः।&lt;br&gt;&#xA;देवराजेन सन्दिष्टो रथमारुह्य मातलिः ॥ 6.103.8 ॥&lt;br&gt;&#xA;अभ्यवर्तत काकुत्स्थमवतीर्य त्रिविष्टपात् ॥ 6.103.9 ॥&lt;br&gt;&#xA;अब्रवीच्च तदा रामं सप्रतोदो रथे स्थितः।&lt;br&gt;&#xA;प्राञ्जलिर्मातलिर्वाक्यं सहस्राक्षस्य सारथिः ॥ 6.103.10 ॥&lt;br&gt;&#xA;सहस्राक्षेण काकुत्स्थ रथोऽयं विजयाय ते।&lt;br&gt;&#xA;दत्तस्तव महासत्त्व श्रीमान् शत्रुनिबर्हण ॥ 6.103.11 ॥&lt;br&gt;&#xA;इदमैन्द्रं महच्चापं कवचं चाग्निसन्निभम्।&lt;br&gt;&#xA;शराश्चादित्यसङ्काशाः शक्तिश्च विमला शिता ॥ 6.103.12 ॥&lt;br&gt;&#xA;आरुह्येमं रथं वीर राक्षसं जहि रावणम्।&lt;br&gt;&#xA;मया सारथिना राजन् महेन्द्र इव दानवान् ॥ 6.103.13 ॥&lt;br&gt;&#xA;इत्युक्तः सम्परिक्रम्य रथं समभिवाद्य च।&lt;br&gt;&#xA;आरुरोह तदा रामो लोकान् लक्ष्म्या विराजयन् ॥ 6.103.14 ॥&lt;br&gt;&#xA;तद्बभूवाद्भुतं युद्धं तुमुलं रोमहर्षणम्।&lt;br&gt;&#xA;रामस्य च महाबाहो रावणस्य च रक्षसः ॥ 6.103.15 ॥&lt;br&gt;&#xA;स गान्धर्वेण गान्धर्वं दैवं दैवेन राघवः।&lt;br&gt;&#xA;अस्त्रं राक्षसराजस्य जघान परमास्त्रवित् ॥ 6.103.16 ॥&lt;br&gt;&#xA;अस्त्रं तु परमं घोरं राक्षसं राक्षसाधिपः।&lt;br&gt;&#xA;ससर्ज परमक्रुद्धः पुनरेव निशाचरः ॥ 6.103.17 ॥&lt;br&gt;&#xA;ते रावणधनुर्मुक्ताः शराः काञ्चनभूषणाः।&lt;br&gt;&#xA;अभ्यवर्तन्त काकुत्स्थं सर्पा भूत्वा महाविषाः ॥ 6.103.18 ॥&lt;br&gt;&#xA;ते दीप्तवदना दीप्तं वमन्तो ज्वलनं मुखैः।&lt;br&gt;&#xA;राममेवाभ्यवर्तन्त व्यादितास्या भयानकाः ॥ 6.103.19 ॥&lt;br&gt;&#xA;तैर्वासुकिसमस्पर्शैर्दीप्तभोगैर्महाविषैः।&lt;br&gt;&#xA;दिशश्च सन्तताः सर्वाः प्रदिशश्च समावृताः ॥ 6.103.20 ॥&lt;br&gt;&#xA;तान् दृष्ट्वा पन्नगान् रामः समापतत आहवे।&lt;br&gt;&#xA;अस्त्रं गारुत्मतं घोरं प्रादुश्चके भयावहम् ॥ 6.103.21 ॥&lt;br&gt;&#xA;ते राघवशरा मुक्ता रुक्मपुङ्खाः शिखिप्रभाः।&lt;br&gt;&#xA;सुपर्णाः काञ्चना भूत्वा विचेरुः सर्पशत्रवः ॥ 6.103.22 ॥&lt;br&gt;&#xA;ते तान् सर्वान् शरान् जघ्नुः सर्परूपान् महाजवान्।&lt;br&gt;&#xA;सुपर्णरूपा रामस्य विशिखाः कामरूपिणः ॥ 6.103.23 ॥&lt;br&gt;&#xA;अस्त्रे प्रतिहते क्रुद्धो रावणो राक्षसाधिपः।&lt;br&gt;&#xA;अभ्यवर्षत्तदा रामं घोराभिः शरवृष्टिभिः ॥ 6.103.24 ॥&lt;br&gt;&#xA;ततः शरसहस्रेण राममक्लिष्टकारिणम्।&lt;br&gt;&#xA;अर्दयित्वा शरौघेण मातलिं प्रत्यविध्यत ॥ 6.103.25 ॥&lt;br&gt;&#xA;पातयित्वा रथोपस्थे रथात् केतुं च काञ्चनम्।&lt;br&gt;&#xA;ऐन्द्रानपि जघानाश्वान् शरजालेन रावणः ॥ 6.103.26 ॥&lt;br&gt;&#xA;तं दृष्ट्वा सुमहत्कर्म रावणस्य दुरात्मनः।&lt;br&gt;&#xA;विषेदुर्देवगन्धर्वा दानवाश्चारणैः सह ॥ 6.103.27 ॥&lt;br&gt;&#xA;राममार्तं तदा दृष्ट्वा सिद्धाश्च परमर्षयः।&lt;br&gt;&#xA;व्यथिता वानरेन्द्राश्च बभूवुः सविभीषणाः ॥ 6.103.28 ॥&lt;br&gt;&#xA;रामचन्द्रमसं दृष्ट्वा ग्रस्तं रावणराहुणा।&lt;br&gt;&#xA;प्राजापत्यं च नक्षत्रं रोहिणीं शशिनः प्रियाम् ॥ 6.103.29 ॥&lt;br&gt;&#xA;समाक्रम्य बुधस्तस्थौ प्रजानामशुभावहः ॥ 6.103.30 ॥&lt;br&gt;&#xA;सधूमपरिवृत्तोर्मिः प्रज्वलन्निव सागरः।&lt;br&gt;&#xA;उत्पपात तदा क्रुद्धः स्पृशन्निव दिवाकरम् ॥ 6.103.31 ॥&lt;br&gt;&#xA;शस्त्रवर्णः सुपरुषो मन्दरश्मिर्दिवाकरः।&lt;br&gt;&#xA;अदृश्यत कबन्धाङ्कः संसक्तो धूमकेतुना ॥ 6.103.32 ॥&lt;br&gt;&#xA;कोसलानां च नक्षत्रं व्यक्तमिन्द्राग्निदैवतम्।&lt;br&gt;&#xA;आक्रम्याङ्गारकस्तस्थौ विशाखामपि चाम्बरे ॥ 6.103.33 ॥&lt;br&gt;&#xA;दशास्यो विंशतिभुजः प्रगृहीतशरासनः।&lt;br&gt;&#xA;अदृश्यत दशग्रीवो मैनाक इव पर्वतः ॥ 6.103.34 ॥&lt;br&gt;&#xA;निरस्यमानो रामस्तु दशग्रीवेण रक्षसा।&lt;br&gt;&#xA;नाशक्नोदभिसन्धातुं सायकान् रणमूर्धनि ॥ 6.103.35 ॥&lt;br&gt;&#xA;स कृत्वा भ्रुकुटिं क्रुद्धः किञ्चित् संरक्तलोचनः।&lt;br&gt;&#xA;जगाम सुमहाक्रोधं निर्दहन्निव चक्षुषा ॥ 6.103.36 ॥&lt;/p&gt;</description>
    </item>
    <item>
      <title>१०४ रामास्त्राहतो रावणः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/12-rAvaNa-hatyA/104_rAmAstrAhato_rAvaNaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/12-rAvaNa-hatyA/104_rAmAstrAhato_rAvaNaH/</guid>
      <description>&lt;p&gt;तस्य क्रुद्धस्य वदनं दृष्ट्वा रामस्य धीमतः।&lt;br&gt;&#xA;सर्वभूतानि वित्रेसुः प्राकम्पत च मेदिनी ॥ 6.104.1 ॥&lt;br&gt;&#xA;सिंहशार्दूलवान् शैलः सञ्चचाल चलद्रुमः।&lt;br&gt;&#xA;बभूव चातिक्षुभितः समुद्रः सरितां पतिः ॥ 6.104.2 ॥&lt;br&gt;&#xA;खगाश्च खरनिर्घोषा गगने परुषा घनाः।&lt;br&gt;&#xA;औत्पातिकानि नर्दन्तः समन्तात् परिचक्रमुः ॥ 6.104.3 ॥&lt;br&gt;&#xA;रामं दृष्ट्वा सुसङ्क्रुद्धमुत्पातांश्च सुदारुणान्।&lt;br&gt;&#xA;वित्रेसुः सर्वभूतानि रावणस्याभवद्भयेम् ॥ 6.104.4 ॥&lt;br&gt;&#xA;विमानस्थास्तदा देवा गन्धर्वाश्च महोरगाः।&lt;br&gt;&#xA;ऋषिदानवदैत्याश्च गरुत्मन्तश्च खेचराः ॥ 6.104.5 ॥&lt;br&gt;&#xA;ददृशुस्ते महायुद्धं लोकसंवर्तसंस्थितम्।&lt;br&gt;&#xA;नानाप्रहरणैर्भीमैः शूरयोः सम्प्रयुद्ध्यतोः ॥ 6.104.6 ॥&lt;br&gt;&#xA;ऊचुः सुरासुराः सर्वे तदा विग्रहमागताः।&lt;br&gt;&#xA;प्रेक्षमाणा महद्युद्धं वाक्यं भक्त्या प्रहृष्टवत् ॥ 6.104.7 ॥&lt;br&gt;&#xA;दशग्रीवं जयेत्याहुरसुराः समवस्थिताः।&lt;br&gt;&#xA;देवा राममथोचुस्ते त्वं जयेति पुनःपुनः ॥ 6.104.8 ॥&lt;br&gt;&#xA;एतस्मिन्नन्तरे क्रोधाद्राघवस्य स रावणः।&lt;br&gt;&#xA;प्रहर्तुकामो दुष्टात्मा स्पृशन् प्रहरणं महत् ॥ 6.104.9 ॥&lt;br&gt;&#xA;वज्रसारं महानादं सर्वशत्रुनिबर्हणम्।&lt;br&gt;&#xA;शैलशृङ्गनिभैः कूटैश्चितं दृष्टिभयावहम् ॥ 6.104.10 ॥&lt;br&gt;&#xA;सधूममिव तीक्ष्णाग्रं युगान्ताग्निचयोपमम्।&lt;br&gt;&#xA;अतिरौद्रमनासाद्यं कालेनापि दुरासदम् ॥ 6.104.11 ॥&lt;br&gt;&#xA;त्रासनं सर्वभूतानां दारणं भेदनं तदा।&lt;br&gt;&#xA;प्रदीप्तमिव रोषेण शूलं जग्राह रावणः ॥ 6.104.12 ॥&lt;br&gt;&#xA;तच्छूलं परमक्रुद्धो मध्ये जग्राह वीर्यवान्।&lt;br&gt;&#xA;अनेकैः समरे शूरै राक्षसैः परिवारितः ॥ 6.104.13 ॥&lt;br&gt;&#xA;समुद्यम्य महाकायो ननाद युधि भैरवम्।&lt;br&gt;&#xA;संरक्तनयनो रोषात् स्वसैन्यमभिहर्षयन् ॥ 6.104.14 ॥&lt;br&gt;&#xA;पृथिवीं चान्तरिक्षं च दिशश्च प्रदिशस्तथा।&lt;br&gt;&#xA;प्राकम्पयत्तदा शब्दो राक्षसेन्द्रस्य दारुणः ॥ 6.104.15 ॥&lt;br&gt;&#xA;अतिनादस्य नादेन तेन तस्य दुरात्मनः।&lt;br&gt;&#xA;सर्वभूतानि वित्रेसुः सागरश्च प्रचुक्षुभे ॥ 6.104.16 ॥&lt;br&gt;&#xA;स गृहीत्वा महावीर्यः शूलं तद्रावणो महत्।&lt;br&gt;&#xA;विनद्य सुमहानादं रामं परुषमब्रवीत् ॥ 6.104.17 ॥&lt;br&gt;&#xA;शूलोऽयं वज्रसारस्ते राम रोषान्मयोद्यतः।&lt;br&gt;&#xA;तव भ्रातृसहायस्य सद्यः प्राणान् हरिष्यति ॥ 6.104.18 ॥&lt;br&gt;&#xA;त्वां निहत्य रणश्लाघिन् करोमि तरसा समम्।&lt;br&gt;&#xA;तिष्ठेदानीं निहन्मि त्वामेष शूलेन राघव ॥ 6.104.19 ॥&lt;br&gt;&#xA;एवमुक्त्वा स चिक्षेप तच्छूलं राक्षसाधिपः ॥ 6.104.20 ॥&lt;br&gt;&#xA;तद्रावणकरान्मुक्तं विद्युज्ज्वालासमाकुलम्।&lt;br&gt;&#xA;अष्टघण्टं महानादं वियद्गतमशोभत ॥ 6.104.21 ॥&lt;br&gt;&#xA;तच्छूलं राघवो दृष्ट्वा ज्वलन्तं घोरदर्शनम्।&lt;br&gt;&#xA;ससर्ज विशिखान् रामश्चापमायम्य वीर्यवान् ॥ 6.104.22 ॥&lt;br&gt;&#xA;आपतन्तं शरौघेण वारयामास राघवः।&lt;br&gt;&#xA;उत्पतन्तं युगान्ताग्निं जलौघैरिव वासवः ॥ 6.104.23 ॥&lt;br&gt;&#xA;निर्ददाह स तान् बाणान् रामकार्मुकनिस्सृतान्।&lt;br&gt;&#xA;रावणस्य महाशूलः पतङ्गानिव पावकः ॥ 6.104.24 ॥&lt;br&gt;&#xA;तान् दृष्ट्वा भस्मसाद्भूतान् शूल संस्पर्शचूर्णितान्।&lt;br&gt;&#xA;सायकानन्तरिक्षस्थान् राघवः क्रोधमाहरत् ॥ 6.104.25 ॥&lt;br&gt;&#xA;स तां मातलिनाऽऽनीतां शक्तिं वासवनिर्मिताम्।&lt;br&gt;&#xA;जग्राह परमक्रुद्धो राघवो रघुनन्दनः ॥ 6.104.26 ॥&lt;br&gt;&#xA;सा तोलिता बलवता शक्तिर्घण्टाकृतस्वना।&lt;br&gt;&#xA;नभः प्रज्वालयामास युगान्तोल्केव सप्रभा ॥ 6.104.27 ॥&lt;br&gt;&#xA;सा क्षिप्ता राक्षसेन्द्रस्य तस्मिन् शूले पपात ह।&lt;br&gt;&#xA;भिन्नः शक्त्या महान् शूलो निपपात हतद्युतिः ॥ 6.104.28 ॥&lt;br&gt;&#xA;निर्बिभेद ततो बाणैर्हयानस्य महाजवान्।&lt;br&gt;&#xA;रामस्तीक्ष्णैर्महावेगैर्वज्रकल्पैः शितैः शरैः ॥ 6.104.29 ॥&lt;br&gt;&#xA;निर्बिभेदोरसि ततो रावणं निशितैः शरैः।&lt;br&gt;&#xA;राघवः परमायत्तो ललाटे पत्रिभिस्त्रिभिः ॥ 6.104.30 ॥&lt;br&gt;&#xA;स शरैर्भिन्नसर्वाङ्गो गात्रप्रस्रुतशोणितः।&lt;br&gt;&#xA;राक्षसेन्द्रः समूहस्थः फुल्लाशोक इवाबभौ ॥ 6.104.31 ॥&lt;br&gt;&#xA;स रामबाणैरभिविद्धगात्रो निशाचरेन्द्रः क्षतजार्द्रगात्रः।&lt;br&gt;&#xA;जगाम खेदं च समाजमध्ये क्रोधं च चक्रे सुभृशं तदानीम् ॥ 6.104.32 ॥&lt;/p&gt;</description>
    </item>
    <item>
      <title>१०५ रावणेन युद्धभूमिनिर्वर्तनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/12-rAvaNa-hatyA/105_rAvaNena_yuddhabhUminirvartanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/12-rAvaNa-hatyA/105_rAvaNena_yuddhabhUminirvartanam/</guid>
      <description>&lt;p&gt;स तेन तु तथा क्रोधात् काकुत्स्थेनार्दितो रणे।&lt;br&gt;&#xA;रावणः समरश्लाघी महाक्रोधमुपागमत् ॥ 6.105.1 ॥&lt;br&gt;&#xA;स दीप्तनयनो रोषाच्चापमायम्य वीर्यवान्।&lt;br&gt;&#xA;अभ्यर्दयत् सुसङ्क्रुद्धो राघवं परमाहवे ॥ 6.105.2 ॥&lt;br&gt;&#xA;बाणधारासहस्रैस्तैः स तोयद इवाम्बरात्।&lt;br&gt;&#xA;राघवं रावणो बाणैस्तटाकमिव पूरयत् ॥ 6.105.3 ॥&lt;br&gt;&#xA;पूरितः शरजालेन धनुर्मुक्तेन संयुगे।&lt;br&gt;&#xA;महागिरिरिवाकम्प्यः काकुत्स्थो न प्रकम्पते ॥ 6.105.4 ॥&lt;br&gt;&#xA;स शरैः शरजालानि वारयन् समरे स्थितः।&lt;br&gt;&#xA;गभस्तीनिव सूर्यस्य प्रतिजग्राह वीर्यवान् ॥ 6.105.5 ॥&lt;br&gt;&#xA;ततः शरसहस्राणि क्षिप्रहस्तो निशाचरः।&lt;br&gt;&#xA;निजघानोरसि क्रुद्धो राघवस्य महात्मनः ॥ 6.105.6 ॥&lt;br&gt;&#xA;स शोणित समादिग्धः समरे लक्ष्मणाग्रजः।&lt;br&gt;&#xA;दृष्टः फुल्ल इवारण्ये सुमहान् किंशुकद्रुमः ॥ 6.105.7 ॥&lt;br&gt;&#xA;शराभिघातसंरब्धः सोऽपि जग्राह सायकान्।&lt;br&gt;&#xA;काकुत्स्थः सुमहातेजा युगान्तादित्यतेजसः ॥ 6.105.8 ॥&lt;br&gt;&#xA;ततोऽयोन्यं सुसंरब्धावुभौ तौ रामरावणौ।&lt;br&gt;&#xA;शरान्धकारे समरे नोपालक्षयतां तदा ॥ 6.105.9 ॥&lt;br&gt;&#xA;ततः क्रोधसमाविष्टो रामो दशरथात्मजः।&lt;br&gt;&#xA;उवाच रावणं वीरः प्रहस्य परुषं वचः ॥ 6.105.10 ॥&lt;br&gt;&#xA;मम भार्या जनस्थानादज्ञानाद्राक्षसाधम।&lt;br&gt;&#xA;हृता ते विवशा यस्मात्तस्मात्त्वं नासि वीर्यवान् ॥ 6.105.11 ॥&lt;br&gt;&#xA;मया विरहितां दीनां वर्तमानां महावने।&lt;br&gt;&#xA;वैदेहीं प्रसभं हृत्वा शूरोऽहमिति मन्यसे ॥ 6.105.12 ॥&lt;br&gt;&#xA;स्त्रीषु शूर विनाथासु परदाराभिमर्शक।&lt;br&gt;&#xA;कृत्वा कापुरुषं कर्म शूरोऽहमिति मन्यसे ॥ 6.105.13 ॥&lt;br&gt;&#xA;भिन्नमर्याद निर्लज्ज चारित्रेष्वनवस्थित।&lt;br&gt;&#xA;दर्पान्मृत्युमुपादाय शूरोऽहमिति मन्यसे ॥ 6.105.14 ॥&lt;br&gt;&#xA;शूरेण धनदभ्रात्रा बलैः समुदितेन च।&lt;br&gt;&#xA;श्लाघनीयं यशस्यं च कृतं कर्म महत्त्वया ॥ 6.105.15 ॥&lt;br&gt;&#xA;उत्सेकेनाभिपन्नस्य गर्हितस्याहितस्य च।&lt;br&gt;&#xA;कर्मणः प्राप्नुहीदानीं तस्याद्य सुमहत् फलम् ॥ 6.105.16 ॥&lt;br&gt;&#xA;शूरोऽहमिति चात्मानमवगच्छसि दुर्मते।&lt;br&gt;&#xA;नैव लज्जाऽस्ति ते सीतां चोरवद् व्यपकर्षतः ॥ 6.105.17 ॥&lt;br&gt;&#xA;यदि मत्सन्निधौ सीता धर्षिता स्यात्त्वया बलात्।&lt;br&gt;&#xA;भ्रातरं तु खरं पश्येस्तदा मत्सायकैर्हतः ॥ 6.105.18 ॥&lt;br&gt;&#xA;दिष्ट्याऽसि मम दुष्टात्मंश्चक्षुर्विषयमागतः।&lt;br&gt;&#xA;अद्य त्वां सायकैस्तीक्ष्णैर्नयामि यमसादनम् ॥ 6.105.19 ॥&lt;br&gt;&#xA;अद्य ते मच्छरैश्छिन्नं शिरो ज्वलितकुण्डलम्।&lt;br&gt;&#xA;क्रव्यादा व्यपकर्षन्तु विकीर्णं रणपांसुषु ॥ 6.105.20 ॥&lt;br&gt;&#xA;निपत्योरसि गृध्रास्ते क्षितौ क्षिप्तस्य रावण।&lt;br&gt;&#xA;पिबन्तु रुधिरं तर्षाच्छरशल्यान्तरोत्थितम् ॥ 6.105.21 ॥&lt;br&gt;&#xA;अद्य मद्बाणभिन्नस्य गतासोः पतितस्य ते।&lt;br&gt;&#xA;कर्षन्त्वन्त्राणि पतगा गरुत्मन्त इवोरगान् ॥ 6.105.22 ॥&lt;br&gt;&#xA;इत्येवं संवदन् वीरो रामः शत्रुनिबर्हणः।&lt;br&gt;&#xA;राक्षसेन्द्रं समीपस्थं शरवर्षैरवाकिरत् ॥ 6.105.23 ॥&lt;br&gt;&#xA;बभूव द्विगुणं वीर्यं बलं हर्षश्च संयुगे।&lt;br&gt;&#xA;रामस्यास्त्रबलं चैव शत्रोर्निधनकाङ्क्षिणः ॥ 6.105.24 ॥&lt;br&gt;&#xA;प्रादुर्बभूवुरस्त्राणि सर्वाणि विदितात्मनः।&lt;br&gt;&#xA;प्रहर्षाच्च महातेजाः शीघ्रहस्ततरोऽभवत् ॥ 6.105.25 ॥&lt;br&gt;&#xA;शुभान्येतानि चिह्नानि विज्ञायात्मगतानि सः।&lt;br&gt;&#xA;भूय एवार्दयद्रामो रावणं राक्षसान्तकृत् ॥ 6.105.26 ॥&lt;br&gt;&#xA;हरीणां चाश्मनिकरैः शरवर्षैश्च राघवात्।&lt;br&gt;&#xA;हन्यमानो दशग्रीवो विघूर्णहृदयोऽभवत् ॥ 6.105.27 ॥&lt;br&gt;&#xA;यदा च शस्त्रं नारेभे न व्यकर्षच्छरासनम्।&lt;br&gt;&#xA;नास्य प्रत्यकरोद्वीर्यं विक्लेवेनान्तरात्मना ॥ 6.105.28 ॥&lt;br&gt;&#xA;क्षिप्ताश्चापि शरास्तेन शस्त्राणि विविधानि च।&lt;br&gt;&#xA;न रणार्थाय वर्तन्ते मृत्युकालेऽभिवर्ततः ॥ 6.105.29 ॥&lt;br&gt;&#xA;सूतस्तु रथनेताऽस्य तदवस्थं समीक्ष्य तम्।&lt;br&gt;&#xA;शनैर्युद्धादसम्भ्रान्तो रथं तस्यापवाहयत् ॥ 6.105.30 ॥&lt;/p&gt;</description>
    </item>
    <item>
      <title>१०६ रावणस्य पुनरागमनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/12-rAvaNa-hatyA/106_rAvaNasya_punarAgamanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/12-rAvaNa-hatyA/106_rAvaNasya_punarAgamanam/</guid>
      <description>&lt;p&gt;स तु मोहात् सुसङ्क्रुद्धः कृतान्तबलचोदितः।&lt;br&gt;&#xA;क्रोधसंरक्तनयनो रावणः सूतमब्रवीत् ॥ 6.106.1 ॥&lt;br&gt;&#xA;हीनवीर्यमिवाशक्तं पौरुषेण विवर्जितम्।&lt;br&gt;&#xA;भीरुं लघुमिवासत्त्वं विहीनमिव तेजसा ॥ 6.106.2 ॥&lt;br&gt;&#xA;विमुक्तमिव मायाभिरस्त्रैरिव बहिष्कृतम्।&lt;br&gt;&#xA;मामवज्ञाय दुर्बुद्धे स्वया बुद्ध्या विचेष्टसे ॥ 6.106.3 ॥&lt;br&gt;&#xA;किमर्थं मामवज्ञाय मच्छन्दमनवेक्ष्य च।&lt;br&gt;&#xA;त्वया शत्रोः समक्षं मे रथोऽयमपवाहितः ॥ 6.106.4 ॥&lt;br&gt;&#xA;त्वयाऽद्य हि ममानार्य चिरकालसमार्जितम्।&lt;br&gt;&#xA;यशो वीर्यं च तेजश्च प्रत्ययश्च विनाशितः ॥ 6.106.5 ॥&lt;br&gt;&#xA;शत्रोः प्रख्यातवीर्यस्य रञ्जनीयस्य विक्रमैः।&lt;br&gt;&#xA;पश्यतो युद्धलुब्धोऽहं कृतः कापुरुषस्त्वया ॥ 6.106.6 ॥&lt;br&gt;&#xA;यस्त्वं रथमिमं मोहात् न चोद्वहसि दुर्मते।&lt;br&gt;&#xA;सत्योऽयं प्रतितर्को मे परेण त्वमुपस्कृतः ॥ 6.106.7 ॥&lt;br&gt;&#xA;न हि तद्विद्यते कर्म सुहृदो हितकाङ्क्षिणः।&lt;br&gt;&#xA;रिपूणां सदृशं चैतन्न त्वयैतत् स्वनुष्ठितम् ॥ 6.106.8 ॥&lt;br&gt;&#xA;निवर्तय रथं शीघ्रं यावन्नोपैति मे रिपुः।&lt;br&gt;&#xA;यदि वाऽध्युषितो वाऽसि स्मर्यन्ते यदि वा गुणाः ॥ 6.106.9 ॥&lt;br&gt;&#xA;एवं परुषमुक्तस्तु हितबुद्धिरबुद्धिना।&lt;br&gt;&#xA;अब्रवीद्रावणं सूतो हितं सानुनयं वचः ॥ 6.106.10 ॥&lt;br&gt;&#xA;न भीतोऽस्मि न मूढोऽस्मि नोपजप्तोऽस्मि शत्रुभिः।&lt;br&gt;&#xA;न प्रमत्तो न निस्नेहो विस्मृता न च सत्क्रिया ॥ 6.106.11 ॥&lt;br&gt;&#xA;मया तु हितकामेन यशश्च परिरक्षता।&lt;br&gt;&#xA;स्नेहप्रस्कन्नमनसा प्रियमित्यप्रियं कृतम् ॥ 6.106.12 ॥&lt;br&gt;&#xA;नास्मिन्नर्थे महाराज त्वं मां प्रियहिते रतम्।&lt;br&gt;&#xA;कश्चिल्लघुरिवानार्यो दोषतो गन्तुमर्हसि ॥ 6.106.13 ॥&lt;br&gt;&#xA;श्रूयतां त्वभिधास्यामि यन्निमित्तं मया रथः।&lt;br&gt;&#xA;नदीवेग इवाभोगे संयुगे विनिवर्तितः ॥ 6.106.14 ॥&lt;br&gt;&#xA;क्षमं तवावगच्छामि महता रणकर्मणा।&lt;br&gt;&#xA;न हि ते वीर सौमुख्यं प्रहर्षं वोपधारये ॥ 6.106.15 ॥&lt;br&gt;&#xA;रथोद्वहनखिन्नाश्च त इमे रथवाजिनः।&lt;br&gt;&#xA;दीना धर्मपरिश्रान्ता गावो वर्षहता इव ॥ 6.106.16 ॥&lt;br&gt;&#xA;निमित्तानि च भूयिष्ठं यानि प्रादुर्भवन्ति नः।&lt;br&gt;&#xA;तेषु तेष्वभिपन्नेषु लक्षयाम्यप्रदक्षिणम् ॥ 6.106.17 ॥&lt;br&gt;&#xA;देशकालौ च विज्ञेयौ लक्षणानीङ्गीतानि च।&lt;br&gt;&#xA;दैन्यं खेदश्च हर्षश्च रथिनश्च बलाबलम् ॥ 6.106.18 ॥&lt;br&gt;&#xA;स्थलनिम्नानि भूमेश्च समानि विषमाणि च।&lt;br&gt;&#xA;युद्धकालश्च विज्ञेयः परस्यान्तरदर्शनम् ॥ 6.106.19 ॥&lt;br&gt;&#xA;उपयानापयाने च स्थानं प्रत्यपसर्पणम्।&lt;br&gt;&#xA;सर्वमेतद्रथस्थेन ज्ञेयं रथकुटुम्बिना ॥ 6.106.20 ॥&lt;br&gt;&#xA;तव विश्रमहेतोश्च तथैषां रथवाजिनाम्।&lt;br&gt;&#xA;रौद्रं वर्जयता खेदं क्षमं कृतमिदं मया ॥ 6.106.21 ॥&lt;br&gt;&#xA;न मया स्वेच्छया वीर रथोऽयमपवाहितः ॥ 6.106.22 ॥&lt;br&gt;&#xA;भर्तृस्नेहपरीतेन मयेदं यत्कृतं विभो ॥ 6.106.23 ॥&lt;br&gt;&#xA;आज्ञापय यथातत्त्वं वक्ष्यस्यरिनिषूदन।&lt;br&gt;&#xA;तत्करिष्याम्यहं वीर गतानृण्येन चेतसा ॥ 6.106.24 ॥&lt;br&gt;&#xA;सन्तुष्टस्तेन वाक्येन रावणस्तस्य सारथेः।&lt;br&gt;&#xA;प्रशस्यैनं बहुविधं युद्धलुब्धोऽब्रवीदिदम् ॥ 6.106.25 ॥&lt;br&gt;&#xA;रथं शीघ्रमिमं सूत राघवाभिमुखं कुरु।&lt;br&gt;&#xA;नाहत्वा समरे शत्रून् निवर्तिष्यति रावणः ॥ 6.106.26 ॥&lt;br&gt;&#xA;एवमुक्त्वा ततस्तुष्टो रावणो राक्षसेश्वरः।&lt;br&gt;&#xA;ददौ तस्मै शुभं ह्येकं हस्ताभरणमुत्तमम् ॥ 6.106.27 ॥&lt;br&gt;&#xA;श्रुत्वा रावणवाक्यं तु सारथिः सन्न्यवर्तत ॥ 6.106.28 ॥&lt;br&gt;&#xA;ततो द्रुतं रावणवाक्यचोदितः प्रचोदयामास हयान् स सारथिः।&lt;br&gt;&#xA;स राक्षसेन्द्रस्य ततो महारथः क्षणेन रामस्य रणाग्रतोऽभवत् ॥ 6.106.29 ॥&lt;/p&gt;</description>
    </item>
    <item>
      <title>१०७ राम-अगस्त्यसंवादः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/12-rAvaNa-hatyA/107_rAma-agastyasaMvAdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/12-rAvaNa-hatyA/107_rAma-agastyasaMvAdaH/</guid>
      <description>&lt;p&gt;ततो युद्धपरिश्रन्तं समरे चिन्तया स्थितम्।&lt;br&gt;&#xA;रावणं चाग्रतो दृष्ट्वा युद्धाय समुपस्थितम् ॥ 6.107.1 ॥&lt;br&gt;&#xA;दैवतैश्च समागम्य द्रष्टुमभ्यागतो रणम्।&lt;br&gt;&#xA;उपागम्याब्रवीद्राममगस्त्यो भगवानृषिः ॥ 6.107.2 ॥&lt;br&gt;&#xA;राम राम महाबाहो शृणु गुह्यं सनातनम्।&lt;br&gt;&#xA;येन सर्वानरीन् वत्स समरे विजयिष्यसि ॥ 6.107.3 ॥&lt;br&gt;&#xA;आदित्यहृदयं पुण्यं सर्वशत्रुविनाशनम्।&lt;br&gt;&#xA;जयावहं जपेन्नित्यमक्षय्यं परमं शिवम् ॥ 6.107.4 ॥&lt;br&gt;&#xA;सर्वमङ्गलमङ्गल्यं सर्वपापप्रणाशनम्।&lt;br&gt;&#xA;चिन्ताशोकप्रशमनमायुर्वर्धनमुत्तमम् ॥ 6.107.5 ॥&lt;br&gt;&#xA;रश्मिमन्तं समुद्यन्तं देवासुरनमस्कृतम्।&lt;br&gt;&#xA;पूजयस्व विवस्वन्तं भास्करं भुवनेश्वरम् ॥ 6.107.6 ॥&lt;br&gt;&#xA;सर्वदेवात्मको ह्येष तेजस्वी रश्मिभावनः।&lt;br&gt;&#xA;एष देवासुरगणान् लोकान् पाति गभिस्तिभिः ॥ 6.107.7 ॥&lt;br&gt;&#xA;एष ब्रह्मा च विष्णुश्च शिवः स्कन्दः प्रजापतिः।&lt;br&gt;&#xA;महेन्द्रो धनदः कालो यमः सोमो ह्यपां पतिः ॥ 6.107.8 ॥&lt;br&gt;&#xA;पितरो वसवः साध्या ह्यश्विनौ मरुतो मनुः।&lt;br&gt;&#xA;वायुर्वह्निः प्रजापाण ऋतुकर्ता प्रभाकरः ॥ 6.107.9 ॥&lt;br&gt;&#xA;आदित्यः सविता सूर्यः खगः पूषा गभस्तिमान्।&lt;br&gt;&#xA;सुवर्णसदृशो भानुर्हिरण्यरेता दिवाकरः ॥ 6.107.10 ॥&lt;br&gt;&#xA;हरिदश्वः सहस्रार्चिः सप्तसप्तिर्मरीचिमान्।&lt;br&gt;&#xA;तिमिरोन्मथनः शम्भुस्त्वष्टा मार्तण्ड अंशुमान् ॥ 6.107.11 ॥&lt;br&gt;&#xA;हिरण्यगर्भः शिशिरस्तपनो भास्करो रविः।&lt;br&gt;&#xA;अग्निगर्भोऽदितेः पुत्रः शङ्खः शिशिरनाशनः ॥ 6.107.12 ॥&lt;br&gt;&#xA;व्योमनाथस्तमोभेदी ऋग्यजुस्सामपारगः।&lt;br&gt;&#xA;घनवृष्टिरपां मित्रो विन्ध्यवीथीप्लवङ्गमः ॥ 6.107.13 ॥&lt;br&gt;&#xA;आतपी मण्डली मृत्युः पिङ्गलः सर्वतापनः।&lt;br&gt;&#xA;कविर्विश्वो महातेजा रक्तः सर्वभवोद्भवः ॥ 6.107.14 ॥&lt;br&gt;&#xA;नक्षत्रग्रहताराणामधिपो विश्वभावनः।&lt;br&gt;&#xA;तेजसामपि तेजस्वी द्वादशात्मन्नमोऽस्तु ते ॥ 6.107.15 ॥&lt;br&gt;&#xA;नमः पूर्वाय गिरये पश्चिमे गिरये नमः।&lt;br&gt;&#xA;ज्योतिर्गणानां पतये दिनाधिपतये नमः ॥ 6.107.16 ॥&lt;br&gt;&#xA;जयाय जयभद्राय हर्यश्वाय नमो नमः।&lt;br&gt;&#xA;नमो नमः सहस्रांशो आदित्याय नमो नमः ॥ 6.107.17 ॥&lt;br&gt;&#xA;नम उग्राय वीराय सारङ्गाय नमो नमः।&lt;br&gt;&#xA;नमः पद्मप्रबोधाय मार्ताण्डाय नमो नमः ॥ 6.107.18 ॥&lt;br&gt;&#xA;ब्रह्मोशानाच्युतेशाय सूर्यायादित्यवर्चसे।&lt;br&gt;&#xA;भास्वते सर्वभक्षाय रौद्राय वपुषे नमः ॥ 6.107.19 ॥&lt;br&gt;&#xA;तमोघ्नाय हिमध्नाय शत्रुघ्नायामितात्मने।&lt;br&gt;&#xA;कृतघ्नघ्नाय देवाय ज्योतिषां पतये नमः ॥ 6.107.20 ॥&lt;br&gt;&#xA;तप्तचामीकराभाय वह्नये विश्वकर्मणे।&lt;br&gt;&#xA;नमस्तमोभिनिघ्नाय रुचये लोकसाक्षिणे ॥ 6.107.21 ॥&lt;br&gt;&#xA;नाशयत्येष वै भूतं तदेव सृजति प्रभुः।&lt;br&gt;&#xA;पायत्येष तपत्येष वर्षत्येष गभस्तिभिः ॥ 6.107.22 ॥&lt;br&gt;&#xA;एष सुप्तेषु जागर्ति भूतेषु परिनिष्ठितः।&lt;br&gt;&#xA;एष एवाग्निहोत्रं च फलं चैवाग्निहोत्रिणाम् ॥ 6.107.23 ॥&lt;br&gt;&#xA;वेदाश्च क्रतवश्चैव क्रतूनां फलमेव च।&lt;br&gt;&#xA;यानि कृत्यानि लोकेषु सर्व एष रविः प्रभुः ॥ 6.107.24 ॥&lt;br&gt;&#xA;एनमापत्सु कृच्छ्रेषु कान्तारेषु भयेषु च।&lt;br&gt;&#xA;कीर्तयन् पुरुषः कश्चिन्नावसीदति राघव ॥ 6.107.25 ॥&lt;br&gt;&#xA;पूजयस्वैनमेकाग्रो देवदेवं जगत्पतिम्।&lt;br&gt;&#xA;एतत्रिगुणितं जप्त्वा युद्धेषु विजयिष्यसि ॥ 6.107.26 ॥&lt;br&gt;&#xA;अस्मिन् क्षणे महाबाहो रावणं त्वं वधिष्यसि।&lt;br&gt;&#xA;एवमुक्त्वा तदाऽगस्त्यो जगाम च यथागतम् ॥ 6.107.27 ॥&lt;br&gt;&#xA;एतच्छुत्वा महातेजा नष्टशोकोऽभवत्तदा।&lt;br&gt;&#xA;धारयामास सुप्रीतो राघवः प्रयतात्मवान् ॥ 6.107.28 ॥&lt;br&gt;&#xA;आदित्यं प्रेक्ष्य जप्त्वा तु परं हर्षमवाप्तवान्।&lt;br&gt;&#xA;त्रिराचम्य शुचिर्भूत्वा धनुरादाय वीर्यवान् ॥ 6.107.29 ॥&lt;br&gt;&#xA;रावणं प्रेक्ष्य हृष्टात्मा युद्धाय समुपागमत्।&lt;br&gt;&#xA;सर्वयत्नेन महता वधे तस्य धृतोऽभवत् ॥ 6.107.30 ॥&lt;br&gt;&#xA;अथ रविरवदन्निरीक्ष्य रामं मुदितमनाः परमं प्रहृष्यमाणः।&lt;br&gt;&#xA;निशिचरपतिसङ्क्षयं विदित्वा सुरगणमध्यगतो वचस्त्वरेति ॥ 6.107.31 ॥&lt;/p&gt;</description>
    </item>
    <item>
      <title>१०८ राम-मातलिसंवादः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/12-rAvaNa-hatyA/108_rAma-mAtalisaMvAdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/6_yuddhakANDam/12-rAvaNa-hatyA/108_rAma-mAtalisaMvAdaH/</guid>
      <description>&lt;p&gt;स रथं सारथिर्हृष्टः परसैन्यप्रधर्षणम्।&lt;br&gt;&#xA;गन्धर्वनगराकारं समुच्छ्रितपताकिनम् ॥ 6.108.1 ॥&lt;br&gt;&#xA;युक्तं परमसम्पन्नैर्वाजिभिर्हेममालिभिः।&lt;br&gt;&#xA;युद्धोपकरणैः पूर्णं पताकाध्वजमालिनम् ॥ 6.108.2 ॥&lt;br&gt;&#xA;प्रणाशं परसैन्यानां स्वसैन्यानां प्रहर्षणम्।&lt;br&gt;&#xA;रावणस्य रथं क्षिप्रं चोदयामास सारथिः ॥ 6.108.3 ॥&lt;br&gt;&#xA;तमापतन्तं सहसा स्वनवन्तं महास्वनम्।&lt;br&gt;&#xA;रथं राक्षसराजस्य नरराजो ददर्श ह ॥ 6.108.4 ॥&lt;br&gt;&#xA;कृष्णवाजिसमायुक्तं युक्तं रौद्रेण वर्चसा।&lt;br&gt;&#xA;तडित्पताकागहनं दर्शितेन्द्रायुधायुधम् ॥ 6.108.5 ॥&lt;br&gt;&#xA;शरधारा विमुञ्चन्तं धारासारमिवाम्बुदम्।&lt;br&gt;&#xA;तं दृष्ट्वा मेघसङ्काशमापतन्तं रथं रिपोः ॥ 6.108.6 ॥&lt;br&gt;&#xA;गिरैर्वज्राभिमृष्टस्य दीर्यतः सदृशस्वनम्।&lt;br&gt;&#xA;विस्फारयन् वै वेगेन बालचन्द्रनतं धनुः ॥ 6.108.7 ॥&lt;br&gt;&#xA;उवाच मातलिं रामः सहस्राक्षस्य सारथिम् ॥ 6.108.8 ॥&lt;br&gt;&#xA;मातले पश्य संरब्धमापतन्तं रथं रिपोः ॥ 6.108.9 ॥&lt;br&gt;&#xA;यथाऽऽपसव्यं पतता वेगेन महता पुनः।&lt;br&gt;&#xA;समरे हन्तुमात्मानं तथा तेन कृता मतिः ॥ 6.108.10 ॥&lt;br&gt;&#xA;तदप्रमादमातिष्ठन् प्रत्युद्गच्छ रथं रिपोः।&lt;br&gt;&#xA;विध्वंसयितुमिच्छामि वायुर्मेघमिवोत्थितम् ॥ 6.108.11 ॥&lt;br&gt;&#xA;अविक्लवमसम्भ्रान्तमव्यग्रहृदयेक्षणम्।&lt;br&gt;&#xA;रश्मिसञ्चारनियतं प्रचोदय रथं द्रुतम् ॥ 6.108.12 ॥&lt;br&gt;&#xA;कामं न त्वं समाधेयः पुरन्दररथोचितः।&lt;br&gt;&#xA;युयुत्सुरहमेकाग्रः स्मारये त्वां न शिक्षये ॥ 6.108.13 ॥&lt;br&gt;&#xA;परितुष्टः स रामस्य तेन वाक्येन मातलिः।&lt;br&gt;&#xA;प्रचोदयामास रथं सुरसारथिसत्तमः ॥ 6.108.14 ॥&lt;br&gt;&#xA;अपसव्यं ततः कुर्वन् रावणस्य महारथम्।&lt;br&gt;&#xA;चक्रोत्क्षिप्तेन रजसा रावणं व्यवधानयत् ॥ 6.108.15 ॥&lt;br&gt;&#xA;ततः क्रुद्धो दशग्रीवस्ताम्रविस्फारितेक्षणः।&lt;br&gt;&#xA;रथप्रतिमुखं रामं सायकैरवधूनयत् ॥ 6.108.16 ॥&lt;br&gt;&#xA;जग्राह सुमहावेगमैन्द्रं युधि शरासनम्।&lt;br&gt;&#xA;शरांश्च सुमहातेजाः सूर्यरश्मिसमप्रभान् ॥ 6.108.17 ॥&lt;br&gt;&#xA;तदोपोढं महद्युद्धमन्योन्यवधकाङ्क्षिणोः।&lt;br&gt;&#xA;परस्पराभिमुखयोर्दृप्तयोरिव सिंहयोः ॥ 6.108.18 ॥&lt;br&gt;&#xA;ततो देवाः सगन्धर्वाः सिद्धाश्च परमर्षयः।&lt;br&gt;&#xA;समेयुर्द्वैरथं दृष्टुं रावणक्षयकाङ्क्षिणः ॥ 6.108.19 ॥&lt;br&gt;&#xA;समुत्पेतुरथोत्पाता दारुणा रोमहर्षणाः।&lt;br&gt;&#xA;रावणस्य विनाशाय राघवस्य जयाय च ॥ 6.108.20 ॥&lt;br&gt;&#xA;ववर्ष रुधिरं देवो रावणस्य रथोपरि।&lt;br&gt;&#xA;वाता मण्डलिनस्तीक्ष्णा ह्यपसव्यं प्रचक्रमुः ॥ 6.108.21 ॥&lt;br&gt;&#xA;महद् गृध्रकुलं चास्य भ्रममाणं नभस्स्थले।&lt;br&gt;&#xA;येन येन रथो याति तेन तेन प्रधावति ॥ 6.108.22 ॥&lt;br&gt;&#xA;सन्ध्यया चावृता लङ्का जपापुष्पनिकाशया।&lt;br&gt;&#xA;दृश्यते सम्प्रदीप्तेव दिवसेऽपि वसुन्धरा ॥ 6.108.23 ॥&lt;br&gt;&#xA;सनिर्घाता महोल्काश्च सम्प्रचेरुर्महास्वनाः।&lt;br&gt;&#xA;विषादयंस्ते रक्षांसि रावणस्य तदाऽहिताः ॥ 6.108.24 ॥&lt;br&gt;&#xA;रावणश्च यतस्तत्र सञ्चचाल वसुन्धरा।&lt;br&gt;&#xA;रक्षसां च प्रहरतां गृहीता इव बाहवः ॥ 6.108.25 ॥&lt;br&gt;&#xA;ताम्राः पीताः सिताश्वेताः पतिताः सूर्यरश्मयः।&lt;br&gt;&#xA;दृश्यन्ते रावणस्याङ्गे पर्वतस्येव धातवः ॥ 6.108.26 ॥&lt;br&gt;&#xA;गृध्रैरनुगताश्चास्य वमन्त्यो ज्वलनं मुखैः।&lt;br&gt;&#xA;प्रणेदुर्मुखमीक्षन्त्यः संरब्धमशिवं शिवाः ॥ 6.108.27 ॥&lt;br&gt;&#xA;प्रतिकूलं ववौ वायू रणे पांसून् समाकिरन्।&lt;br&gt;&#xA;तस्य राक्षसराजस्य कुर्वन् दृष्टिविलोपनम् ॥ 6.108.28 ॥&lt;br&gt;&#xA;निपेतुरिन्द्राशनयः सैन्ये चास्य समन्ततः।&lt;br&gt;&#xA;दुर्विषह्यस्वना घोरा विना जलधरस्वनम् ॥ 6.108.29 ॥&lt;br&gt;&#xA;दिशश्च प्रदिशः सर्वा बभूवुस्तिमिरावृताः।&lt;br&gt;&#xA;पांसुवर्षेण महता दुर्दर्शं च नभोऽभवत् ॥ 6.108.30 ॥&lt;br&gt;&#xA;कुर्वन्त्यः कलहं घोरं शारिकास्तद्रथं प्रति।&lt;br&gt;&#xA;निपेतुः शतशस्तत्र दारुणं दारुणारुताः ॥ 6.108.31 ॥&lt;br&gt;&#xA;जघनेभ्यः स्फुलिङ्गांश्च नेत्रेभ्योऽश्रूणि सन्ततम्।&lt;br&gt;&#xA;मुमुचुस्तस्य तुरगास्तुल्यमग्निं च वारि च ॥ 6.108.32 ॥&lt;br&gt;&#xA;एवम्प्रकारा बहवः समुत्पाता भयावहाः।&lt;br&gt;&#xA;रावणस्य विनाशाय दारुणाः सम्प्रजज्ञिरे ॥ 6.108.33 ॥&lt;br&gt;&#xA;रामस्यापि निमित्तानि सौम्यानि च शुभानि च।&lt;br&gt;&#xA;बभूवुर्जयशंसीनि प्रादुर्भूतानि सर्वशः ॥ 6.108.34 ॥&lt;br&gt;&#xA;निमित्तानि च सौम्यानि राघवः स्वजयाय च।&lt;br&gt;&#xA;दृष्ट्वा परमसंहृष्टो हतं मेने च रावणम् ॥ 6.108.35 ॥&lt;br&gt;&#xA;ततो निरीक्ष्यात्मगतानि राघवो रणे निमित्तानि निमित्तकोविदः।&lt;br&gt;&#xA;जगाम हर्षं च परां च निर्वृत्तिं चकार युद्धे ह्यधिकं च विक्रमम् ॥ 6.108.36 ॥&lt;/p&gt;</description>
    </item>
  </channel>
</rss>
