<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१-विराध-वधः on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/3_araNyakANDam/01-virAdha-vadhaH/</link>
    <description>Recent content in &#43;०१-विराध-वधः on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/3_araNyakANDam/01-virAdha-vadhaH/index.xml" rel="self" type="application/rss+xml" />
    <item>
      <title>००१ ऋषीणाम् अभयप्रार्थनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/3_araNyakANDam/01-virAdha-vadhaH/001_RShINAm_abhayaprArthanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/3_araNyakANDam/01-virAdha-vadhaH/001_RShINAm_abhayaprArthanam/</guid>
      <description>&lt;p&gt;प्रविश्य तु महारण्यं दण्डकारण्यमात्मवान्।&lt;br&gt;&#xA;ददर्श रामो दुर्धर्षस्तापसाश्रममण्डलम् ॥ 3.1.1 ॥&lt;br&gt;&#xA;कुशचीरपरिक्षिप्तं ब्राह्म्या लक्ष्म्या समावृत्तम्।&lt;br&gt;&#xA;यथा प्रदीप्तं दुर्दर्शं गगने सूर्यमण्डलम् ॥ 3.1.2 ॥&lt;br&gt;&#xA;शरण्यं सर्वभूतानां सुसम्मृष्टाजिरं तथा।&lt;br&gt;&#xA;मृगैर्बहुभिराकीर्णं पक्षिसङ्घैः समावृतम् ॥ 3.1.3 ॥&lt;br&gt;&#xA;पूजितं च प्रनृत्तं च नित्यमप्सरसां गणैः।&lt;br&gt;&#xA;विशालैरग्निशरणैः स्रुग्भाण्डैरजिनैः कुशैः ॥ 3.1.4 ॥&lt;br&gt;&#xA;समिद्भिस्तोयकलशैः फलमूलैश्च शोभितम्।&lt;br&gt;&#xA;आरण्यैश्च महावृक्षैः पुण्यैः स्वादुफलैर्वृतम् ॥ 3.1.5 ॥&lt;br&gt;&#xA;बलिहोमार्चितं पुण्यं ब्रह्मघोषनिनादितम्।&lt;br&gt;&#xA;पुष्पैर्वन्यैः परिक्षिप्तं पद्मिन्या च सपद्मया ॥ 3.1.6 ॥&lt;br&gt;&#xA;फलमूलाशनैर्दान्तश्चीरकृष्णाजिनाम्बरैः।&lt;br&gt;&#xA;सूर्यवैश्वानराभैश्च पुराणैर्मुनिभिर्वृतम् ॥ 3.1.7 ॥&lt;br&gt;&#xA;तद्ब्रह्मभवनप्रख्यं ब्रह्मघोषनिनादितम्।&lt;br&gt;&#xA;ब्रह्मविद्भिर्महाभागैर्ब्राह्मणैरुपशोभितम् ॥ 3.1.8 ॥&lt;br&gt;&#xA;स दृष्ट्वा राघवः श्रीमान् तापसाश्रममण्डलम्।&lt;br&gt;&#xA;अभ्यगच्छन्महातेजा विज्यं कृत्वा महद्धनुः ॥ 3.1.9 ॥&lt;br&gt;&#xA;दिव्यज्ञानोपपन्नास्ते रामं दृष्ट्वा महर्षयः।&lt;br&gt;&#xA;अभ्यगच्छंस्तथा प्रीता वैदेहीं च यशस्विनीम् ॥ 3.1.10 ॥&lt;br&gt;&#xA;लक्ष्मणं चैव दृष्ट्वा तु वैदेहीं च यशस्विनीम्।&lt;br&gt;&#xA;मङ्गलानि प्रयुञ्जानाः प्रत्यगृह्णन् दृढव्रताः ॥ 3.1.11 ॥&lt;br&gt;&#xA;रूपसंहननं लक्ष्मीं सौकुमार्यं सुवेषताम्।&lt;br&gt;&#xA;ददृशुर्विस्मिताकारा रामस्य वनवासिनः ॥ 3.1.12 ॥&lt;br&gt;&#xA;वैदेहीं लक्ष्मणं रामं नेत्रैरनिमिषैरिव।&lt;br&gt;&#xA;आश्चर्यभूतान् ददृशुः सर्वे ते वनचारिणः ॥ 3.1.13 ॥&lt;br&gt;&#xA;अत्रैनं हि महाभागाः सर्वभूतहिते रतम्।&lt;br&gt;&#xA;अतिथिं पर्णशालायां राघवं सन्न्यवेशयन् ॥ 3.1.14 ॥&lt;br&gt;&#xA;ततो रामस्य सत्कृत्य विधिना पावकोपमाः।&lt;br&gt;&#xA;आजह्रुस्ते महाभागास्सलिलं धर्मचारिणः ॥ 3.1.15 ॥&lt;br&gt;&#xA;मूलं पुष्पं फलं वन्यमाश्रमं च महात्मनः।&lt;br&gt;&#xA;निवेदयित्वा धर्मज्ञास्ततः प्राञ्जलयोऽब्रुवन् ॥ 3.1.16 ॥&lt;br&gt;&#xA;धर्मपालो जनस्यास्य शरण्यस्त्वं महायशाः।&lt;br&gt;&#xA;पूजनीयश्च मान्यश्च राजा दण्डधरो गुरुः ॥ 3.1.17 ॥&lt;br&gt;&#xA;इन्द्रस्येह चतुर्भागः प्रजा रक्षति राघव।&lt;br&gt;&#xA;राजा तस्माद्वरान् भोगान् भुङ्क्ते लोकनमस्कृतः ॥ 3.1.18 ॥&lt;br&gt;&#xA;ते वयं भवता रक्ष्या भवद्विषयवासिनः।&lt;br&gt;&#xA;नगरस्थो वनस्थो वा त्वं नो राजा जनेश्वरः ॥ 3.1.19 ॥&lt;br&gt;&#xA;न्यस्तदण्डा वयं राजन् जितक्रोधा जितेन्द्रियाः।&lt;br&gt;&#xA;रक्षितव्यास्त्वया शश्वद्गर्भभूतास्तपोधनाः ॥ 3.1.20 ॥&lt;br&gt;&#xA;एवमुक्त्वा फलैर्मूलैः पुष्पैर्वन्यैश्च राघवम्।&lt;br&gt;&#xA;अन्यैश्च विविधाहारैः सलक्ष्मणमपूजयन् ॥ 3.1.21 ॥&lt;br&gt;&#xA;तथान्ये तापसाः सिद्धा रामं वैश्वानरोपमाः।&lt;br&gt;&#xA;न्यायवृत्ता यथान्यायं तर्पयामासुरीश्वरम् ॥ 3.1.22 ॥&lt;/p&gt;</description>
    </item>
    <item>
      <title>००२ विराधेन सीतापहरणम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/3_araNyakANDam/01-virAdha-vadhaH/002_virAdhena_sItApaharaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/3_araNyakANDam/01-virAdha-vadhaH/002_virAdhena_sItApaharaNam/</guid>
      <description>&lt;p&gt;कृतातिथ्योऽथ रामस्तु सूर्यस्योदयनं प्रति।&lt;br&gt;&#xA;आमन्त्र्य स मुनीन् सर्वान् वनमेवान्वगाहत ॥ 3.2.1 ॥&lt;br&gt;&#xA;नानामृगगणाकीर्णं शार्दूलवृकसेवितम्।&lt;br&gt;&#xA;ध्वस्तवृक्षलतागुल्मं दुर्दर्शसलिलाशयम् ॥ 3.2.2 ॥&lt;br&gt;&#xA;निष्कूजनानाशकुनिझिल्लिकागणनादितम्।&lt;br&gt;&#xA;लक्ष्मणानुगतो रामो वनमध्यं ददर्श ह ॥ 3.2.3 ॥&lt;br&gt;&#xA;सीतया सह काकुत्स्थस्तस्मिन् घोरमृगायुते।&lt;br&gt;&#xA;ददर्श गिरिशृङ्गाभं पुरुषादं महास्वनम् ॥ 3.2.4 ॥&lt;br&gt;&#xA;गम्भीराक्षं महावक्त्रं विकटं विषमोदरम्।&lt;br&gt;&#xA;बीभत्सं विषमं दीर्घं विकृतं घोरदर्शनम् ॥ 3.2.5 ॥&lt;br&gt;&#xA;वसानं चर्म वैयाघ्रं वसार्द्रं रुधिरोक्षितम्।&lt;br&gt;&#xA;त्रासनं सर्वभूतानां व्यादितास्य मिवान्तकम् ॥ 3.2.6 ॥&lt;br&gt;&#xA;सविषाणं वसादिग्धं गजस्य च शिरो महत्।&lt;br&gt;&#xA;अवसज्यायसे शूले विनदन्तं महास्वनम् ॥ 3.2.7 ॥&lt;br&gt;&#xA;स रामं लक्ष्मणं चैव सीतां दृष्ट्वा च मैथिलीम्।&lt;br&gt;&#xA;अभ्यधावत सङ्क्रुद्धः प्रजाः काल इवान्तकः ॥ 3.2.8 ॥&lt;br&gt;&#xA;स कृत्वा भैरवं नादं चालयन्निव मेदिनीम्।&lt;br&gt;&#xA;अङ्केनादाय वैदेहीमपक्रम्य ततोऽब्रवीत् ॥ 3.2.9 ॥&lt;br&gt;&#xA;युवां जटाचीरधरौ सभार्यौ क्षीणजीवितौ।&lt;br&gt;&#xA;प्रविष्टौ दण्डकारण्यं शरचापासिधारिणौ ॥ 3.2.10 ॥&lt;br&gt;&#xA;कथं तापसयोर्वां च वासः प्रमदया सह।&lt;br&gt;&#xA;अधर्मचारिणौ पापौ कौ युवां मुनिदूषकौ ॥ 3.2.11 ॥&lt;br&gt;&#xA;अहं वनमिदं दुर्गं विराधो नाम राक्षसः।&lt;br&gt;&#xA;चरामि सायुधो नित्यमृषिमांसानि भक्षयन् ॥ 3.2.12 ॥&lt;br&gt;&#xA;इयं नारी वरारोहा मम भार्या भविष्यति।&lt;br&gt;&#xA;युवयोः पापयोश्चाहं पास्यामि रुधिरं मृधे ॥ 3.2.13 ॥&lt;br&gt;&#xA;तस्यैवं ब्रुवतो धृष्टं विराधस्य दुरात्मनः ॥ 3.2.14 ॥&lt;br&gt;&#xA;श्रुत्वा सगर्वितं वाक्यं सम्भ्रान्ता जनकात्मजा।&lt;br&gt;&#xA;सीता प्रावेपतोद्वेगात्प्रवाते कदली यथा ॥ 3.2.15 ॥&lt;br&gt;&#xA;तां दृष्ट्वा राघवः सीतां विराधाङ्कगतां शुभाम्।&lt;br&gt;&#xA;अब्रवील्लक्ष्मणं वाक्यं मुखेन परिशुष्यता ॥ 3.2.16 ॥&lt;br&gt;&#xA;मम भार्यां शुभाचारां विराधाङ्के प्रवेशिताम्।&lt;br&gt;&#xA;अत्यन्तसुखसंवृद्धां राजपुत्रीं यशस्विनीम् ॥ 3.2.17 ॥&lt;br&gt;&#xA;यदभिप्रेतमस्मासु प्रियं वरवृतं च यत्।&lt;br&gt;&#xA;कैकेय्यास्तु सुसम्पन्नं क्षिप्रमद्यैव लक्ष्मण ॥ 3.2.18 ॥&lt;br&gt;&#xA;या न तुष्यति राज्येन पुत्रार्थे दीर्घदर्शिनी ॥ 3.2.19 ॥&lt;br&gt;&#xA;ययाहं सर्वभूतानां हितः प्रस्थापितो वनम्।&lt;br&gt;&#xA;अद्येदानीं सकामा सा या माता मम मध्यमा ॥ 3.2.20 ॥&lt;br&gt;&#xA;परस्पर्शात्तु वैदेह्या न दुःखतरमस्ति मे।&lt;br&gt;&#xA;पितुर्वियोगात्सौमित्रे स्वराज्यहरणात्तथा ॥ 3.2.21 ॥&lt;br&gt;&#xA;इति ब्रुवति काकुत्स्थे बाष्पशोकपरिप्लुते।&lt;br&gt;&#xA;अब्रवील्लक्ष्मणः क्रुद्धो रुद्धो नाग इव श्वसन् ॥ 3.2.22 ॥&lt;br&gt;&#xA;अनाथ इव भूतानां नाथस्त्वं वासवोपमः।&lt;br&gt;&#xA;मया प्रेष्येण काकुत्स्थ किमर्थं परितप्यसे ॥ 3.2.23 ॥&lt;br&gt;&#xA;शरेण निहतस्याद्य मया क्रुद्धेन रक्षसः।&lt;br&gt;&#xA;विराधस्य गतासोर्हि मही पास्यति शोणितम् ॥ 3.2.24 ॥&lt;br&gt;&#xA;राज्यकामे मम क्रोधो भरते यो बभूव ह।&lt;br&gt;&#xA;तं विराधे प्रमोक्ष्यामि वज्री वज्रमिवाचले ॥ 3.2.25 ॥&lt;br&gt;&#xA;मम भुजबलवेगवेगितः पततु शरोऽस्य महान् महोरसि।&lt;br&gt;&#xA;व्यवसयतु तनोश्च जीवितं पततु ततस्स महीं विघूर्णितः ॥ 3.2.26 ॥&lt;/p&gt;</description>
    </item>
    <item>
      <title>००३ राम-विराधयुद्धम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/3_araNyakANDam/01-virAdha-vadhaH/003_rAma-virAdhayuddham/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/3_araNyakANDam/01-virAdha-vadhaH/003_rAma-virAdhayuddham/</guid>
      <description>&lt;p&gt;अथोवाच पुनर्वाक्यं विराधः पूरयन् वनम्।&lt;br&gt;&#xA;आत्मानं पृच्छते ब्रूतं कौ युवां क्व गमिष्यथः ॥ 3.3.1 ॥&lt;br&gt;&#xA;तमुवाच ततो रामो राक्षसं ज्वलिताननम्।&lt;br&gt;&#xA;पृच्छन्तं सुमहातेजा इक्ष्वाकुकुलमात्मनः ॥ 3.3.2 ॥&lt;br&gt;&#xA;क्षत्त्रियौ वृत्तसम्पन्नौ विद्धि नौ वनगोचरौ।&lt;br&gt;&#xA;त्वां तु वेदितुमिच्छावः कस्त्वं चरसि दण्डकान् ॥ 3.3.3 ॥&lt;br&gt;&#xA;तमुवाच विराधस्तु रामं सत्यपराक्रमम्।&lt;br&gt;&#xA;हन्त वक्ष्यामि ते राजन् निबोध मम राघव ॥ 3.3.4 ॥&lt;br&gt;&#xA;पुत्रः किल जयस्याहं मम माता शतह्रदा।&lt;br&gt;&#xA;विराध इति मामाहुः पृथिव्यां सर्वराक्षसाः ॥ 3.3.5 ॥&lt;br&gt;&#xA;तपसा चापि मे प्राप्ता ब्रह्मणो हि प्रसादजा।&lt;br&gt;&#xA;शस्त्रेणावध्यता लोकेऽच्छेद्याभेद्यत्वमेव च ॥ 3.3.6 ॥&lt;br&gt;&#xA;उत्सृज्य प्रमदामेनामनपेक्षौ यथागतम्।&lt;br&gt;&#xA;त्वरमाणौ पलायेथां न वां जीवितमाददे ॥ 3.3.7 ॥&lt;br&gt;&#xA;तं रामः प्रत्युवाचेदं कोपसंरक्तलोचनः।&lt;br&gt;&#xA;राक्षसं विकृताकारं विराधं पापचेतसम् ॥ 3.3.8 ॥&lt;br&gt;&#xA;क्षुद्र धिक् त्वां तु हीनार्थं मृत्युमन्वेषसे ध्रुवम्।&lt;br&gt;&#xA;रणे सम्प्राप्स्यसे तिष्ठ न मे जीवन् गमिष्यति ॥ 3.3.9 ॥&lt;br&gt;&#xA;ततः सज्यं धनुः कृत्वा रामः सुनिशितान् शरान्।&lt;br&gt;&#xA;सुशीघ्रमभिसन्धाय राक्षसं निजघान ह ॥ 3.3.10 ॥&lt;br&gt;&#xA;धनुषा ज्यागुणवता सप्त बाणान् मुमोच ह।&lt;br&gt;&#xA;रुक्मपुङ्खान् महावेगान् सुपर्णानिलतुल्यगान् ॥ 3.3.11 ॥&lt;br&gt;&#xA;ते शरीरं विराधस्य भित्त्वा बर्हिणवाससः।&lt;br&gt;&#xA;निपेतुः शोणितादिग्धा धरण्यां पावकोपमाः ॥ 3.3.12 ॥&lt;br&gt;&#xA;स विद्धो न्यस्य वैदेहीं शूलमुद्यम्य राक्षसः।&lt;br&gt;&#xA;अभ्यद्रवत्सुसङ्क्रुद्धस्तदा रामं सलक्ष्मणम् ॥ 3.3.13 ॥&lt;br&gt;&#xA;स विनद्य महानादं शूलं शक्रध्वजोपमम्।&lt;br&gt;&#xA;प्रगृह्याशोभत तदा व्यात्तानन इवान्तकः ॥ 3.3.14 ॥&lt;br&gt;&#xA;अथ तौ भ्रातरौ दीप्तं शरवर्षं ववर्षतुः।&lt;br&gt;&#xA;विराधे राक्षसे तस्मिन् कालान्तकयमोपमे ॥ 3.3.15 ॥&lt;br&gt;&#xA;स प्रहस्य महारौद्रः स्थित्वाजृम्भत राक्षसः।&lt;br&gt;&#xA;जृम्भमाणस्य ते बाणाः कायान्निष्पेतुराशुगाः ॥ 3.3.16 ॥&lt;br&gt;&#xA;स्पर्शात्तु वरदानेन प्राणान् संरोध्य राक्षसः।&lt;br&gt;&#xA;विराधः शूलमुद्यम्य राघवावभ्यधावत ॥ 3.3.17 ॥&lt;br&gt;&#xA;तच्छूलं वज्रसङ्काशं गगने ज्वलनोपमम्।&lt;br&gt;&#xA;द्वाभ्यां शराभ्यां चिच्छेद रामः शस्त्रभृतां वरः ॥ 3.3.18 ॥&lt;br&gt;&#xA;तद्रामविशिखच्छिन्नं शूलं तस्य कराद्भुवि।&lt;br&gt;&#xA;पपाताशनिना छिन्नं मेरोरिव शिलातलम् ॥ 3.3.19 ॥&lt;br&gt;&#xA;तौ खङ्गौ क्षिप्रमुद्यम्य कृष्णसर्पोपमौ शुभौ।&lt;br&gt;&#xA;तूर्णमापततस्तस्य तदा प्रहरतां बलात् ॥ 3.3.20 ॥&lt;br&gt;&#xA;स वध्यमानस्सुभृशं बाहुभ्यां परिरभ्य तौ।&lt;br&gt;&#xA;अप्रकम्प्यौ नरव्याघ्रौ रोद्रः प्रस्थातुमैच्छत ॥ 3.3.21 ॥&lt;br&gt;&#xA;तस्याभिप्रायमाज्ञाय रामो लक्ष्मणमब्रवीत्।&lt;br&gt;&#xA;वहत्वयमलं तावत् पथानेन तु राक्षसः ॥ 3.3.22 ॥&lt;br&gt;&#xA;यथा चेच्छति सोमित्रे तथा वहतु राक्षसः।&lt;br&gt;&#xA;अयमेव हि नः पन्था येन याति निशाचरः ॥ 3.3.23 ॥&lt;br&gt;&#xA;स तु स्वबलवीर्येण समुत्क्षिप्य निशाचरः।&lt;br&gt;&#xA;बालाविव स्कन्धगतौ चकारातिबलौ ततः ॥ 3.3.24 ॥&lt;br&gt;&#xA;तावारोप्य ततः स्कन्धं राघवौ रजनीचरः।&lt;br&gt;&#xA;विराधो निनदन् घोरं जगामाभिमिखो वनम् ॥ 3.3.25 ॥&lt;br&gt;&#xA;वनं महामेघनिभं प्रविष्टो द्रुमैर्महद्भिर्विविधैरुपेतम्।&lt;br&gt;&#xA;नानाविधैः पक्षिशतैर्विचित्रं शिवायुतं व्यालमृगैर्विकीर्णम् ॥ 3.3.26 ॥&lt;/p&gt;</description>
    </item>
    <item>
      <title>००४ विराधवधः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/3_araNyakANDam/01-virAdha-vadhaH/004_virAdhavadhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/3_araNyakANDam/01-virAdha-vadhaH/004_virAdhavadhaH/</guid>
      <description>&lt;p&gt;ह्रियमाणै तु तौ दृष्ट्वा वैदेही रामलक्ष्मणौ।&lt;br&gt;&#xA;उच्चैस्स्वरेण चुक्रोश प्रगृह्य सुभुजा भुजौ ॥ 3.4.1 ॥&lt;br&gt;&#xA;एष दाशरथी रामस्सत्यवाञ्च्छीलवाञ्छुचिः।&lt;br&gt;&#xA;रक्षसा रौद्ररूपेण ह्रियते सहलक्ष्मणः ॥ 3.4.2 ॥&lt;br&gt;&#xA;मां वृका भक्षयिष्यन्ति शार्दूला द्वीपिनस्तथा।&lt;br&gt;&#xA;मां हरोत्सृज्य काकुत्स्थौ नमस्ते राक्षसोत्तम ॥ 3.4.3 ॥&lt;br&gt;&#xA;तस्यास्तद्वचनं श्रुत्वा वैदेह्या रामलक्ष्मणौ।&lt;br&gt;&#xA;वेगं प्रचक्रतुर्वीरौ वधे तस्य दुरात्मनः ॥ 3.4.4 ॥&lt;br&gt;&#xA;तस्य रोद्रस्य सौमित्रिर्बाहुं सव्यं बभञ्ज ह।&lt;br&gt;&#xA;रामस्तु दक्षिणं बाहुं तरसा तस्य रक्षसः ॥ 3.4.5 ॥&lt;br&gt;&#xA;स भग्नबाहुः संविग्नो निपपाताशु राक्षसः।&lt;br&gt;&#xA;धरण्यां मेघसङ्काशो वज्रभिन्न इवाचलः ॥ 3.4.6 ॥&lt;br&gt;&#xA;मुष्टिभिर्जानुभिः पद्भिः सूदयन्तौ तु राक्षसम्।&lt;br&gt;&#xA;उद्यम्योद्यम्य चाप्येनं स्थण्डिले निष्पिपेषतुः ॥ 3.4.7 ॥&lt;br&gt;&#xA;स विद्धो बहुभिर्बाणैः खङ्गाभ्यां च परिक्षतः।&lt;br&gt;&#xA;निष्पिष्टो बहुधा भूमौ न ममार स राक्षसः ॥ 3.4.8 ॥&lt;br&gt;&#xA;तं प्रेक्ष्य रामः सुभृशमवध्यमचलोपमम्।&lt;br&gt;&#xA;भयेष्वभयदः श्रीमानिदं वचनमब्रवीत् ॥ 3.4.9 ॥&lt;br&gt;&#xA;तपसा पुरुषव्याघ्र राक्षसोऽयं न शक्यते।&lt;br&gt;&#xA;शस्त्रेण युधि निर्जेतुं राक्षसं निखनावहे ॥ 3.4.10 ॥&lt;br&gt;&#xA;तच्छ्रुत्वा राघवेणोक्तं राक्षसः प्रश्रितं वचः।&lt;br&gt;&#xA;इदं प्रोवाच काकुत्स्थं विराधः पुरुषर्षभम् ॥ 3.4.11 ॥&lt;br&gt;&#xA;हतोऽस्मि पुरुषव्याघ्र शक्रतुल्यबलेन वै।&lt;br&gt;&#xA;मया तु पूर्वं त्वं मोहन्न ज्ञातः पुरुषर्षभः ॥ 3.4.12 ॥&lt;br&gt;&#xA;कौसल्यासुप्रजा राम तात त्वं विदितो मया।&lt;br&gt;&#xA;वैदेही च महाभागा लक्ष्मणश्च महायशाः ॥ 3.4.13 ॥&lt;br&gt;&#xA;अपि शापादहं घोरां प्रविष्टो राक्षसीं तनुम्।&lt;br&gt;&#xA;तुम्बुरुर्नाम गन्धर्वः शप्तो वैश्रवणेन ह ॥ 3.4.14 ॥&lt;br&gt;&#xA;प्रसाद्यमानश्च मया सोऽब्रवीन्मां महायशाः।&lt;br&gt;&#xA;यदा दाशरथी रामस्त्वां वधिष्यति संयुगे ॥ 3.4.15 ॥&lt;br&gt;&#xA;इति वेश्रवणो राजा रम्भासक्तं पुराऽनघ।&lt;br&gt;&#xA;अनुपस्थीयमानो मां सङ्क्रुद्धो व्याजहार ह ॥ 3.4.16 ॥&lt;br&gt;&#xA;तव प्रसादान्मुक्तोऽहमभिशापात् सुदारुणात्।&lt;br&gt;&#xA;भुवनं स्वं गमिष्यामि स्वस्ति वोऽस्तु परन्तप ॥ 3.4.17 ॥&lt;br&gt;&#xA;इतो वसति धर्मात्मा शरभङ्गः प्रतापवान् ॥ 3.4.18 ॥&lt;br&gt;&#xA;अध्यर्धयोजने तात महर्षिस्सूर्यसन्निभः।&lt;br&gt;&#xA;तं क्षिप्रमभिगच्छ त्वं स ते श्रेयो विधास्यति ॥ 3.4.19 ॥&lt;br&gt;&#xA;रक्षसां गतसत्त्वानामेष धर्मः सनातनः।&lt;br&gt;&#xA;अवटे ये निधीयन्ते तेषां लोकाः सनातनाः ॥ 3.4.20 ॥&lt;br&gt;&#xA;एवमुक्त्वा तु काकुत्स्थं विराधः शरपीडितः।&lt;br&gt;&#xA;बभूव स्वर्गसम्प्राप्तो न्यस्तदेहो महाबलः ॥ 3.4.21 ॥&lt;br&gt;&#xA;तच्छ्रुत्वा राघवो वाक्यं लक्ष्मणं व्यादिदेश ह ॥ 3.4.22 ॥&lt;br&gt;&#xA;कुञ्जरस्येव रौद्रस्य राक्षसस्यास्य लक्ष्मण।&lt;br&gt;&#xA;वनेऽस्मिन् सुमहच्छ्वभ्रं खन्यतां रौद्रकर्मणः ॥ 3.4.23 ॥&lt;br&gt;&#xA;इत्युक्त्वा लक्ष्मणं रामः प्रदरः खन्यतामिति।&lt;br&gt;&#xA;तस्थौ विराधमाक्रम्य कण्ठे पादेन वीर्यवान् ॥ 3.4.24 ॥&lt;br&gt;&#xA;ततः खनित्रमादाय लक्ष्मणः श्वभ्रमुत्तमम्।&lt;br&gt;&#xA;अखनत् पार्श्वतस्तस्य विराधस्य महात्मनः ॥ 3.4.25 ॥&lt;br&gt;&#xA;तं मुक्तकण्ठं निष्पिष्य शङ्कुकर्णं महास्वनम्।&lt;br&gt;&#xA;विराधं प्राक्षिपच्छ्वभ्रे नदन्तं भैरवस्वनम् ॥ 3.4.26 ॥&lt;br&gt;&#xA;तमाहवे निर्जितमाशुविक्रमौ स्थिरावुभौ संयति सामलक्ष्मणौ।&lt;br&gt;&#xA;मदान्वितौ चिक्षिपतुर्भयावहं नदन्तमुत्क्षिप्य बिले तु राक्षसम् ॥ 3.4.27 ॥&lt;br&gt;&#xA;अवध्यतां प्रेक्ष्य महासुरस्य तौ शितेन शस्त्रेण तदा नरर्षभौ।&lt;br&gt;&#xA;समर्थ्य चात्यर्थविशारदावुभौ बिले विराधस्य वधं प्रचक्रतुः ॥ 3.4.28 ॥&lt;br&gt;&#xA;स्वयं विराधेन हि मृत्युरात्मनः प्रसह्य रामेण वधार्थमीप्सितः।&lt;br&gt;&#xA;निवेदितः काननचारिणा स्ययं न मे वधः शस्त्रकृतो भवेदिति ॥ 3.4.29 ॥&lt;br&gt;&#xA;तदेव रामेण निशम्य भाषितं कृता मतिस्तस्य बिलप्रवेशने।&lt;br&gt;&#xA;बिलं च रामेण बलेन रक्षसा प्रवेश्यमानेन वनं विनादितम् ॥ 3.4.30 ॥&lt;br&gt;&#xA;प्रहृष्टरूपाविव रामलक्ष्मणौ विराधमुर्व्याः प्रदरे निहत्य तौ।&lt;br&gt;&#xA;ननन्दतुर्वीतभयौ महावने शिलाभिरन्तर्दधतुश्च राक्षसम् ॥ 3.4.31 ॥&lt;br&gt;&#xA;ततस्तु तौ काञ्चनचित्रकार्मुकौ निहत्य रक्षः परिगृह्य मैथिलीम्।&lt;br&gt;&#xA;विजह्रतुस्तौ मुदितौ महावने दिवि स्थितौ चन्द्रदिवाकराविव ॥ 3.4.32 ॥&lt;/p&gt;</description>
    </item>
  </channel>
</rss>
