<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०५-दक्षिणान्वेषणम् on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/</link>
    <description>Recent content in &#43;०५-दक्षिणान्वेषणम् on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/index.xml" rel="self" type="application/rss+xml" />
    <item>
      <title>०४८ विन्ध्यपर्वते सीतान्वेषणम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/048_vindhyaparvate_sItAnveShaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/048_vindhyaparvate_sItAnveShaNam/</guid>
      <description>&lt;p&gt;सह ताराङ्गदाभ्यां तु गत्वा स हनुमान् कपिः।&lt;br&gt;&#xA;सुग्रीवेण यथोद्दिष्टं तं देशमुपचक्रमे ॥ 4.48.1 ॥&lt;br&gt;&#xA;स तु दूरमुपागम्य सर्वैस्तैः कपिसत्तमैः।&lt;br&gt;&#xA;विचिनोति स्म विन्ध्यस्य गुहाश्च गहनानि च ॥ 4.48.2 ॥&lt;br&gt;&#xA;पर्वताग्रान्नदीदुर्गान् सरांसि विपुलान् द्रुमान्।&lt;br&gt;&#xA;वृक्षषण्डांश्च विविधान् पर्वतान् घनपादपान् ॥ 4.48.3 ॥&lt;br&gt;&#xA;अन्वेषमाणास्ते सर्वे वानराः सर्वतो दिशम्।&lt;br&gt;&#xA;न सीतां दद्दशुर्वीरा मैथिलीं जनकात्मजाम् ॥ 4.48.4 ॥&lt;br&gt;&#xA;अन्वेषमाणा दुर्धर्षा न्यवसंस्तत्र तत्र ह।&lt;br&gt;&#xA;स तु देशो दुरन्वेषो गुहागहनवान् महान् ॥ 4.48.5 ॥&lt;br&gt;&#xA;निर्जलं निर्जनं शून्यं गहनं रोमहर्षणम्।&lt;br&gt;&#xA;त्यक्त्वा तु तं तदा देशं सर्वे वै हरियूथपाः ॥ 4.48.6 ॥&lt;br&gt;&#xA;तादृशान्यप्यरण्यानि विचित्य भृशपीडिताः।&lt;br&gt;&#xA;देशमन्यं दुराधर्षं विविशुश्चाकुतोभयाः ॥ 4.48.7 ॥&lt;br&gt;&#xA;यत्र वन्ध्यफला वृक्षा विपुष्पाः पर्णवर्जिताः।&lt;br&gt;&#xA;निस्तोयाः सरितो यत्र मूलं यत्र सुदुर्लभम् ॥ 4.48.8 ॥&lt;br&gt;&#xA;न सन्ति महिषा यत्र न मृगा न च हस्तिनः।&lt;br&gt;&#xA;शार्दूलाः पक्षिणो वापि ये चान्ये वनगोचराः ॥ 4.48.9 ॥&lt;br&gt;&#xA;स्निग्धपत्त्राः स्थले यत्र पद्मिन्यः फुल्लपङ्कजाः।&lt;br&gt;&#xA;प्रेक्षणीयाः सुगन्धाश्च भ्रमरैश्चापि वर्जिताः ॥ 4.48.10 ॥&lt;br&gt;&#xA;कण्डुर्नाम महाभागः सत्यवादी तपोधनः।&lt;br&gt;&#xA;महर्षिः परमामर्षी नियमैर्दुष्प्रधर्षणः ॥ 4.48.11 ॥&lt;br&gt;&#xA;तस्य तस्मिन्वने पुत्रो बालः षोडशवार्षिकः।&lt;br&gt;&#xA;प्रनष्टो जीवितान्ताय क्रुद्धस्तत्र महामुनिः ॥ 4.48.12 ॥&lt;br&gt;&#xA;तेन धर्मात्मना शप्तं कृत्स्नं तत्र महद्वनम्।&lt;br&gt;&#xA;अशरण्यं दुराधर्षं मृगपक्षिविवर्जितम् ॥ 4.48.13 ॥&lt;br&gt;&#xA;तस्य ते काननान्तांश्च गिरीणां कन्दराणि च।&lt;br&gt;&#xA;प्रभवानि नदीनां च विचिन्वन्ति समाहिताः ॥ 4.48.14 ॥&lt;br&gt;&#xA;तत्र चापि महात्मानो नापश्यन् जनकात्मजाम्।&lt;br&gt;&#xA;हर्तारं रावणं वापि सुग्रीवप्रियकारिणः ॥ 4.48.15 ॥&lt;br&gt;&#xA;ते प्रविश्याशु तं भीमं लतागुल्मसमावृतम्।&lt;br&gt;&#xA;ददृशुः क्रूरकर्माणमसुरं सुरनिर्भयम् ॥ 4.48.16 ॥&lt;br&gt;&#xA;तं दृष्ट्वा वानरा घोरं स्थितं शैलमिवापरम्।&lt;br&gt;&#xA;गाढं परिहिताः सर्वे दृष्ट्वा तान् पर्वतोपमान् ॥ 4.48.17 ॥&lt;br&gt;&#xA;सोऽपि तान्वानरान् सर्वान् नष्टाः स्थेत्यब्रवीद्वली।&lt;br&gt;&#xA;अभ्यधावत सङ्क्रुद्धो मुष्टिमुद्यम्य संहितम् ॥ 4.48.18 ॥&lt;br&gt;&#xA;तमापतन्तं सहसा वालिपुत्रोऽङ्गदस्तदा।&lt;br&gt;&#xA;रावणोऽयमिति ज्ञात्वा तलेनाभिजघान ह ॥ 4.48.19 ॥&lt;br&gt;&#xA;स वालिपुत्राभिहतो वक्त्राच्छोणितमुद्वमन्।&lt;br&gt;&#xA;असुरोऽभ्यपतद्भूमौ पर्यस्त इव पर्वतः ॥ 4.48.20 ॥&lt;br&gt;&#xA;तेपि तस्मिन्निरुच्छ्वासे वानरा जितकाशिनः।&lt;br&gt;&#xA;व्यचिन्वन् प्रायशस्तत्र सर्वं तद्गिरिगह्वरम् ॥ 4.48.21 ॥&lt;br&gt;&#xA;विचितं तु ततः कृत्वा सर्वे ते काननं पुनः।&lt;br&gt;&#xA;अन्यदेवापरं घोरं विविशुर्गिरिगह्वरम् ॥ 4.48.22 ॥&lt;br&gt;&#xA;ते विचित्य पुनः खिन्ना विनिष्पत्य समागताः।&lt;br&gt;&#xA;एकान्ते वृक्षमूले तु निषेदुर्दीनमानसाः ॥ 4.48.23 ॥&lt;/p&gt;</description>
    </item>
    <item>
      <title>०४९ लोपामुद्रायाः सप्तपर्णवने सीतान्वेषणम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/049_lopAmudrAyAH_saptaparNavane_sItAnveShaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/049_lopAmudrAyAH_saptaparNavane_sItAnveShaNam/</guid>
      <description>&lt;p&gt;अथाङ्गदस्तदा सर्वान् वानरानिदमब्रवीत्।&lt;br&gt;&#xA;परिश्रान्तो महाप्राज्ञः समाश्वस्य शनैर्वचः ॥ 4.49.1 ॥&lt;br&gt;&#xA;वनानि गिरयो नद्यो दुर्गाणि गहनानि च।&lt;br&gt;&#xA;दर्यो गिरिगुहाश्चैव विचितानि समन्ततः ॥ 4.49.2 ॥&lt;br&gt;&#xA;तत्र तत्र सहास्माभिर्जानकी न च दृश्यते।&lt;br&gt;&#xA;तद्वा रक्षो हृता येन सीता सुरसुतोपमा ॥ 4.49.3 ॥&lt;br&gt;&#xA;कालश्च वो महान् यातः सुग्रीवश्चोग्रशासनः।&lt;br&gt;&#xA;तस्माद्भवन्तः सहिता विचिन्वन्तु समन्ततः ॥ 4.49.4 ॥&lt;br&gt;&#xA;विहाय तन्द्रीं शोकं च निद्रां चैव समुत्थिताम्।&lt;br&gt;&#xA;विचिनुध्वं यथा सीतां पश्यामो जनकात्मजाम् ॥ 4.49.5 ॥&lt;br&gt;&#xA;अनिर्वेदं च दाक्ष्यं च मनसश्चापराजयः।&lt;br&gt;&#xA;कार्यसिद्धिकराण्याहुस्तस्मादेतद् ब्रवीम्यहम् ॥ 4.49.6 ॥&lt;br&gt;&#xA;अद्यापि तद्वनं दुर्गं विचिन्वन्तु वनौकसः।&lt;br&gt;&#xA;खेदं त्यक्त्वा पुनः सर्वैर्वनमेतद्विचीयताम् ॥ 4.49.7 ॥&lt;br&gt;&#xA;अवश्यं क्रियमाणस्य दृश्यते कर्मणः फलम्।&lt;br&gt;&#xA;अलं निर्वेदमागम्य नहि नो मीलनं क्षमम् ॥ 4.49.8 ॥&lt;br&gt;&#xA;सुग्रीवः कोपनो राजा तीक्ष्णदण्डश्च वानरः।&lt;br&gt;&#xA;भेतव्यं तस्य सततं रामस्य च महात्मनः ॥ 4.49.9 ॥&lt;br&gt;&#xA;हितार्थमेतदुक्तं वः क्रियतां यदि रोचते।&lt;br&gt;&#xA;उच्यतां वा क्षमं यन्नः सर्वेषामेव वानराः ॥ 4.49.10 ॥&lt;br&gt;&#xA;अङ्गदस्य वचः श्रुत्वा वचनं गन्धमादनः।&lt;br&gt;&#xA;उवाचाव्यक्तया वाचा पिपासाश्रमखिन्नया ॥ 4.49.11 ॥&lt;br&gt;&#xA;सदृशं खलु वो वाक्यमङ्गदो यदुवाच ह।&lt;br&gt;&#xA;हितं चैवानुकूलं च क्रियतामस्य भाषितम् ॥ 4.49.12 ॥&lt;br&gt;&#xA;पुनर्मार्गामहै शैलान् कन्दरांश्च दरीस्तथा।&lt;br&gt;&#xA;काननानि च शून्यानि गिरिप्रस्रवणानि च ॥ 4.49.13 ॥&lt;br&gt;&#xA;यथोद्दिष्टानि सर्वाणि सुग्रीवेण महात्मना।&lt;br&gt;&#xA;विचिन्वन्तु वनं सर्वे गिरिदुर्गाणि सर्वशः ॥ 4.49.14 ॥&lt;br&gt;&#xA;ततः समुत्थाय पुनर्वानरास्ते महाबलाः।&lt;br&gt;&#xA;विन्ध्यकाननसङ्कीर्णां विचेरुर्दक्षिणां दिशम् ॥ 4.49.15 ॥&lt;br&gt;&#xA;ते शारदाभ्रप्रतिमं श्रीमद्रजतपर्वतम्।&lt;br&gt;&#xA;शृङ्गवन्तं दरीमन्तमधिरुह्य च वानराः ॥ 4.49.16 ॥&lt;br&gt;&#xA;तत्र कोद्रवनं रम्यं सप्तपर्णवनानि च।&lt;br&gt;&#xA;व्यचिन्वंस्ते हरिवराः सीतादर्शनकाङ्क्षिणः ॥ 4.49.17 ॥&lt;br&gt;&#xA;तस्याग्रमधिरूढास्ते श्रान्ता विपुलविक्रमाः।&lt;br&gt;&#xA;न पश्यन्ति स्म वैदेहीं रामस्य महिषीं प्रियाम् ॥ 4.49.18 ॥&lt;br&gt;&#xA;ते तु दृष्टिगतं कृत्वा तं शैलं बहुकन्दरम्।&lt;br&gt;&#xA;अवारोहन्त हरयो वीक्षमाणाः समन्ततः ॥ 4.49.19 ॥&lt;br&gt;&#xA;अवरुह्य ततो भूमिं श्रान्ता विगतचेतसः।&lt;br&gt;&#xA;स्थित्वा मुहूर्तं तत्राथ वृक्षमूलमुपाश्रिताः ॥ 4.49.20 ॥&lt;br&gt;&#xA;ते मुहूर्तं समाश्वस्ताः किञ्चिद्भग्नपरिश्रमाः।&lt;br&gt;&#xA;पुनरेवोद्यताः कृत्स्नां मार्गितुं दक्षिणां दिशम् ॥ 4.49.21 ॥&lt;br&gt;&#xA;हनुमत्प्रमुखास्ते तु प्रस्थिताः प्लवगर्षभाः।&lt;br&gt;&#xA;विन्ध्यमेवादितस्तावद्विचेरुस्ते ततस्ततः ॥ 4.49.22 ॥&lt;/p&gt;</description>
    </item>
    <item>
      <title>०५० हनुमदादिभिः वृक्षबिलप्रवेशः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/050_hanumadAdibhiH_vRxabilapraveshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/050_hanumadAdibhiH_vRxabilapraveshaH/</guid>
      <description>&lt;p&gt;सह ताराङ्गदाभ्यां तु सङ्गम्य हनुमान् कपिः।&lt;br&gt;&#xA;विचिनोति स्म विन्ध्यस्य गुहाश्च गहनानि च ॥ 4.50.1 ॥&lt;br&gt;&#xA;सिंहशार्दूलजुष्टेषु शिलाश्च सरितस्तथा।&lt;br&gt;&#xA;विषमेषु नगेन्द्रस्य महाप्रस्रवणेषु च ॥ 4.50.2 ॥&lt;br&gt;&#xA;आसेदुस्तस्य शैलस्य कोटिं दक्षिणपश्चिमाम्।&lt;br&gt;&#xA;तेषां तत्रैव वसतां स कालो व्यत्यवर्तत ॥ 4.50.3 ॥&lt;br&gt;&#xA;स हि देशो दुरन्वेषो गुहागहनवान् महान् ॥ 4.50.4 ॥&lt;br&gt;&#xA;तत्र वायुसुतः सर्वं विचिनोति स्म पर्वतम्।&lt;br&gt;&#xA;परस्परेण हनुमानन्योन्यस्याविदूरतः ॥ 4.50.5 ॥&lt;br&gt;&#xA;गजो गवाक्षो गवयः शरभो गन्धमादनः।&lt;br&gt;&#xA;मैन्दश्च द्विविदश्चैव सुषेणो जम्बवान्नलः ॥ 4.50.6 ॥&lt;br&gt;&#xA;गिरिजालावृतान्देशान् मार्गित्वा दक्षिणां दिशम्।&lt;br&gt;&#xA;विचिन्वन्तस्ततस्तत्र ददृशुर्विवृतं बिलम् ॥ 4.50.7 ॥&lt;br&gt;&#xA;क्षुत्पिपासापरीताश्च श्रान्ताश्च सलिलार्थिनः।&lt;br&gt;&#xA;अवकीर्णं लतावृक्षैर्ददृशुस्ते महाबिलम् ॥ 4.50.8 ॥&lt;br&gt;&#xA;ततः क्रौञ्चाश्च हंसाश्च सारसाश्चापि निष्क्रमन्।&lt;br&gt;&#xA;जलार्द्राश्चक्रवाकाश्च रक्ताङ्गाः पद्मरेणुभिः ॥ 4.50.9 ॥&lt;br&gt;&#xA;ततस्तद्विलमासाद्य सुगन्धि दुरतिक्रमम्।&lt;br&gt;&#xA;विस्मयव्यग्रमनसो बभूवुर्वानरर्षभाः ॥ 4.50.10 ॥&lt;br&gt;&#xA;सञ्जातपरिशङ्कास्ते तद्विलं प्लवगोत्तमाः।&lt;br&gt;&#xA;अभ्यपद्यन्नसंहृष्टास्तेजोवन्तो महाबलाः ॥ 4.50.11 ॥&lt;br&gt;&#xA;नानासत्त्वसमाकीर्णं दैत्येन्द्रनिलयोपमम्।&lt;br&gt;&#xA;दुर्दर्शमतिघोरं च दुर्विगाहं च सर्वशः ॥ 4.50.12 ॥&lt;br&gt;&#xA;ततः पर्वतकूटाभो हनुमान् पवनात्मजः।&lt;br&gt;&#xA;अब्रवीतद्वानरान् सर्वान् कान्तारवनकोविदः ॥ 4.50.13 ॥&lt;br&gt;&#xA;गिरिजालावृतान् देशान्मार्गित्वा दक्षिणां दिशम्।&lt;br&gt;&#xA;वयं सर्वे परिश्रान्ता न च पश्याम मैथिलीम् ॥ 4.50.14 ॥&lt;br&gt;&#xA;अस्माच्चापि बिलाद्धंसाः क्रौञ्चाश्च सह सारसैः।&lt;br&gt;&#xA;जलार्द्राश्चक्रवाकाश्च निष्पतन्ति स्म सर्वतः ॥ 4.50.15 ॥&lt;br&gt;&#xA;नूनं सलिलवानत्र कूपो वा यदि वा ह्रदः।&lt;br&gt;&#xA;तथा चेमे बिलद्वारे स्निग्धास्तिष्ठन्ति पादपाः ॥ 4.50.16 ॥&lt;br&gt;&#xA;इत्युक्त्वा तद्विलं सर्वे विविशुस्तिमिरावृतम्।&lt;br&gt;&#xA;अचन्द्रसूर्यं हरयो ददृशू रोमहर्षणम् ॥ 4.50.17 ॥&lt;br&gt;&#xA;निशाम्य तस्मात्सिंहांश्च तांस्तांश्च मृगपक्षिणः।&lt;br&gt;&#xA;प्रविष्टा हरिशार्दूला बिलं तिमिरसंवृतम् ॥ 4.50.18 ॥&lt;br&gt;&#xA;न तेषां सज्जते चक्षुर्न तेजो न पराक्रमः।&lt;br&gt;&#xA;वायोरिव गतिस्तेषां दृष्टिस्तमसि वर्तते ॥ 4.50.19 ॥&lt;br&gt;&#xA;ते प्रविष्टास्तु वेगेन तद्बिलं कपिकुञ्जराः।&lt;br&gt;&#xA;प्रकाशमभिरामं च ददृशुर्देशमुत्तमम् ॥ 4.50.20 ॥&lt;br&gt;&#xA;ततस्तस्मिन् बिले दुर्गे नानापादपसङ्कुले।&lt;br&gt;&#xA;अन्योन्यं सम्परष्वज्य जग्मुर्योजनमन्तरम् ॥ 4.50.21 ॥&lt;br&gt;&#xA;ते नष्टसञ्ज्ञास्तृषिताः सम्भ्रान्ताः सलिलार्थिनः।&lt;br&gt;&#xA;परिपेतुर्बिले तस्मिन् कञ्चित्कालमतन्द्रिताः ॥ 4.50.22 ॥&lt;br&gt;&#xA;ते कृशा दीनवदनाः परिश्रान्ताः प्लवङ्गमाः।&lt;br&gt;&#xA;आलोकं ददृशुर्वीरा निराशा जीविते तदा ॥ 4.50.23 ॥&lt;br&gt;&#xA;ततस्तं देशमागम्य सौम्यं वितिमिरं वनम्।&lt;br&gt;&#xA;ददृशुः काञ्चनान् वृक्षान् दीप्तवैश्वानरप्रभान् ॥ 4.50.24 ॥&lt;br&gt;&#xA;सालांस्तालांश्च पुन्नागान् ककुभान् वञ्जुलान् धवान्।&lt;br&gt;&#xA;चम्पकान् नागवृक्षांश्च कर्णिकारांश्च पुष्पितान् ॥ 4.50.25 ॥&lt;br&gt;&#xA;स्तबकैः काञ्चनैश्चित्रै रक्तैः किसलयैस्तथा।&lt;br&gt;&#xA;आपीडैश्च लताभिश्च हेमाभरणभूषितान् ॥ 4.50.26 ॥&lt;br&gt;&#xA;तरुणादित्यसङ्काशान् वैडूर्यकृतवेदिकान्।&lt;br&gt;&#xA;विभ्राजमानान् वपुषा पादपांश्च हिरण्मयान् ॥ 4.50.27 ॥&lt;br&gt;&#xA;नीलवैडूर्यवर्णाश्च पद्मिनीः पतगावृताः।&lt;br&gt;&#xA;महद्भिः काञ्चनैः पद्मैर्वृता बालार्कसन्निभैः ॥ 4.50.28 ॥&lt;br&gt;&#xA;जातरूपमयैर्मत्स्यैर्महद्भिश्च सकच्छपैः।&lt;br&gt;&#xA;नलिनीस्तत्र ददृशुः प्रसन्नसलिलावृताः ॥ 4.50.29 ॥&lt;br&gt;&#xA;काञ्चनानि विमानानि राजतानि तथैव च।&lt;br&gt;&#xA;तपनीयगवाक्षाणि मुक्ताजालावृतानि च ॥ 4.50.30 ॥&lt;br&gt;&#xA;हैमराजतभौमानि वैडूर्यमणिमन्ति च।&lt;br&gt;&#xA;ददृशुस्तत्र हरयो गुहमुख्यानि सर्वशः ॥ 4.50.31 ॥&lt;br&gt;&#xA;पुष्पितान् फलिनो वृक्षान् प्रवालमणिसन्निभान्।&lt;br&gt;&#xA;काञ्चनभ्रमरांश्चैव मधूनि च समन्ततः ॥ 4.50.32 ॥&lt;br&gt;&#xA;मणिकाञ्चनचित्राणि शयनान्यासनानि च।&lt;br&gt;&#xA;महार्हाणि च यानानि ददृशुस्ते समन्ततः ॥ 4.50.33 ॥&lt;br&gt;&#xA;हैमराजतकांस्यानां भाजनानां च सञ्चयान्।&lt;br&gt;&#xA;अगरूणां च पानानि मधूनि रसवन्ति च ॥ 4.50.34 ॥&lt;br&gt;&#xA;शुचीन्यभ्यवहार्याणि मूलानि च फलानि च।&lt;br&gt;&#xA;महार्हाणि च पानानि मधूनि रसवन्ति च ॥ 4.50.35 ॥&lt;br&gt;&#xA;दिव्यानामम्बराणां च महार्हाणां च सञ्चयान्।&lt;br&gt;&#xA;कम्बलानां च चित्राणामजिनानां च सञ्चयान् ॥ 4.50.36 ॥&lt;br&gt;&#xA;तत्र तत्र च विन्यस्तान् दीप्तान्वैश्वानरप्रभान्।&lt;br&gt;&#xA;ददृशुर्वानराः शुभ्रान् जातरूपस्य सञ्चयान् ॥ 4.50.37 ॥&lt;br&gt;&#xA;तत्र तत्र विचिन्वन्तो बिले तस्मिन्महाबलाः।&lt;br&gt;&#xA;ददृशुर्वानराः शूराः स्त्रियं काञ्चिददूरतः ॥ 4.50.38 ॥&lt;br&gt;&#xA;तां दृष्ट्वा भृशसन्त्रस्ताश्चीरकृष्णाजिनाम्बराम्।&lt;br&gt;&#xA;तापसीं नियताहारां ज्वलन्तीमिव तेजसा ॥ 4.50.39 ॥&lt;br&gt;&#xA;विस्मिता हरयस्तत्र व्यवातिष्ठन्त सर्वशः।&lt;br&gt;&#xA;पप्रच्छ हनुमांस्तत्र काऽसि त्वं कस्य वा बिलम् ॥ 4.50.40 ॥&lt;br&gt;&#xA;ततो हनूमान् गिरिसन्निकाशः कृताञ्जलिस्तामभिवाद्य वृद्धाम्।&lt;br&gt;&#xA;पप्रच्छ का त्वं भवनं बिलं च रत्नानि हेमानि वदस्व कस्य ॥ 4.50.41 ॥&lt;/p&gt;</description>
    </item>
    <item>
      <title>०५१ स्वयम्प्रभावृत्तान्तकथनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/051_svayamprabhAvRttAntakathanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/051_svayamprabhAvRttAntakathanam/</guid>
      <description>&lt;p&gt;इत्युक्त्वा हनुमांस्तत्र पुनः कृष्णाजिनाम्बराम्।&lt;br&gt;&#xA;अब्रवीत्तां महाभागां तापसीं धर्मचारिणीम् ॥ 4.51.1 ॥&lt;br&gt;&#xA;इदं प्रविष्टाः सहसा बिलं तिमिरसंवृतम्।&lt;br&gt;&#xA;क्षुत्पिपासापरिश्रान्ताः परिखिन्नाश्च सर्वशः ॥ 4.51.2 ॥&lt;br&gt;&#xA;महद्धरण्या विवरं प्रविष्टाः स्म पिपासिताः।&lt;br&gt;&#xA;इमास्त्वेवंविधान् भावान् विविधानद्भुतोपमान् ॥ 4.51.3 ॥&lt;br&gt;&#xA;दृष्ट्वा वयं प्रव्यथिताः सन्भ्रान्ता नष्टचेतसः।&lt;br&gt;&#xA;कस्यैते काञ्चना वृक्षास्तरुणादित्यसन्निभाः ॥ 4.51.4 ॥&lt;br&gt;&#xA;शुचीन्यभ्यवहार्याणि मूलानि च फलानि च।&lt;br&gt;&#xA;काञ्चनानि विमानानि राजतानि गृहाणि च ॥ 4.51.5 ॥&lt;br&gt;&#xA;तपनीयगवाक्षणि मणिजालावृतानि च।&lt;br&gt;&#xA;पुष्पिताः फलवन्तश्च पुण्याः सुरभिगन्धिनः ॥ 4.51.6 ॥&lt;br&gt;&#xA;इमे जाम्बूनदमयाः पादपाः कस्य तेजसा।&lt;br&gt;&#xA;काञ्चनानि च पद्मानि जातानि विमले जले ॥ 4.51.7 ॥&lt;br&gt;&#xA;कथं मत्स्याश्च सौवर्णाश्चरन्ति सह कच्छपैः।&lt;br&gt;&#xA;आत्मानमनुभावं च कस्य चैतत्तपोबलम् ॥ 4.51.8 ॥&lt;br&gt;&#xA;एवमुक्ता हनुमता तापसी धर्मचारिणी।&lt;br&gt;&#xA;प्रत्युवाच हनूमन्तं सर्वभूतहिते रता ॥ 4.51.9 ॥&lt;br&gt;&#xA;मयो नाम महातेजा मायावी दानवर्षभः।&lt;br&gt;&#xA;तेनेदं निर्मितं सर्वं मायया काञ्चनं वनम् ॥ 4.51.10 ॥&lt;br&gt;&#xA;पुरा दानवमुख्यानां विश्वकर्मा बभूव ह।&lt;br&gt;&#xA;येनेदं काञ्चनं दिव्यं निर्मितं भवनोत्तमम् ॥ 4.51.11 ॥&lt;br&gt;&#xA;स तु वर्षसहस्राणि तपस्तप्त्वा महावने।&lt;br&gt;&#xA;पितामहाद्वरं लेभे सर्वमौशनसं धनम् ॥ 4.51.12 ॥&lt;br&gt;&#xA;वनं विधाय बलवान् सर्वकामेश्वरस्तदा।&lt;br&gt;&#xA;उवास सुखितः कालं कञ्चिदस्मिन् महावने ॥ 4.51.13 ॥&lt;br&gt;&#xA;तमप्सरसि हेमायां सक्तं दानवपुङ्गवम्।&lt;br&gt;&#xA;विक्रम्यैवाशनिं गृह्य जघानेशः पुरन्दरः ॥ 4.51.14 ॥&lt;br&gt;&#xA;इदं च ब्रह्माणा दत्तं हेमायै वनमुत्तमम्।&lt;br&gt;&#xA;शाश्वताः कामभोगाश्च गृहं चेदं हिरण्मयम् ॥ 4.51.15 ॥&lt;br&gt;&#xA;दुहिता मेरुसावर्णेरहं तस्याः स्वयम्प्रभा।&lt;br&gt;&#xA;इदं रक्षामि भवनं हेमाया वानरोत्तम ॥ 4.51.16 ॥&lt;br&gt;&#xA;मम प्रियसखी हेमा नृत्तगीतविशारदा।&lt;br&gt;&#xA;तया दत्तवरा चास्मि रक्षामि भवनोत्तमम् ॥ 4.51.17 ॥&lt;br&gt;&#xA;किं कार्यं कस्य वा हेतोः कान्ताराणि प्रपश्यथ।&lt;br&gt;&#xA;कथं चेदं वनं दुर्गं युष्माभिरुपलक्षितम् ॥ 4.51.18 ॥&lt;br&gt;&#xA;इमान्यभ्यवहार्याणि मूलानि च फलानि च।&lt;br&gt;&#xA;भुक्त्वा पीत्वा च पानीयं सर्वं मे वक्तुमर्हथ ॥ 4.51.19 ॥&lt;/p&gt;</description>
    </item>
    <item>
      <title>०५२ वानरैः स्वगमनहेतुकथनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/052_vAnaraiH_svagamanahetukathanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/052_vAnaraiH_svagamanahetukathanam/</guid>
      <description>&lt;p&gt;अथ तानब्रवीत्सर्वान् विक्रान्तात् हरिपुङ्गवान्।&lt;br&gt;&#xA;इदं वचनमेकाग्रा तापसी धर्मचारिणी ॥ 4.52.1 ॥&lt;br&gt;&#xA;वानरा यदि वः खेदः प्रनष्टः फलभक्षणात्।&lt;br&gt;&#xA;यदि चैतन्मया श्राव्यं श्रोतुमिच्छामि कथ्यताम् ॥ 4.52.2 ॥&lt;br&gt;&#xA;तस्यास्तद्वचनं श्रुत्वा हनुमान् मारुतात्मजः।&lt;br&gt;&#xA;आर्जवेन यथातत्त्वमाख्यातुमुपचक्रमे ॥ 4.52.3 ॥&lt;br&gt;&#xA;राजा सर्वस्य लोकस्य महेन्द्रवरुणोपमः।&lt;br&gt;&#xA;रामो दाशरथिः श्रीमान् प्रविष्टो दण्डकावनम् ॥ 4.52.4 ॥&lt;br&gt;&#xA;लक्ष्मणेन सह भ्रात्रा वैदेह्या चापि भार्यया।&lt;br&gt;&#xA;तस्य भार्या जनस्थानाद् रावणेन हृता बलात् ॥ 4.52.5 ॥&lt;br&gt;&#xA;वीरस्तस्य सखा राज्ञः सुग्रीवो नाम वानरः।&lt;br&gt;&#xA;राजा वानरमुख्यानां येन प्रस्थापिता वयम् ॥ 4.52.6 ॥&lt;br&gt;&#xA;अगस्त्यचरितामाशां दक्षिणां यमरक्षिताम्।&lt;br&gt;&#xA;सहैभिर्वानरैर्घोरैरङ्गदप्रमुखैर्वयम् ॥ 4.52.7 ॥&lt;br&gt;&#xA;रावणं सहिताः सर्वे राक्षसं कामरूपिणम्।&lt;br&gt;&#xA;सीतया सह वैदेह्या मार्गध्वमिति चोदिताः ॥ 4.52.8 ॥&lt;br&gt;&#xA;विचित्य तु वयं सर्वे समग्रां दक्षिणां दिशम्।&lt;br&gt;&#xA;बुभुक्षिताः परिश्रान्ता वृक्षमूलमुपाश्रिताः ॥ 4.52.9 ॥&lt;br&gt;&#xA;विवर्णवदनाः सर्वे सर्वे ध्यानपरायणाः।&lt;br&gt;&#xA;नाधिगच्छामहे पारं मग्नाश्चिन्तामहार्णवे ॥ 4.52.10 ॥&lt;br&gt;&#xA;चारयन्तस्ततश्चक्षुर्दृष्टवन्तो वयं बिलम्।&lt;br&gt;&#xA;लतापादपसञ्छन्नं तिमिरेण समावृतम् ॥ 4.52.11 ॥&lt;br&gt;&#xA;कुरराः सारसाश्चैव निष्पतन्ति पतत्ित्रणः।&lt;br&gt;&#xA;साध्वत्र प्रविशामेति मया तूक्ताः प्लवङ्गमाः ॥ 4.52.12 ॥&lt;br&gt;&#xA;तेषामपि हि सर्वेषामनुमानमुपागतम्।&lt;br&gt;&#xA;गच्छाम प्रविशामेति भर्तृकार्यत्वरान्विताः ॥ 4.52.13 ॥&lt;br&gt;&#xA;ततो गाढं निपतिता गृह्य हस्तौ परस्परम्।&lt;br&gt;&#xA;इदं प्रविष्टाः सहसा बिलं तिमिरसंवृतम् ॥ 4.52.14 ॥&lt;br&gt;&#xA;एतन्नः कार्यमेतेन कृत्येन वयमागताः।&lt;br&gt;&#xA;त्वां चैवोपगताः सर्वे परिद्यूना बुभुक्षिताः ॥ 4.52.15 ॥&lt;br&gt;&#xA;आतिथ्यधर्मदत्तानि मूलानि च फलानि च।&lt;br&gt;&#xA;अस्माभिरुपभुक्तानि बुभुक्षापरिपीडितैः ॥ 4.52.16 ॥&lt;br&gt;&#xA;यत्त्वया रक्षिताः सर्वे म्रियमाणा बुभुक्षया।&lt;br&gt;&#xA;ब्रूहि प्रत्युपकारार्थं किं ते कुर्वन्तु वानराः ॥ 4.52.17 ॥&lt;br&gt;&#xA;एवमुक्ता तु सर्वज्ञा वानरैस्तैः स्वयम्प्रभा।&lt;br&gt;&#xA;प्रत्युवाच ततः सर्वानिदं वानरयूथापान् ॥ 4.52.18 ॥&lt;br&gt;&#xA;सर्वेषां परितुष्टाऽस्मि वानराणां तरस्विनाम्।&lt;br&gt;&#xA;चरन्त्या मम धर्मेण न कार्यमिह केनचित् ॥ 4.52.19 ॥&lt;/p&gt;</description>
    </item>
    <item>
      <title>०५३ प्रायोपवेशनिश्चयः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/053_prAyopaveshanishchayaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/053_prAyopaveshanishchayaH/</guid>
      <description>&lt;p&gt;एवमुक्तः शुभं वाक्यं तापस्या धर्मसंहितम्।&lt;br&gt;&#xA;उवाच हनुमान् वाक्यं तामनिन्दितचेष्टिताम् ॥ 4.53.1 ॥&lt;br&gt;&#xA;शरणं त्वां प्रपन्नाः स्मः सर्वे वै धर्मचारिणि।&lt;br&gt;&#xA;यः कृतः समयोऽस्माकं सुग्रीवेण महात्मना ॥ 4.53.2 ॥&lt;br&gt;&#xA;स च कालो ह्यतिक्रान्तो बिले च परिवर्तताम्।&lt;br&gt;&#xA;सा त्वमस्माद्विलाद् घोरादुत्तारयितुमर्हसि ॥ 4.53.3 ॥&lt;br&gt;&#xA;तस्मात्सुग्रीववचनादतिक्रान्तान् गतायुषः।&lt;br&gt;&#xA;त्रातुमर्हसि नः सर्वान् सुग्रीवभयकर्शितान् ॥ 4.53.4 ॥&lt;br&gt;&#xA;महच्च कार्यमस्माभिः कर्तव्यं धर्मचारिणि।&lt;br&gt;&#xA;तच्चापि न कृतं कार्यमस्माभिरिहवासिभिः ॥ 4.53.5 ॥&lt;br&gt;&#xA;एवमुक्ता हनुमता तापसी वाक्यमब्रवीत्।&lt;br&gt;&#xA;जीवता दुष्करं मन्ये प्रविष्टेन निवर्तितुम् ॥ 4.53.6 ॥&lt;br&gt;&#xA;तपसस्तु प्रभावेन नियमोपार्जितेन च।&lt;br&gt;&#xA;सर्वानेव बिलादस्मादुद्धरिष्यामि वानरान् ॥ 4.53.7 ॥&lt;br&gt;&#xA;निमीलयत चक्षूंषि सर्वे वानरपुङ्गवाः।&lt;br&gt;&#xA;नहि निष्क्रमितुं शक्यमनिमीलितलोचनैः ॥ 4.53.8 ॥&lt;br&gt;&#xA;ततः सम्मीलिताः सर्वे सुकुमाराङ्गुलैः करैः।&lt;br&gt;&#xA;सहसा पिदधुर्दृष्टिं हृष्टा गमनकाङ्क्षया ॥ 4.53.9 ॥&lt;br&gt;&#xA;वानरास्तु महात्मानो हस्तरुद्धमुखास्तदा।&lt;br&gt;&#xA;निमेषान्तरमात्रेण बिलादुत्तारितास्तया ॥ 4.53.10 ॥&lt;br&gt;&#xA;ततस्तान्वानरान्सर्वांस्तापसी धर्मचारिणी।&lt;br&gt;&#xA;निःसृतान् विषमात्तस्मात्समाश्वास्येदमब्रवीत् ॥ 4.53.11 ॥&lt;br&gt;&#xA;एष विन्ध्यो गिरिः श्रीमान्नानाद्रुमलताकुलः।&lt;br&gt;&#xA;एष प्रस्रवणः शैलः सागरोऽयं महोदधिः ॥ 4.53.12 ॥&lt;br&gt;&#xA;स्वस्ति वोऽस्तु गमिष्यामि भवनं वानरर्षभाः।&lt;br&gt;&#xA;इत्युक्त्वा तद्बिलं श्रीमत् प्रविवेश स्वयम्प्रभा ॥ 4.53.13 ॥&lt;br&gt;&#xA;ततस्ते ददृशुर्घोरं सागरं वरुणालयम्।&lt;br&gt;&#xA;अपारमभिगर्जन्तं घोरैरूर्मिभिरावृतम् ॥ 4.53.14 ॥&lt;br&gt;&#xA;मयस्य मायाविहितं गिरिदुर्गं विचिन्वताम्।&lt;br&gt;&#xA;तेषां मासो व्यतिक्रान्तो यो राज्ञा समयः कृतः ॥ 4.53.15 ॥&lt;br&gt;&#xA;विन्ध्यस्यतु गिरेः पादे सम्प्रपुष्पितपादपे।&lt;br&gt;&#xA;उपविश्य महात्मानश्चिन्तामापेदिरे तदा ॥ 4.53.16 ॥&lt;br&gt;&#xA;ततः पुष्पातिभाराग्रान् लताशतसमावृतान्।&lt;br&gt;&#xA;द्रुमान् वासन्तिकान्दृष्ट्वा बभूवुर्भयशङ्किताः ॥ 4.53.17 ॥&lt;br&gt;&#xA;ते वसन्तमनुप्राप्तं प्रतिबुद्ध्वा परस्परम्।&lt;br&gt;&#xA;नष्टसन्देशकालार्था निपेतुर्धरणीतले ॥ 4.53.18 ॥&lt;br&gt;&#xA;ततस्तान्कपिवृद्धांस्तु शिष्टां श्चैव वनौकसः।&lt;br&gt;&#xA;वाचा मधुरयाऽऽभाष्य यथावदनुमान्य च ॥ 4.53.19 ॥&lt;br&gt;&#xA;स तु सिंहवृषस्कन्धः पीनायतभुजः कपिः।&lt;br&gt;&#xA;युवराजो महाप्राज्ञ अङ्गदो वाक्यमब्रवीत् ॥ 4.53.20 ॥&lt;br&gt;&#xA;शासनात्कपिराजस्य वयं सर्वे विनिर्गताः।&lt;br&gt;&#xA;मासः पूर्णो बिलस्थानां हरयः किन्न बुध्यते ॥ 4.53.21 ॥&lt;br&gt;&#xA;वयमाश्वयुजे मासि कालसङ्ख्याव्यवस्थिताः।&lt;br&gt;&#xA;प्रस्थिताः सोऽपि चातीतः किमतः कार्यमुत्तरम् ॥ 4.53.22 ॥&lt;br&gt;&#xA;भवन्तः प्रत्ययं प्राप्ता नीतिमार्गविशारदाः।&lt;br&gt;&#xA;हितेष्वभिरता भर्तुर्निसृष्टाः सर्वकर्मसु ॥ 4.53.23 ॥&lt;br&gt;&#xA;कर्मस्वप्रतिमाः सर्वे दिक्षु विश्रुतपौरुषाः।&lt;br&gt;&#xA;मां पुरस्कृत्य निर्याताः पिङ्गाक्षप्रतिचोदिताः ॥ 4.53.24 ॥&lt;br&gt;&#xA;इदानीमकृतार्थानां मर्तव्यं नात्र संशयः।&lt;br&gt;&#xA;हरिराजस्य सन्देशमकृत्वा कः सुखी भवेत् ॥ 4.53.25 ॥&lt;br&gt;&#xA;तस्मिन्नतीते काले तु सुग्रीवेण कृते स्वयम्।&lt;br&gt;&#xA;प्रायोपवेशनं युक्तं सर्वेषां च वनौकसाम् ॥ 4.53.26 ॥&lt;br&gt;&#xA;तीक्ष्णः प्रकृत्या सुग्रीवः स्वामिभावे व्यवस्थितः।&lt;br&gt;&#xA;न क्षमिष्यति नः सर्वानपराधकृतो गतान् ॥ 4.53.27 ॥&lt;br&gt;&#xA;अप्रवृत्तौ च सीतायाः पापमेव करिष्यति।&lt;br&gt;&#xA;तस्मात्क्षममिहाद्यैव प्रायोपविशनं हि नः ॥ 4.53.28 ॥&lt;br&gt;&#xA;ध्रुवं नो हिंसिता राजा सर्वान् प्रतिगतानितः।&lt;br&gt;&#xA;वधेनाप्रतिरूपेण श्रेयान् मृत्युरिहैव नः ॥ 4.53.29 ॥&lt;br&gt;&#xA;न चाहं यौवराज्येन सुग्रीवेणाभिषेचितः।&lt;br&gt;&#xA;नरेन्द्रेणाभिषिक्तोऽस्मि रामेणाक्लिष्टकर्मणा ॥ 4.53.30 ॥&lt;br&gt;&#xA;स पूर्वं बद्धवैरो मां राजा दृष्ट्वा व्यतिक्रमम्।&lt;br&gt;&#xA;घातयिष्यति दण्डेन तीक्ष्णेन कृतनिश्चयः ॥ 4.53.31 ॥&lt;br&gt;&#xA;किं मे सुहृद्भिर्व्यसनं पश्यद्भिर्जीवितान्तरे।&lt;br&gt;&#xA;इहैव प्रायमासिष्ये पुण्ये सागररोधसि ॥ 4.53.32 ॥&lt;br&gt;&#xA;एतच्छ्रुत्वा कुमारेण युवराजेन भाषितम्।&lt;br&gt;&#xA;सर्वे ते वानरश्रेष्ठाः करुणं वाक्यमब्रुवन् ॥ 4.53.33 ॥&lt;br&gt;&#xA;तीक्ष्णः प्रकृत्या सुग्रीवः प्रियासक्तश्च राघवः।&lt;br&gt;&#xA;अदृष्टायां तु वैदेह्यां दृष्ट्वा चैव समागतान् ॥ 4.53.34 ॥&lt;br&gt;&#xA;राघवप्रियकामार्थं घातयिष्यत्यसंशयम्।&lt;br&gt;&#xA;न क्षमं चापराद्धानां गमनं स्वामिपार्श्वतः ॥ 4.53.35 ॥&lt;br&gt;&#xA;इहैव सीतामन्विष्य प्रवृत्तिमुपलभ्य वा।&lt;br&gt;&#xA;नो चेद्गच्छाम तं वीरं गमिष्यामो यमक्षयम् ॥ 4.53.36 ॥&lt;br&gt;&#xA;प्लवङ्गमानां तु भयार्दितानां श्रुत्वा वचस्तार इदं बभाषे।&lt;br&gt;&#xA;अलं विषादेन बिलं प्रविश्य वसाम सर्वे यदि रोचते वः ॥ 4.53.37 ॥&lt;br&gt;&#xA;इदं हि मायाविहितं सुदुर्गमं प्रभूतवृक्षोदकभोज्यपेयकम्।&lt;br&gt;&#xA;इहास्ति नो नैव भयं पुरन्दरान्न राघवाद्वानरराजतोऽपि वा ॥ 4.53.38 ॥&lt;br&gt;&#xA;श्रुत्वाऽङ्गदस्यापि वचोऽनुकूलमूचुश्च सर्वे५ हरयः प्रतीताः।&lt;br&gt;&#xA;यथा न हिंस्येम तथा विधानमसक्तमद्यैव विधीयतां नः ॥ 4.53.39 ॥&lt;/p&gt;</description>
    </item>
    <item>
      <title>०५४ हनुमता-अङ्गदोपदेशः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/054_hanumatA-angadopadeshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/054_hanumatA-angadopadeshaH/</guid>
      <description>&lt;p&gt;तथा ब्रुवति तारे तु ताराधिपतिवर्चसि।&lt;br&gt;&#xA;अथ मेने हृतं राज्यं हनुमानङ्गदेन तत् ॥ 4.54.1 ॥&lt;br&gt;&#xA;बुद्ध्या ह्यष्टाङ्गया युक्तं चतुर्बलसमन्वितम्।&lt;br&gt;&#xA;चतुर्दशगुणं मेने हनुमान् वालिनः सुतम् ॥ 4.54.2 ॥&lt;br&gt;&#xA;आपूर्यमाणं शश्वच्च तेजोबलपराक्रमैः।&lt;br&gt;&#xA;शशिनं शुक्लपक्षादौ वर्धमानमिव श्रिया ॥ 4.54.3 ॥&lt;br&gt;&#xA;बृहस्पतिसमं बुद्ध्या विक्रमे सदृशं पितुः।&lt;br&gt;&#xA;शुश्रूषमाणं तारस्य शुक्रस्येव पुरन्दरम् ॥ 4.54.4 ॥&lt;br&gt;&#xA;भर्तुरर्थे परिश्रान्तं सर्वशास्त्रविदां वरम्।&lt;br&gt;&#xA;अभिसन्धातुमारेभे हनुमानङ्गदं ततः ॥ 4.54.5 ॥&lt;br&gt;&#xA;स चतुर्णामुपायानां तृतीयमुपवर्णयन्।&lt;br&gt;&#xA;भेदयामास तान् सर्वान् वानरान्वाक्य सम्पदा ॥ 4.54.6 ॥&lt;br&gt;&#xA;तेषु सर्वेषु भिन्नेषु ततोऽभीषयदङ्गदम्।&lt;br&gt;&#xA;भीषणैर्बहुभिर्वाक्यैः कोपोपायसमन्वितैः ॥ 4.54.7 ॥&lt;br&gt;&#xA;त्वं समर्थतरः पित्रा युद्धे तारेय वै धुरम्।&lt;br&gt;&#xA;दृढं धारयितुं शक्तः कपिराज्यं यथा पिता ॥ 4.54.8 ॥&lt;br&gt;&#xA;नित्यमस्थिरचित्ता हि कपयो हरिपुङ्गवः।&lt;br&gt;&#xA;नाज्ञाप्यं विषहिष्यन्ति पुत्रदारान् विना त्वया ॥ 4.54.9 ॥&lt;br&gt;&#xA;त्वां नैते ह्यनुयुञ्जेयुः प्रत्यक्षं प्रवदामि ते।&lt;br&gt;&#xA;यथाऽयं जाम्बवान्नीलः सुहोत्रश्च महाकपिः ॥ 4.54.10 ॥&lt;br&gt;&#xA;न ह्यहं त इमे सर्वे सामदानादिभिर्गुणैः।&lt;br&gt;&#xA;दण्डेन वा त्वया शक्याः सुग्रीवादपकर्षितुम् ॥ 4.54.11 ॥&lt;br&gt;&#xA;विगृह्यासनमप्याहुर्दुर्बलेन बलीयसः।&lt;br&gt;&#xA;आत्मरक्षाकरस्तस्मान्न विगृह्णीत दुर्बलः ॥ 4.54.12 ॥&lt;br&gt;&#xA;यां चेमां मन्यसे धात्रीमेतद्बिलमिति श्रुतम्।&lt;br&gt;&#xA;एतल्लक्ष्मणबाणानामीषत्कार्यं विदारेणे ॥ 4.54.13 ॥&lt;br&gt;&#xA;स्वल्पं हि कृतमिन्द्रेण क्षिपता ह्यशनिं पुरा।&lt;br&gt;&#xA;लक्ष्मणो निशितैर्बाणैर्भिन्द्यात्पत्त्रपुटं यथा ॥ 4.54.14 ॥&lt;br&gt;&#xA;लक्ष्मणस्य तु नाराचा बहवः सन्ति तद्विधाः।&lt;br&gt;&#xA;वज्राशनिसमस्पर्शा गिरीणामपि दारणाः ॥ 4.54.15 ॥&lt;br&gt;&#xA;अवस्थाने यदैव त्वमासिष्यसि परन्तप।&lt;br&gt;&#xA;तदेव हरयः सर्वे त्यक्ष्यन्ति कृतनिश्चयाः ॥ 4.54.16 ॥&lt;br&gt;&#xA;स्मरन्तः पत्रदाराणां नित्योद्विग्ना बुभुक्षिताः।&lt;br&gt;&#xA;खेदिता दुःखशय्याभिस्त्वां करिष्यन्ति पृष्ठतः ॥ 4.54.17 ॥&lt;br&gt;&#xA;स त्वं हीनः सुहृद्भिश्च हितकामैश्च बन्धुभिः।&lt;br&gt;&#xA;तृणादपि भृशोद्विग्नः स्पन्दमानाद्भविष्यसि ॥ 4.54.18 ॥&lt;br&gt;&#xA;न च जातु न हिंस्युस्त्वां घोरा लक्ष्मणसायकाः।&lt;br&gt;&#xA;अपवृत्तं जिघांसन्तो महावेगा दुरासदाः ॥ 4.54.19 ॥&lt;br&gt;&#xA;अस्माभिस्तु गतं सार्धं विनीतवदुपस्थितम्।&lt;br&gt;&#xA;आनुपूर्व्यात्तु सुग्रीवो राज्ये त्वां स्थापयिष्यति ॥ 4.54.20 ॥&lt;br&gt;&#xA;धर्मकामः पितृव्यस्ते प्रीतिकामो दृढव्रतः।&lt;br&gt;&#xA;शुचिः सत्यप्रतिज्ञश्च न त्वां जातु जिघांसति ॥ 4.54.21 ॥&lt;br&gt;&#xA;प्रियकामश्च ते मासुस्तदर्थं चास्य जीवितम्।&lt;br&gt;&#xA;तस्यापत्यं च नास्त्यन्यत् तस्मादङ्गद गम्यताम् ॥ 4.54.22 ॥&lt;/p&gt;</description>
    </item>
    <item>
      <title>०५५ वानरकृतशीघ्रान्वेषणनिश्चयः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/055_vAnarakRtashIghrAnveShaNanishchayaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/055_vAnarakRtashIghrAnveShaNanishchayaH/</guid>
      <description>&lt;p&gt;श्रुत्वा हमुमतो वाक्यं प्रश्रितं धर्मसंहितम्।&lt;br&gt;&#xA;स्वामिसत्कारसंयुक्तमङ्गदो वाक्यमब्रवीत् ॥ 4.55.1 ॥&lt;br&gt;&#xA;स्तैर्यमात्ममनःशौचमानृशंस्यमथार्जवम्।&lt;br&gt;&#xA;विक्रमश्चैव धैर्यं च सुग्रीवे नोपपद्यते ॥ 4.55.2 ॥&lt;br&gt;&#xA;धर्मेण मातरं यस्तु स्वीकरोति जुगुस्पितः।&lt;br&gt;&#xA;कथं स धर्मं जानीते येन भ्रात्रा महात्मना ॥ 4.55.3 ॥&lt;br&gt;&#xA;युद्धायाभिनियुक्तेन बिलस्य पिहितं मुखम् ॥ 4.55.4 ॥&lt;br&gt;&#xA;सत्यात्पाणिगृहीतश्च कृतकर्मा महायशाः।&lt;br&gt;&#xA;विस्मृतो राघवो येन स कस्य तु कृतं स्मरेत् ॥ 4.55.5 ॥&lt;br&gt;&#xA;लक्ष्मणस्य भयाद्येन नाधर्मभयभीरुणा।&lt;br&gt;&#xA;आदिष्टा मार्गितुं सीतां धर्ममस्मिन् कथं भवेत् ॥ 4.55.6 ॥&lt;br&gt;&#xA;तस्मिन् पापे कृतघ्ने तु स्मृतिहीने चलात्मनि।&lt;br&gt;&#xA;आर्यः को विश्वसेज्जातु तत्कुलीनो जिजीविषुः ॥ 4.55.7 ॥&lt;br&gt;&#xA;राज्ये पुत्रः प्रतिष्ठाप्यः सगुणो निर्गुणोऽपि वा।&lt;br&gt;&#xA;कथं शत्रुकुलीनं मां सुग्रीवो जीवयिष्यति ॥ 4.55.8 ॥&lt;br&gt;&#xA;भिन्नमन्त्रोऽपराद्धश्च हीनशक्तिः कथं ह्यहम्।&lt;br&gt;&#xA;किष्किन्धां प्राप्य जीवेयमनाथ इव दुर्बलः ॥ 4.55.9 ॥&lt;br&gt;&#xA;उपांशुदण्डेन हि मां बन्धनेनोपपादयेत्।&lt;br&gt;&#xA;शठः क्रूरो नृशंसश्च सुग्रीवो राज्यकारणात् ॥ 4.55.10 ॥&lt;br&gt;&#xA;बन्धनाद्वाऽवसादान्मे श्रेयः प्रायोपवेशनम्।&lt;br&gt;&#xA;अनुजानीत मां सर्वे गृगं गच्छन्तु वानराः ॥ 4.55.11 ॥&lt;br&gt;&#xA;अहं वः प्रतिजानामि नागमिष्याम्यहं पुरीम्।&lt;br&gt;&#xA;इहैव प्रायमासिष्ये श्रेयो मरणमेव मे ॥ 4.55.12 ॥&lt;br&gt;&#xA;अभिवादनपूर्वं तु राजा कुशलमेव च।&lt;br&gt;&#xA;वाच्यस्तातो यवीयान् मे सुग्रीवो वानरेश्वरः ॥ 4.55.13 ॥&lt;br&gt;&#xA;आरोग्यपूर्वं कुशलं वाच्या माता रुमा च मे।&lt;br&gt;&#xA;मातरं चैव मे तारामाश्वासयितुमर्हथ ॥ 4.55.14 ॥&lt;br&gt;&#xA;प्रकृत्या प्रियपुत्रा सा सानुक्रोशा तपस्विनी।&lt;br&gt;&#xA;विनष्टमिह मां श्रुत्वा व्यक्तं हास्यति जीवितम् ॥ 4.55.15 ॥&lt;br&gt;&#xA;एतावदुक्त्वा वचनं वृद्धांस्तानभिवाद्य च।&lt;br&gt;&#xA;विवेश चाङ्गदो भूमौ रुदन् दर्भेषु दुर्मनाः ॥ 4.55.16 ॥&lt;br&gt;&#xA;तस्य संविशतस्तत्र रुदन्तो वानरर्षभाः।&lt;br&gt;&#xA;नयनेभ्यः प्रमुमुचुरुष्णं वै वारि दुःखिताः ॥ 4.55.17 ॥&lt;br&gt;&#xA;सुग्रीवं चैव निन्दन्तः प्रशंसन्तश्च वालिनम्।&lt;br&gt;&#xA;परिवार्याङ्गदं सर्वे व्यवसन् प्रायमासितुम् ॥ 4.55.18 ॥&lt;br&gt;&#xA;मतं तद्वालिपुत्रस्य विज्ञाय प्लवगर्षभाः।&lt;br&gt;&#xA;उपस्पृश्योदकं तत्र प्राङ्मुखाः समुपाविशन् ॥ 4.55.19 ॥&lt;br&gt;&#xA;दक्षिणाग्रेषु दर्भेषु उदक्तीरं समाश्रिताः।&lt;br&gt;&#xA;मुमूर्षवो हरिश्रेष्टा एतत्क्षममिति स्म ह ॥ 4.55.20 ॥&lt;br&gt;&#xA;रामस्य वनवासं च क्षयं दशरथस्य च।&lt;br&gt;&#xA;जनस्थानवधं चैव वधं चैव जटायुषः ॥ 4.55.21 ॥&lt;br&gt;&#xA;हरणं चैव वैदेह्या वालिनश्च वधं रणे।&lt;br&gt;&#xA;रामकोपं च वदतां हरीणां भयमागतम् ॥ 4.55.22 ॥&lt;br&gt;&#xA;स संविशद्भिर्बहुभिर्महीधरो महाद्रिकूटप्रतिमैः प्लवङ्गमैः।&lt;br&gt;&#xA;बभूव सन्नादितनिर्दरान्तरो भृशं नदद्भिर्जलदैरिवोल्बणैः ॥ 4.55.23 ॥&lt;/p&gt;</description>
    </item>
    <item>
      <title>०५६ सम्पातिना वानरमुखात् जटायुमृत्युश्रवणम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/056_sampAtinA_vAnaramukhAt_jaTAyumRtyushravaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/056_sampAtinA_vAnaramukhAt_jaTAyumRtyushravaNam/</guid>
      <description>&lt;p&gt;उपविष्टास्तु ते सर्वे यस्मिन् प्रायं गिरिस्थले।&lt;br&gt;&#xA;हरयो गृध्रराजश्च तं देशमुपचक्रमे ॥ 4.56.1 ॥&lt;br&gt;&#xA;सम्पातिर्नाम नाम्ना तु चिरञ्चीवी विहङ्गमः।&lt;br&gt;&#xA;भ्राता जटायुषः श्रीमान् प्रख्यातबलपौरुषः ॥ 4.56.2 ॥&lt;br&gt;&#xA;कन्दरादभिनिष्क्रम्य स विन्ध्यस्य महागिरेः।&lt;br&gt;&#xA;उपविष्टान् हरीन् दृष्ट्वा हृष्टात्मा गिरमब्रवीत् ॥ 4.56.3 ॥&lt;br&gt;&#xA;विधिः किल नरं लोके विधानेनानुवर्तते।&lt;br&gt;&#xA;याथाऽयं विहितो भक्ष्याश्चिरान्मह्यामुपागतः ॥ 4.56.4 ॥&lt;br&gt;&#xA;परं पराणां भक्षिष्ये वानराणां मृतं मृतम्।&lt;br&gt;&#xA;उवाचेदं वचः पक्षी तान्निरीक्ष्य प्लवङ्गमान् ॥ 4.56.5 ॥&lt;br&gt;&#xA;तस्य तद्वचनं श्रुत्वा भक्ष्यलुब्धस्य पक्षिणः।&lt;br&gt;&#xA;अङ्गदः परमायस्तो हमुमन्तमथाब्रवीत् ॥ 4.56.6 ॥&lt;br&gt;&#xA;पश्य सीतापदेशेन साक्षाद्वैवस्वतो यमः।&lt;br&gt;&#xA;इमं देशमनुप्राप्तो वानराणां विपत्तये ॥ 4.56.7 ॥&lt;br&gt;&#xA;रामस्य न कृतं कार्यं राज्ञो न च वचः कृतम्।&lt;br&gt;&#xA;हरिणामियमज्ञाता विपत्तिः सहसागता ॥ 4.56.8 ॥&lt;br&gt;&#xA;वैदेह्याः प्रियकामेन कृतं कर्म जटायुषा।&lt;br&gt;&#xA;गृध्रराजेन यत्तत्र श्रुतं वस्तदशेषतः ॥ 4.56.9 ॥&lt;br&gt;&#xA;प्रियं कुर्वन्ति रामस्य त्यक्त्वा प्राणान् यथा वयम्।&lt;br&gt;&#xA;अन्योन्यमुपकुर्वन्ति स्नेहकारुण्ययन्त्रिताः ॥ 4.56.10 ॥&lt;br&gt;&#xA;तेन तस्योपकारार्थं त्यजतात्मानमात्मना।&lt;br&gt;&#xA;प्रियं कृतं हि रामस्य धर्मज्ञेन जटायुषा ॥ 4.56.11 ॥&lt;br&gt;&#xA;राघवार्थे परिश्रान्ता वयं सन्त्यक्तजीविताः।&lt;br&gt;&#xA;कान्ताराणि प्रपन्नाः स्म न च पश्याम मैथिलीम् ॥ 4.56.12 ॥&lt;br&gt;&#xA;स सुखी गृध्रराजस्तु रावणेन हतो रणे।&lt;br&gt;&#xA;मुक्तश्च सुग्रीवभयाद्गतश्च परमां गतिम् ॥ 4.56.13 ॥&lt;br&gt;&#xA;जटायुषो विनाशेन राज्ञो दशरथस्य च।&lt;br&gt;&#xA;हरणेन च वैदेह्याः संशयं हरयो गताः ॥ 4.56.14 ॥&lt;br&gt;&#xA;रामलक्ष्मणयोर्वास अरण्ये सह सीतया।&lt;br&gt;&#xA;राघवस्य च बाणेन वालिनश्च तथा वधः ॥ 4.56.15 ॥&lt;br&gt;&#xA;रामकोपादशेषाणां राक्षसानां तथा वधः।&lt;br&gt;&#xA;कैकेय्या वरदानेन इदं हि विकृतं कृतम् ॥ 4.56.16 ॥&lt;br&gt;&#xA;तदसुखमनुकीर्तितं वचो भुवि पतितांश्च समीक्ष्य वानरान्।&lt;br&gt;&#xA;भृशचिलतमतिर्महामतिः कृपणमुदाहृतवान् स गृध्रराट् ॥ 4.56.17 ॥&lt;br&gt;&#xA;तत्तु श्रुत्वा तदा वाक्यमङ्गदस्य मुखोद्गतम्।&lt;br&gt;&#xA;अब्रवीद्वचनं गृध्रस्तीक्ष्णतुण्डो महास्वनः ॥ 4.56.18 ॥&lt;br&gt;&#xA;कोऽयं गिरा घोषयति प्राणैः प्रियतमस्य मे।&lt;br&gt;&#xA;जटायुषो वधं भ्रातुः कम्पयन्निव मे मनः ॥ 4.56.19 ॥&lt;br&gt;&#xA;कथमासीज्जनस्थाने युद्धं राक्षसगृध्रयोः।&lt;br&gt;&#xA;नामधेयमिदं भ्रातुश्चिरस्याद्य मया श्रुतम् ॥ 4.56.20 ॥&lt;br&gt;&#xA;इच्छेयं गिरिदुर्गाच्च भवद्भिरवतारितुम्।&lt;br&gt;&#xA;यवीयसो गुणज्ञस्य श्लाघनीयस्य विक्रमैः ॥ 4.56.21 ॥&lt;br&gt;&#xA;अतिदीर्घस्य कालस्य तुष्टोऽस्मि परिकीर्तनात्।&lt;br&gt;&#xA;तदिच्छेयमहं श्रोतुं विनाशं वानरर्षभाः ॥ 4.56.22 ॥&lt;br&gt;&#xA;भ्रातुर्जटायुषस्तस्य जनस्थाननिवासिनः।&lt;br&gt;&#xA;तस्यैव च मम भ्रातुः सखा दशरथः कथम् ॥ 4.56.23 ॥&lt;br&gt;&#xA;यस्य रामः प्रियः पुत्रो ज्येष्ठो गुरुजनप्रियः।&lt;br&gt;&#xA;सूर्यांशुदग्धपक्षत्वान्न शक्नोम्युपसर्पितुम् ॥ 4.56.24 ॥&lt;br&gt;&#xA;इच्छेयं पर्वतादस्मादवतर्तुमरिन्दमाः ॥ 4.56.25 ॥&lt;/p&gt;</description>
    </item>
    <item>
      <title>०५७ अङ्गदेन स्वकष्टनिरूपणम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/057_angadena_svakaShTanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/057_angadena_svakaShTanirUpaNam/</guid>
      <description>&lt;p&gt;शोकाद् भ्रष्टस्वरमपि श्रुत्वा ते हरियूथपाः।&lt;br&gt;&#xA;श्रद्दधुर्नैव तद्वाक्यं कर्मणा तस्य शङ्किताः ॥ 4.57.1 ॥&lt;br&gt;&#xA;ते प्रायमुपविष्टास्तु दृष्ट्वा गृध्रं प्लवङ्गमाः।&lt;br&gt;&#xA;चक्रुर्बुद्धिं तदा रौद्रां सर्वान् नो भक्षयिष्यति ॥ 4.57.2 ॥&lt;br&gt;&#xA;सर्वथा प्रायमासीनान् यदि नो भक्षयिष्यति।&lt;br&gt;&#xA;कृतकृत्या भविष्यामः क्षिप्रं सिद्धिमितो गताः ॥ 4.57.3 ॥&lt;br&gt;&#xA;एतां बुद्धिं ततश्चक्रुः सर्वे ते वानरर्षभाः।&lt;br&gt;&#xA;अवतार्य गिरेः शृङ्गाद् गृध्रमाहाङ्गदस्तदा ॥ 4.57.4 ॥&lt;br&gt;&#xA;बभूवर्क्षरजा नाम वानरेन्द्रः प्रतापवान्।&lt;br&gt;&#xA;ममार्यः पार्थिवः पक्षिन् धार्मिकस्तस्य चात्मजौ ॥ 4.57.5 ॥&lt;br&gt;&#xA;सुग्रीवश्चैव वाली च पुत्रावोघबलावुभौ।&lt;br&gt;&#xA;लोके विश्रुतकर्माऽभूद्राजा वाली पिता मम ॥ 4.57.6 ॥&lt;br&gt;&#xA;राजा कृत्स्नस्य जगत इक्ष्वाकूणां महारथः।&lt;br&gt;&#xA;रामो दाशरथिः श्रीमान् प्रविष्टो दण्डकावनम् ॥ 4.57.7 ॥&lt;br&gt;&#xA;पितुर्निदेशनिरतो धर्म्यं पन्थानमाश्रितः।&lt;br&gt;&#xA;तस्य भार्या जनस्थानाद्रावणेन हृता बलात् ॥ 4.57.8 ॥&lt;br&gt;&#xA;रामस्य तु पितुर्मित्रं जटायुर्नाम गृध्रराट्।&lt;br&gt;&#xA;ददर्श सीतां वैदेहीं ह्रियमाणां विहायसा ॥ 4.57.9 ॥&lt;br&gt;&#xA;रावणं विरथं कृत्वा स्थापयित्वा च मैथिलीम्।&lt;br&gt;&#xA;परिश्रान्तश्च वृद्धश्च रावणेन हतो रणे ॥ 4.57.10 ॥&lt;br&gt;&#xA;एवं गृध्रो हतस्तेन रावणेन बलीयसा।&lt;br&gt;&#xA;संस्कृतश्चापि रामेण गतश्च गतिमुत्तमाम् ॥ 4.57.11 ॥&lt;br&gt;&#xA;ततो मम पितृव्येण सुग्रीवेण महात्मना।&lt;br&gt;&#xA;चकार राघवः सख्यं सोऽवधीत्पितरं मम ॥ 4.57.12 ॥&lt;br&gt;&#xA;मम पित्रा विरुद्धो हि सुग्रीवः सचिवैः सह ॥ 4.57.13 ॥&lt;br&gt;&#xA;निहत्य वालिनं रामस्ततस्तमभिषेचयत्।&lt;br&gt;&#xA;स राज्ये स्थापितस्तेन सुग्रीवो वानराधिपः ॥ 4.57.14 ॥&lt;br&gt;&#xA;राजा वानरमुख्यानां येन प्रस्थापिता वयम्।&lt;br&gt;&#xA;एवं रामप्रयुक्तस्तु मार्गमाणास्ततस्ततः ॥ 4.57.15 ॥&lt;br&gt;&#xA;वैदेहीं नाधिगच्छामो रात्रौ सूर्यप्रभामिव।&lt;br&gt;&#xA;ते वयं दण्डकारण्यं विचित्य सुसमाहिताः ॥ 4.57.16 ॥&lt;br&gt;&#xA;मयस्य मायाविहितं तद्बिलं च विचिन्वताम्।&lt;br&gt;&#xA;व्यीततस्तत्र नो मासो यो राज्ञा समयः कृतः ॥ 4.57.17 ॥&lt;br&gt;&#xA;ते वयं कपिराजस्य सर्वे वचनकारिणः।&lt;br&gt;&#xA;कृतां संस्थामतिक्रान्ता भयात्प्रायमुपास्महे ॥ 4.57.18 ॥&lt;br&gt;&#xA;क्रुद्धे तस्मिंस्तु काकुत्स्थे सुग्रीवे च सलक्ष्मणे।&lt;br&gt;&#xA;गतानामपि सर्वेषां तत्र नो नास्ति जीवितम् ॥ 4.57.19 ॥&lt;/p&gt;</description>
    </item>
    <item>
      <title>०५८ सम्पातिना सीतान्वेषणसाहाय्यप्रतिज्ञा</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/058_sampAtinA_sItAnveShaNasAhAyyapratijnA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/058_sampAtinA_sItAnveShaNasAhAyyapratijnA/</guid>
      <description>&lt;p&gt;इत्युक्तः करुणं वाक्यं वानरैस्त्यक्तजीवितैः।&lt;br&gt;&#xA;सबाष्पो वानरान् गृध्रः प्रत्युवाच महास्वनः ॥ 4.58.1 ॥&lt;br&gt;&#xA;यवीयान् मम स भ्राता जटायुर्नाम वानराः।&lt;br&gt;&#xA;यमाख्यात हतं युद्धे रावणेन बलीयसा ॥ 4.58.2 ॥&lt;br&gt;&#xA;वृद्धभावादपक्षत्वाच्छृण्वंस्तदपि मर्षये।&lt;br&gt;&#xA;नहि मे शक्तिरस्त्यद्य भ्रातुर्वैरविमोक्षणे ॥ 4.58.3 ॥&lt;br&gt;&#xA;पुरा वृत्रवधे वृत्ते परस्परजयैषिणौ।&lt;br&gt;&#xA;आदित्यमुपयातौ स्वो ज्वलन्तं रश्मिमालिनम् ॥ 4.58.4 ॥&lt;br&gt;&#xA;आवृत्त्याकाशमार्गे तु जवेन स्म गतौ भृशम्।&lt;br&gt;&#xA;मध्यं प्राप्ते दिनकरे जटायुरवसीदति ॥ 4.58.5 ॥&lt;br&gt;&#xA;तमहं भ्रातरं दृष्ट्वा सूर्यरश्मिभिरार्दितम्।&lt;br&gt;&#xA;पक्षाभ्यां छादयामास स्नेहात्परमविह्विलः ॥ 4.58.6 ॥&lt;br&gt;&#xA;निर्दग्धपक्षः पतितो विन्ध्येऽहं वानरर्षभाः।&lt;br&gt;&#xA;अहमस्मिन्वसन्भ्रातुः प्रवृत्तिं नोपलक्षये ॥ 4.58.7 ॥&lt;br&gt;&#xA;जटायुषस्त्वेवमुक्तो भ्रात्रा सम्पातिना तदा।&lt;br&gt;&#xA;युवराजो महाप्राज्ञः प्रत्युवाचाङ्गदस्तदा ॥ 4.58.8 ॥&lt;br&gt;&#xA;जटायुषो यदि भ्राता श्रुतं ते गदितं मया।&lt;br&gt;&#xA;आख्याहि यदि जानासि निलयं तस्य रक्षसः ॥ 4.58.9 ॥&lt;br&gt;&#xA;अदीर्घदर्शनं तं वै रावणं राक्षसाधिपम्।&lt;br&gt;&#xA;अन्तिके यदि वा दूरे यदि जानासि शंस नः ॥ 4.58.10 ॥&lt;br&gt;&#xA;ततोऽब्रवीन्महातेजा ज्येष्ठो भ्राता जटायुषः।&lt;br&gt;&#xA;आत्मानुरूपं वचनं वानरान् सम्प्रहर्षयन् ॥ 4.58.11 ॥&lt;br&gt;&#xA;निर्दग्धपक्षो गृध्रोऽहं हीनवीर्यः प्लवङ्गमाः।&lt;br&gt;&#xA;वाङ्मात्रेण तु रामस्य करिष्ये साह्यमुत्तमम् ॥ 4.58.12 ॥&lt;br&gt;&#xA;जानामि वारुणान् लोकान् विष्णोस्त्रैविक्रमानपि।&lt;br&gt;&#xA;महासुरविमर्दान्वाप्यमृतस्य च मन्थनम् ॥ 4.58.13 ॥&lt;br&gt;&#xA;रामस्य यदिदं कार्यं कर्तव्यं प्रथमं मया।&lt;br&gt;&#xA;जरया च हृतं तेजः प्राणाश्च शिथिला मम ॥ 4.58.14 ॥&lt;br&gt;&#xA;तरुणी रूपसम्पन्ना सर्वाभरणभूषिता।&lt;br&gt;&#xA;ह्रियमाणा मया दृष्टा रावणेन दुरात्मना ॥ 4.58.15 ॥&lt;br&gt;&#xA;क्रोशन्ती राम रामेति लक्ष्मणेति च भामिनी।&lt;br&gt;&#xA;भूषणान्यपविध्यन्ती ग्रात्राणि च विधून्वती ॥ 4.58.16 ॥&lt;br&gt;&#xA;सूर्यप्रभेव शैलाग्रे तस्याः कौशेयमुत्तमम्।&lt;br&gt;&#xA;असिते राक्षसे भाति यथा वा तडिदम्बुदे ॥ 4.58.17 ॥&lt;br&gt;&#xA;तां तु सीतामहं मन्ये रामस्य परिकीर्तनात्।&lt;br&gt;&#xA;श्रूयतां मे कथयतो निलयं तस्य रक्षसः ॥ 4.58.18 ॥&lt;br&gt;&#xA;पुत्रो विश्रवसः साक्षाद् भ्राता वैश्रवणस्य च।&lt;br&gt;&#xA;अध्यास्ते नगरीं लङ्कां रावणो नाम राक्षसः ॥ 4.58.19 ॥&lt;br&gt;&#xA;इतो द्वीपः समुद्रस्य सम्पूर्णे शतयोजने।&lt;br&gt;&#xA;तस्मिन् लङ्का पुरी रम्या निर्मिता विश्वकर्मणा ॥ 4.58.20 ॥&lt;br&gt;&#xA;जाम्बूनदमयैर्द्वारैश्चित्रैः काञ्चनवेदिकैः।&lt;br&gt;&#xA;प्राकारेणार्कवर्णेन महता सुसमावृता ॥ 4.58.21 ॥&lt;br&gt;&#xA;तस्यां वसति वैदेही दीना कौशेयवासिनी।&lt;br&gt;&#xA;रावणान्तःपुरे रुद्धा राक्षसीभिः सुरक्षिता ॥ 4.58.22 ॥&lt;br&gt;&#xA;जनकस्यात्मजां राज्ञस्तत्र द्रक्ष्यथ मैथिलीम्।&lt;br&gt;&#xA;लङ्कायामथ गुप्तायां सागरेण समन्ततः ॥ 4.58.23 ॥&lt;br&gt;&#xA;सम्प्राप्य सागरस्यान्तं सम्पूर्णं शतयोजनम्।&lt;br&gt;&#xA;आसाद्य दक्षिणं तीरं ततो द्रक्ष्यथ रावणम् ॥ 4.58.24 ॥&lt;br&gt;&#xA;तत्रैव त्वरिताः क्षिप्रं विक्रमध्वं प्लवङ्गमाः।&lt;br&gt;&#xA;ज्ञानेन खलु पश्यामि दृष्ट्वा प्रत्यागमिष्यथ ॥ 4.58.25 ॥&lt;br&gt;&#xA;आद्यः पन्थाः कुलिङ्गानां ये चान्ये धान्यजीविनः।&lt;br&gt;&#xA;द्वीतीयो बलिभोजानां ये च वृक्षफलाशिनः ॥ 4.58.26 ॥&lt;br&gt;&#xA;भासास्तृतीयं गच्छन्ति क्रौञ्चाश्च कुररैः सह।&lt;br&gt;&#xA;श्येनाश्चतुर्थं गच्छन्ति गृध्रा गच्छन्ति पञ्चमम् ॥ 4.58.27 ॥&lt;br&gt;&#xA;षष्ठस्तु पन्था हंसानां वैनतेयगतिः परा।&lt;br&gt;&#xA;वैनतेयाच्च नो जन्म सर्वेषां वानरर्षभाः ॥ 4.58.28 ॥&lt;br&gt;&#xA;इहस्थोऽहं प्रपश्यामि रावणं जानकीं तथा।&lt;br&gt;&#xA;अस्माकमपि सौवर्णं दिव्यं चक्षुर्बलं तथा ॥ 4.58.29 ॥&lt;br&gt;&#xA;तस्मादाहारवीर्येण निसर्गेण च वानराः।&lt;br&gt;&#xA;आयोजनशतत्साग्राद्वयं पश्याम नित्यशः ॥ 4.58.30 ॥&lt;br&gt;&#xA;अस्माकं विहिता वृत्तिर्निसर्गेण च दूरतः।&lt;br&gt;&#xA;विहिता पादमूले तु वृत्तिश्चरणयोधिनाम् ॥ 4.58.31 ॥&lt;br&gt;&#xA;गर्हितं तु कृतं कर्म येन स्म पिशिताशिना।&lt;br&gt;&#xA;प्रतीकार्यं च मे तस्य वैरं भ्रातुः कृतं भवेत् ॥ 4.58.32 ॥&lt;br&gt;&#xA;उपायो दृश्यतां कश्चिल्लङ्घने लवाणाम्भसः।&lt;br&gt;&#xA;अभिगम्य तु वैदेहीं समृद्धार्था गमिष्यथ ॥ 4.58.33 ॥&lt;br&gt;&#xA;समुद्रं नेतुमिच्छामि भवद्भिर्वरुणालयम्।&lt;br&gt;&#xA;प्रदास्याम्युदकं भ्रातुः स्वर्गतस्य महात्मनः ॥ 4.58.34 ॥&lt;br&gt;&#xA;ततो नीत्वा तु तं देशं तीरं नदनदीपतेः।&lt;br&gt;&#xA;निर्दग्धपक्षं सम्पातिं वानराः सुमहौजसः ॥ 4.58.35 ॥&lt;br&gt;&#xA;पुनः प्रत्यानयित्वा च तं देशं पतगेश्वरम्।&lt;br&gt;&#xA;बभूवुर्वानरा हृष्टाः प्रवृत्तिमुपलभ्य ते ॥ 4.58.36 ॥&lt;/p&gt;</description>
    </item>
    <item>
      <title>०५९ सम्पातिना सीतावर्णनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/059_sampAtinA_sItAvarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/059_sampAtinA_sItAvarNanam/</guid>
      <description>&lt;p&gt;ततस्तदमृतास्वादं गृध्रराजेन भाषितम्।&lt;br&gt;&#xA;निशम्य मुदिता हृष्टास्ते वचः प्लवगर्षभाः ॥ 4.59.1 ॥&lt;br&gt;&#xA;जाम्बवान् वानरश्रेष्ठः सह सर्वैः प्लवङ्गमैः।&lt;br&gt;&#xA;भूतलात्सहसोत्थाय गृध्रराजमथाभ्रवीत् ॥ 4.59.2 ॥&lt;br&gt;&#xA;क्व सीता केन वा दृष्टा को वा हरति मैथिलीम्।&lt;br&gt;&#xA;तदाख्यातु भवान् सर्वं गतिर्भव वनौकसाम् ॥ 4.59.3 ॥&lt;br&gt;&#xA;को दाशरथिबाणानां वज्रवेगनिपातिनाम्।&lt;br&gt;&#xA;स्वयं लक्ष्मणमुक्तानां न चिन्तयति विक्रमम् ॥ 4.59.4 ॥&lt;br&gt;&#xA;स हरीन् प्रीतिसंयुक्तान् सीताश्रुतिसमाहितान्।&lt;br&gt;&#xA;पुनराश्वासयन् प्रीत इदं वचनमब्रवीत् ॥ 4.59.5 ॥&lt;br&gt;&#xA;श्रूयतामिह वैदेह्या यथा मे हरणं श्रुतम्।&lt;br&gt;&#xA;येन चापि ममाख्यातं यत्र वाऽऽयतलोचना ॥ 4.59.6 ॥&lt;br&gt;&#xA;अहमस्मिन् गिरौ दुर्गे बहुयोजनमायते।&lt;br&gt;&#xA;चिरान्निपतितो वृद्धः क्षीणप्राणपराक्रमः ॥ 4.59.7 ॥&lt;br&gt;&#xA;तं मामेवं गतं पुत्रः सुपार्श्वो नाम नामतः।&lt;br&gt;&#xA;आहारेण यथाकालं बिभिर्ति पततां वरः ॥ 4.59.8 ॥&lt;br&gt;&#xA;तीक्ष्णकामास्तु गन्धर्वास्तीक्ष्णकोपा भुजङ्गमाः।&lt;br&gt;&#xA;मृगाणां तु भयं तीक्ष्णं ततस्तीक्ष्णक्षुधा वयम् ॥ 4.59.9 ॥&lt;br&gt;&#xA;स कदाचित् क्षुधार्तस्य ममाहाराभिकाङिणः।&lt;br&gt;&#xA;गतसूर्येऽहनि प्राप्तो मम पुत्रो ह्यनामिषः ॥ 4.59.10 ॥&lt;br&gt;&#xA;स मया वृद्धभावाच्च कोपाच्च परिभर्त्सितः।&lt;br&gt;&#xA;क्षुत्पिपासापरीतेन कुमारः पततां वरः ॥ 4.59.11 ॥&lt;br&gt;&#xA;स मामाहारसंरोधात् पीडितं प्रीतिवर्धनः।&lt;br&gt;&#xA;अनुमान्य यथातत्त्वमिदं वचनमब्रवीत् ॥ 4.59.12 ॥&lt;br&gt;&#xA;अहं तात यथाकालमामिषार्थी खमाप्लुतः।&lt;br&gt;&#xA;महेन्द्रस्य गिरेर्द्वारमावृत्य च समास्थितः ॥ 4.59.13 ॥&lt;br&gt;&#xA;ततः सत्त्वसहस्राणां सागरान्तरचारिणाम्।&lt;br&gt;&#xA;पन्थानमेकोऽध्यवसं सन्निरोद्धुमवाङ्मुखः ॥ 4.59.14 ॥&lt;br&gt;&#xA;तत्र कश्चिन्मया दृष्टः सूर्योदयसमप्रभाम्।&lt;br&gt;&#xA;स्त्रियमादाय गच्छन् वै भिन्नाञ्जनचयप्रभः ॥ 4.59.15 ॥&lt;br&gt;&#xA;सोऽहमभ्यवहारार्थी तौ दृष्ट्वा कृतनिश्चयः।&lt;br&gt;&#xA;तेन साम्ना विनीतेन पन्थानमभियाचितः ॥ 4.59.16 ॥&lt;br&gt;&#xA;न हि सामोपपन्नानां प्रहर्ता विद्यते क्वचित्।&lt;br&gt;&#xA;नीचेष्वपि जनः कश्चित् किमङ्ग बत मद्विधः ॥ 4.59.17 ॥&lt;br&gt;&#xA;स यातस्तेजसा व्योम सङ्क्षिपन्निव वेगतः।&lt;br&gt;&#xA;अथाहं खचरैर्भूतैरभिगम्य सभाजितः ॥ 4.59.18 ॥&lt;br&gt;&#xA;कथञ्चित् सकलत्रोऽसौ गतस्ते स्वस्त्यसंशयम्।&lt;br&gt;&#xA;एवमुक्तस्ततोऽहं तैः सिद्धः परमशौभनैः ॥ 4.59.19 ॥&lt;br&gt;&#xA;स च मे रावणो राजा रक्षसां प्रतिवेदितः।&lt;br&gt;&#xA;हरन् दाशरथेर्भार्यां रामस्य जनकात्मजाम् ॥ 4.59.20 ॥&lt;br&gt;&#xA;भ्रष्टाभऱणकौशेयां शोकवेगपराजिताम्।&lt;br&gt;&#xA;रामलक्ष्मणयोर्नाम क्रोशन्तीं मुक्तमूर्द्धजाम् ॥ 4.59.21 ॥&lt;br&gt;&#xA;एष कालात्ययस्तावदिति कालविदां वरः।&lt;br&gt;&#xA;एतमर्थं समग्रं मे सुपार्श्वः प्रत्यवेदयत् ॥ 4.59.22 ॥&lt;br&gt;&#xA;तच्छ्रुत्वा हि मे बुद्धिर्नासीत्काचित्पराक्रमे।&lt;br&gt;&#xA;अपक्षो हि कथं पक्षी कर्म किञ्चिदुपक्रमे ॥ 4.59.23 ॥&lt;br&gt;&#xA;यत्तु शक्यं मया कर्तुं वाग्बुद्धिगुणवर्तिना।&lt;br&gt;&#xA;श्रूयतां तत्प्रवक्ष्यामि भवतां पौरुषाश्रयम् ॥ 4.59.24 ॥&lt;br&gt;&#xA;वाङ्मतिभ्यां तु सर्वेषां करिष्यामि प्रियं हि वः।&lt;br&gt;&#xA;यद्धि दाशरथेः कार्यं मम तन्नात्र संशयः ॥ 4.59.25 ॥&lt;br&gt;&#xA;ते भवन्तो मतिश्रेष्ठा बलवन्तो मनस्विनः।&lt;br&gt;&#xA;प्रेषिताः कपिराजेन देवैरपि दुरासदाः ॥ 4.59.26 ॥&lt;br&gt;&#xA;रामलक्ष्मणबाणाश्च निशिताः कङ्कपत्ित्रणः।&lt;br&gt;&#xA;त्रयाणामपि लोकानां पर्याप्तास्त्राणनिग्रहे ॥ 4.59.27 ॥&lt;br&gt;&#xA;कामं खलु दशग्रीवस्तेजोबलसमन्वितः।&lt;br&gt;&#xA;भवतां तु समर्थानां न किञ्चिदपि दुष्करम् ॥ 4.59.28 ॥&lt;br&gt;&#xA;तदलं कालसङ्गेन क्रियतां बुद्धिनिश्चयः।&lt;br&gt;&#xA;न हि कर्मसु सज्जन्ते बुद्धिमन्तो भवद्विधाः ॥ 4.59.29 ॥&lt;/p&gt;</description>
    </item>
    <item>
      <title>०६० सम्पातिना स्वकथानिरूपणम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/060_sampAtinA_svakathAnirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/060_sampAtinA_svakathAnirUpaNam/</guid>
      <description>&lt;p&gt;ततः कृतोदकं स्नातं तं गृध्रं हरियूथपाः।&lt;br&gt;&#xA;उपविष्टा गिरौ दुर्गे परिवार्य समन्ततः ॥ 4.60.1 ॥&lt;br&gt;&#xA;तमङ्गदमुपासीनं तैः सर्वैर्हरिभिर्वृतम्।&lt;br&gt;&#xA;जनितप्रत्ययो हर्षात्सम्पातिः पुनरब्रवीत् ॥ 4.60.2 ॥&lt;br&gt;&#xA;कृत्वा निःशब्दमेकाग्राः शृण्वन्तु हरयो मम।&lt;br&gt;&#xA;तत्त्वं सङ्कीर्तयिष्यामि यथा जानामि मैथिलीम् ॥ 4.60.3 ॥&lt;br&gt;&#xA;अस्य विन्ध्यस्य शिखरे पतितोऽस्मि पुरा वने।&lt;br&gt;&#xA;सूर्यातप परीताङ्गो निर्दग्धः सूर्यरश्मिभिः ॥ 4.60.4 ॥&lt;br&gt;&#xA;लब्धसञ्ज्ञस्तु षड्रात्राद्विवशो विह्वलन्निव।&lt;br&gt;&#xA;वीक्षमाणो दिशः सर्वा नाभिजानामि किञ्चन ॥ 4.60.5 ॥&lt;br&gt;&#xA;ततस्तु सागरान् शैलान् नदीः सर्वाः सरांसि च।&lt;br&gt;&#xA;वनान्युदधिवेलां च समीक्ष्य मतिरागमत् ॥ 4.60.6 ॥&lt;br&gt;&#xA;हृष्टपक्षिगणाकीर्णः कन्दरान्तरकूटवान्।&lt;br&gt;&#xA;दक्षिणस्योदधेस्तीरे विन्ध्योऽयमिति निश्चयः ॥ 4.60.7 ॥&lt;br&gt;&#xA;आसीच्चात्राश्रमं पुण्यं सुरैरपि सुपूजितम्।&lt;br&gt;&#xA;ऋषिर्निशाकरो नाम यस्मिन्नुग्रतपा भवत् ॥ 4.60.8 ॥&lt;br&gt;&#xA;अष्टौ वर्षसहस्राणि तेनास्मिन्नृषिणा विना।&lt;br&gt;&#xA;वसतो मम धर्मज्ञाः स्वर्गते तु निशाकरे ॥ 4.60.9 ॥&lt;br&gt;&#xA;अवतीर्य च विन्ध्याग्रात्कृच्छ्रेण विषमाच्छनैः।&lt;br&gt;&#xA;तीक्ष्णदर्भां वसुमतीं दुःखेन पुनरागतः ॥ 4.60.10 ॥&lt;br&gt;&#xA;तमृषिं द्रष्टुकामोऽस्मि दुःखेनाभ्यागतो भृशम्।&lt;br&gt;&#xA;जटायुषा मया चैव बहुशोऽधिगतो हि सः ॥ 4.60.11 ॥&lt;br&gt;&#xA;तस्याश्रमपदाभ्याशे ववुर्वाताः सुगन्धिनः।&lt;br&gt;&#xA;वृक्षो वाऽपुष्पितः कश्चिदफलो वा न विद्यते ॥ 4.60.12 ॥&lt;br&gt;&#xA;उपेत्य चाश्रमं पुण्यं वृक्षमूलमुपाश्रितः।&lt;br&gt;&#xA;द्रष्टुकामः प्रतीक्षोऽहं भगवन्तं निशाकरम् ॥ 4.60.13 ॥&lt;br&gt;&#xA;अथापश्यमदूरस्थमृषिं ज्वलिततेजसम्।&lt;br&gt;&#xA;कृताभिषेकं दुर्धर्षमुपावृत्तमुदङ्मुखम् ॥ 4.60.14 ॥&lt;br&gt;&#xA;तमृक्षाः सृमरा व्याघ्राः सिंहा नागाः सरीसृपाः।&lt;br&gt;&#xA;परिवार्योपगच्छन्ति धातारं प्राणिनो यथा ॥ 4.60.15 ॥&lt;br&gt;&#xA;ततः प्राप्तमृषिं ज्ञात्वा तानि सत्त्वानि वै ययुः।&lt;br&gt;&#xA;प्रविष्टे राजनि यथा सर्वं सामात्यकं बलम् ॥ 4.60.16 ॥&lt;br&gt;&#xA;ऋषिस्तु दृष्ट्वा मां प्रीतः प्रविष्टश्चाश्रमं पुनः।&lt;br&gt;&#xA;मुहूर्तमात्रान्निष्क्रम्य ततः कार्यमपृच्छत ॥ 4.60.17 ॥&lt;br&gt;&#xA;सौम्य वैकल्यतां दृष्ट्वा रोम्णां ते नावगम्यते।&lt;br&gt;&#xA;अग्निदग्धाविमौ पक्षौ त्वक् चैव व्रणिता तव ॥ 4.60.18 ॥&lt;br&gt;&#xA;गृध्रौ द्वौ दृष्टपूर्वौ मे मातरिश्वसमौ जवे।&lt;br&gt;&#xA;गृध्राणां चैव राजानौ भ्रातरौ कामरूपिणौ ॥ 4.60.19 ॥&lt;br&gt;&#xA;ज्येष्ठो हि त्वं तु सम्पाते जटायुरनुजस्तव।&lt;br&gt;&#xA;मानुषं रूपमास्थाय गृह्णीतां चरणौ मम ॥ 4.60.20 ॥&lt;br&gt;&#xA;किं ते व्याधिसमुत्थानं पक्षयोः पतनं कथम्।&lt;br&gt;&#xA;दण्डो वाऽयं कृतः केन सर्वमाख्याहि पृच्छतः ॥ 4.60.21 ॥&lt;/p&gt;</description>
    </item>
    <item>
      <title>०६१ सम्पातिना स्वकथानिरूपणम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/061_sampAtinA_svakathAnirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/061_sampAtinA_svakathAnirUpaNam/</guid>
      <description>&lt;p&gt;ततस्तद्दारुणं कर्म दुष्करं साहसात्कृतम्।&lt;br&gt;&#xA;आचचक्षे मुनेः सर्वं सूर्यानुगमनं तदा ॥ 4.61.1 ॥&lt;br&gt;&#xA;भगवन् व्रणयुक्तत्वाल्लज्जया व्यकुलोन्द्रियः।&lt;br&gt;&#xA;परिश्रान्तो न शक्नोमि वचनं प्रतिभाषितुम् ॥ 4.61.2 ॥&lt;br&gt;&#xA;अहं चैव जटायुश्च सङ्घर्षाद्दर्पमोहितौ।&lt;br&gt;&#xA;आकाशं पतितौ वीरौ जिज्ञासन्तौ पराक्रमम् ॥ 4.61.3 ॥&lt;br&gt;&#xA;कैलासशिखरे बध्वा मुनीनामग्रतः पणम्।&lt;br&gt;&#xA;रविः स्यादनुयातव्यो यावदस्तं महागिरिम् ॥ 4.61.4 ॥&lt;br&gt;&#xA;अथावां युगपत्प्राप्तावपश्याव महीतले।&lt;br&gt;&#xA;रथचक्रप्रमाणानि नगराणि पृथक् पृथक् ॥ 4.61.5 ॥&lt;br&gt;&#xA;क्वचिद्वादित्रघोषांश्च ब्रह्मघोषांश्च शुश्रुवः।&lt;br&gt;&#xA;गायन्तीश्चाङ्गना बह्वीः पश्यावो रक्तवाससः ॥ 4.61.6 ॥&lt;br&gt;&#xA;तूर्णमुत्पत्य चाकाशमादित्यपथमाश्रितौ।&lt;br&gt;&#xA;आवामालोकयावस्तद्वनं शाद्वलसन्निभम् ॥ 4.61.7 ॥&lt;br&gt;&#xA;उपलैरिव सञ्छन्ना दृश्यते भूः शिलोञ्चयैः।&lt;br&gt;&#xA;आपगाभिश्च संवीता सूत्रैरिव वसुन्धरा ॥ 4.61.8 ॥&lt;br&gt;&#xA;हिमवांश्चैव विन्ध्याश्च मेरुश्च सुमहान्नगः।&lt;br&gt;&#xA;भूतले सम्प्रकाशन्ते नागा इव जलाशये ॥ 4.61.9 ॥&lt;br&gt;&#xA;तीव्रः स्वेदश्च खेदश्च भयं चासीत्तदाऽऽवयोः।&lt;br&gt;&#xA;समाविशति मोहश्च तमो मूर्च्छा च दारुणा ॥ 4.61.10 ॥&lt;br&gt;&#xA;न दिग्विज्ञायते याम्या नाग्नेयी न च वारुणी।&lt;br&gt;&#xA;युगान्ते नियतो लोको हतो दग्ध इवाग्निना ॥ 4.61.11 ॥&lt;br&gt;&#xA;यत्नेन महता ह्यस्मिन् पुनः सन्धाय चक्षुषि।&lt;br&gt;&#xA;यत्नेन महता भूयो रविः समवलोकितः ॥ 4.61.12 ॥&lt;br&gt;&#xA;तुल्यः पृथ्वीप्रमाणेन भास्करः प्रतिभाति नौ ॥ 4.61.13 ॥&lt;br&gt;&#xA;जटायुर्मामनापृच्छ्य निपपात महीं ततः।&lt;br&gt;&#xA;तं दृष्ट्वा तूर्णमाकाशादात्मानं मुक्तवानहम् ॥ 4.61.14 ॥&lt;br&gt;&#xA;पक्षाभ्यां च मया गुप्तो जटायुर्न प्रदह्यते।&lt;br&gt;&#xA;प्रमादात्तत्र निर्दग्धः पतन् वायुपथादहम् ॥ 4.61.15 ॥&lt;br&gt;&#xA;आशङ्के तं निपतितं जनस्थाने जटायुषम्।&lt;br&gt;&#xA;अहं तु पतितो विन्ध्ये दग्धपक्षो जडीकृतः ॥ 4.61.16 ॥&lt;br&gt;&#xA;राज्येन हीनो भ्रात्रा च पक्षाभ्यां विक्रमेण च।&lt;br&gt;&#xA;सर्वथा मर्तुमेवेच्छन् पतिष्ये शिखराद्गिरेः ॥ 4.61.17 ॥&lt;/p&gt;</description>
    </item>
    <item>
      <title>०६२ सम्पातिना स्वकथानिरूपणम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/062_sampAtinA_svakathAnirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/062_sampAtinA_svakathAnirUpaNam/</guid>
      <description>&lt;p&gt;एवमुक्त्वा मुनिश्रेष्ठमरुदं दुःखितो भृशम्।&lt;br&gt;&#xA;अथ ध्यात्वा मुहूर्तं तु भगवानिदमब्रवीत् ॥ 4.62.1 ॥&lt;br&gt;&#xA;पक्षौ च ते प्रपक्षौ च पुनरन्यौ भविष्यतः।&lt;br&gt;&#xA;प्राणाश्च चक्षुषी चैव विक्रमश्च बलं च ते ॥ 4.62.2 ॥&lt;br&gt;&#xA;पुराणे सुमहत्कार्यं भविष्यति मया श्रुतम्।&lt;br&gt;&#xA;दृष्टं मे तपसा चैव श्रुत्वा च विदितं मम ॥ 4.62.3 ॥&lt;br&gt;&#xA;राजा दशरथो नाम कश्चिदिक्ष्वाकुनन्दनः।&lt;br&gt;&#xA;तस्य पुत्रो महातेजा रामो नाम भविष्यति ॥ 4.62.4 ॥&lt;br&gt;&#xA;अरण्यं च सह भ्रात्रा लक्ष्मणेन गमिष्यति।&lt;br&gt;&#xA;अस्मिन्नर्थे नियुक्तः सन् पित्रा सत्यपराक्रमः ॥ 4.62.5 ॥&lt;br&gt;&#xA;नैर्र्ऋतो रावणो नाम तस्य भार्यां हरिष्यति।&lt;br&gt;&#xA;राक्षसेन्द्रो जनस्थानादवध्यः सुरदानवैः ॥ 4.62.6 ॥&lt;br&gt;&#xA;सा च कामैः प्रलोभ्यन्ती भक्ष्यैर्भोज्यैश्च मैथिली।&lt;br&gt;&#xA;न भोक्ष्यति महाभागा दुःखे मग्ना यशस्विनी ॥ 4.62.7 ॥&lt;br&gt;&#xA;परमान्नं तु वैदेह्या ज्ञात्वा दास्यति वासवः।&lt;br&gt;&#xA;यदन्नममृतप्रख्यं सुराणामपि दुर्लभम् ॥ 4.62.8 ॥&lt;br&gt;&#xA;तदन्नं मैथिली प्राप्य विज्ञायेन्द्रादिदं त्विति।&lt;br&gt;&#xA;अग्रमुद्धृत्य रामाय भूतले निर्वपिष्यति ॥ 4.62.9 ॥&lt;br&gt;&#xA;यदि जीवति मे भर्ता लक्ष्मणेन सह प्रभुः।&lt;br&gt;&#xA;देवत्वं गच्छतोर्वापि तयोरन्नमिदं त्विति ॥ 4.62.10 ॥&lt;br&gt;&#xA;एष्यन्त्यन्वेषकास्तस्या रामदूताः प्लवङ्गमाः।&lt;br&gt;&#xA;आख्येया राममहिषी त्वया तेभ्यो विहङ्गमाः ॥ 4.62.11 ॥&lt;br&gt;&#xA;सर्वथा हि न गन्तव्यमीदृशः क्क गमिष्यसि।&lt;br&gt;&#xA;देशकालौ प्रतीक्षस्व पक्षौ त्वं प्रतिपत्स्यसे ॥ 4.62.12 ॥&lt;br&gt;&#xA;नोत्सहेयमहं कर्तुमद्यैव त्वां सपक्षकम्।&lt;br&gt;&#xA;इहस्थस्त्वं तु लोकानां हितं कार्यं करिष्यसि ॥ 4.62.13 ॥&lt;br&gt;&#xA;त्वयापि खलु तत्कार्यं तयोश्च नृपपुत्रयोः।&lt;br&gt;&#xA;ब्राह्मणानां सुराणां च मुनीनां वासवस्य च ॥ 4.62.14 ॥&lt;br&gt;&#xA;नेच्छे चिरं धारयितुं प्राणांस्त्यक्ष्ये कलेवरम्।&lt;br&gt;&#xA;महर्षिस्त्वब्रवीदेवं दृष्टतत्त्वार्थदर्शनः ॥ 4.62.15 ॥&lt;/p&gt;</description>
    </item>
    <item>
      <title>०६३ सम्पातिना नूतनपक्षप्राप्तिः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/063_sampAtinA_nUtanapaxaprAptiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/063_sampAtinA_nUtanapaxaprAptiH/</guid>
      <description>&lt;p&gt;एतैरन्यैश्च बहुभिर्वाक्यैर्वाक्यविदां वरः।&lt;br&gt;&#xA;मां प्रशस्याभ्यनुज्ञाप्य प्रविष्टाः स स्वमाश्रमम् ॥ 4.63.1 ॥&lt;br&gt;&#xA;कन्दरात्तु विसर्पित्वा पर्वतस्य शनैःशनैः।&lt;br&gt;&#xA;अहं विन्ध्यं समारुह्य भवतः प्रतिपालये ॥ 4.63.2 ॥&lt;br&gt;&#xA;अद्य त्वेतस्य कालस्य साग्रं वर्षशतं गतम्।&lt;br&gt;&#xA;देशकालप्रतीक्षोऽस्मि हृदि कृत्वा मुनेर्वचः ॥ 4.63.3 ॥&lt;br&gt;&#xA;महाप्रस्थानमासाद्य स्वर्गते तु निशाकरे।&lt;br&gt;&#xA;मां निर्दहति सन्तापो वितर्कैर्बहुभिर्वृतम् ॥ 4.63.4 ॥&lt;br&gt;&#xA;बुद्धिर्या तेन मे दत्ता प्राणानां रक्षणाय तु।&lt;br&gt;&#xA;सा मेऽपनयते दुःखं दीप्तेवाग्निशिखा तमः ॥ 4.63.5 ॥&lt;br&gt;&#xA;बुध्यता च मया वीर्यं रावणस्य दुरात्मनः।&lt;br&gt;&#xA;पुत्रः सन्तर्जितो वाग्भिर्न त्राता मैथिली कथम् ॥ 4.63.6 ॥&lt;br&gt;&#xA;तस्या विलपितं श्रुत्वा तौ च सीताविनाकृतौ।&lt;br&gt;&#xA;न मे दशरथस्नेहात् पुत्रेणोत्पादितं प्रियम् ॥ 4.63.7 ॥&lt;br&gt;&#xA;तस्य त्वेवं ब्रुवाणस्य सम्पातेर्वानरैः सह।&lt;br&gt;&#xA;उत्पेततुस्तदा पक्षौ समक्षं वनचारिणाम् ॥ 4.63.8 ॥&lt;br&gt;&#xA;स दृष्ट्वा स्वां तनुं पक्षैरुद्गतैररुणच्छदैः।&lt;br&gt;&#xA;प्रहर्षमतुलं लेभे वानरांश्चेदमब्रवीत् ॥ 4.63.9 ॥&lt;br&gt;&#xA;ऋषेर्निशाकरस्यैव प्रभावादमितात्मनः।&lt;br&gt;&#xA;आदित्यरश्मिनिर्दग्धौ पक्षौ मे पुनरुत्थितौ ॥ 4.63.10 ॥&lt;br&gt;&#xA;यौवने वर्तमानस्य ममासीद्यः पराक्रमः।&lt;br&gt;&#xA;तमेवाद्यानुगच्छामि बलं पौरुषमेव च ॥ 4.63.11 ॥&lt;br&gt;&#xA;सर्वथा क्रियतां यत्नः सीतामधिगमिष्यथ।&lt;br&gt;&#xA;पक्षलाभो ममायं वः सिद्धिप्रत्ययकारकः ॥ 4.63.12 ॥&lt;br&gt;&#xA;इत्युक्त्वा स हरीन् सर्वान् सम्पातिः पतगोत्तमः।&lt;br&gt;&#xA;उत्पपात गिरेः शृङ्गाज्जिज्ञासुः खगमो गतिम् ॥ 4.63.13 ॥&lt;br&gt;&#xA;तस्य तद्वचनं श्रुत्वा प्रीतिसंहृष्टमानसाः।&lt;br&gt;&#xA;बभूवुर्हरिशार्दूला विक्रमाभ्युदयोन्मुखाः ॥ 4.63.14 ॥&lt;br&gt;&#xA;अथ पवनसमानविक्रमाः प्लवगवराः प्रतिलब्धपौरुषाः।&lt;br&gt;&#xA;अभिजिदभिमुखा दिशं ययुर्जनकसुतापरिमार्गणोन्मुखाः ॥ 4.63.15 ॥&lt;/p&gt;</description>
    </item>
    <item>
      <title>०६४ वानरैः सागरतीरगमनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/064_vAnaraiH_sAgaratIragamanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/064_vAnaraiH_sAgaratIragamanam/</guid>
      <description>&lt;p&gt;आख्याता गृध्रराजेन समुत्पत्य प्लवङ्गमाः।&lt;br&gt;&#xA;सङ्गम्य प्रीतिसंयुक्ताः विनेदुः सिंहविक्रमाः ॥ 4.64.1 ॥&lt;br&gt;&#xA;सम्पातेर्वचनं श्रुत्वा हरयो रावणक्षयम्।&lt;br&gt;&#xA;हृष्टाः सागरमाजग्मुः सीतादर्शनकाङ्क्षिणः ॥ 4.64.2 ॥&lt;br&gt;&#xA;अभिक्रम्य तु तं देशं ददृशुर्भीमाविक्रमाः।&lt;br&gt;&#xA;कृत्स्नं लोकस्य महतः प्रतिबिम्बमिव स्थितम् ॥ 4.64.3 ॥&lt;br&gt;&#xA;दक्षिणस्य समुद्रस्य समासाद्योत्तरां दिशम्।&lt;br&gt;&#xA;सन्निवेशं ततश्चक्रुर्हरिवीरा महाबलाः ॥ 4.64.4 ॥&lt;br&gt;&#xA;सत्त्वैर्महद्भिर्विकृतैः क्रीडद्भिर्विविधैर्जले।&lt;br&gt;&#xA;व्यत्यस्तैः सुमहाकायैरूर्मिभिश्च समाकुलम् ॥ 4.64.5 ॥&lt;br&gt;&#xA;प्रसुप्तमिव चान्यत्र क्रीडन्तमिव चान्यतः।&lt;br&gt;&#xA;क्वचित्पर्वतमात्रैश्च जलराशिभिरावृतम् ॥ 4.64.6 ॥&lt;br&gt;&#xA;सङ्कुलं दानवेन्द्रैश्च पातालतलवासिभिः।&lt;br&gt;&#xA;रोमहर्षकरं दृष्ट्वा विषेदुः कपिकुञ्जराः ॥ 4.64.7 ॥&lt;br&gt;&#xA;आकाशमिव दुष्पारं सागरं प्रेक्ष्य वानराः।&lt;br&gt;&#xA;विषेदुः सहसा सर्वे कथं कार्यमिति ब्रुवन् ॥ 4.64.8 ॥&lt;br&gt;&#xA;विषण्णां वाहिनीं दृष्ट्वा सागरस्य निरीक्षणात्।&lt;br&gt;&#xA;आश्वासयामास हरीन् भयार्तान् हरिसत्तमः ॥ 4.64.9 ॥&lt;br&gt;&#xA;तान् विषादेन महता विषण्णान् वानरर्षभान्।&lt;br&gt;&#xA;उवाच मतिमान् काले वालिसूनुर्महाबलः ॥ 4.64.10 ॥&lt;br&gt;&#xA;न विषादे मनः कार्यं विषादो दोषवत्तमः।&lt;br&gt;&#xA;विषादो हन्ति पुरुषं बालं क्रुद्ध इवरोगः ॥ 4.64.11 ॥&lt;br&gt;&#xA;विषादो यं प्रसहते विक्रमे पर्युपस्थिते।&lt;br&gt;&#xA;तेजसा तस्य हीनस्य पुरुषार्थे न सिध्यति ॥ 4.64.12 ॥&lt;br&gt;&#xA;तस्यां रात्र्यां व्यतीतायामङ्गदो वानरैः सह।&lt;br&gt;&#xA;हरिवृद्धैः समागम्य पुनर्मन्त्रममन्त्रयत् ॥ 4.64.13 ॥&lt;br&gt;&#xA;सा वानराणां ध्वजिनी परिवार्याङ्गदं बभौ।&lt;br&gt;&#xA;वासवं परिवार्येव मरुतां वाहिनी स्थिता ॥ 4.64.14 ॥&lt;br&gt;&#xA;कोऽन्यस्तां वानरीं सेनां शक्तः स्तम्भयितुं भवेत्।&lt;br&gt;&#xA;अन्यत्र वालितनयादन्यत्र च हनूमतः ॥ 4.64.15 ॥&lt;br&gt;&#xA;ततस्तान् हरिवृद्धांश्च तञ्च सैन्यमरिन्दमः।&lt;br&gt;&#xA;अनुमान्याङ्गदः श्रीमान् वाक्यमर्थवदवब्रवीत् ॥ 4.64.16 ॥&lt;br&gt;&#xA;क इदानीं महातेजा लङ्घयिष्यति सागरम्।&lt;br&gt;&#xA;कः करिष्यति सुग्रीवं स्तयसन्धमरिन्दमम् ॥ 4.64.17 ॥&lt;br&gt;&#xA;को वीरो योजनशतं लङ्घयेच्च प्लवङ्गमाः।&lt;br&gt;&#xA;इमांश्च यूथपान् सर्वान् मोक्षयेत्को महाभयात् ॥ 4.64.18 ॥&lt;br&gt;&#xA;कस्य प्रभावाद्दारांश्च पुत्रांश्चैव गृहाणि च।&lt;br&gt;&#xA;इतो निवृत्ताः पश्येम सिद्धार्थाः सुखिनो वयम् ॥ 4.64.19 ॥&lt;br&gt;&#xA;कस्य प्रसादाद्रामं च लक्ष्मणं च महाबलम्।&lt;br&gt;&#xA;अभिगच्छेम संहृष्टाः सुग्रीवं च महाबलम् ॥ 4.64.20 ॥&lt;br&gt;&#xA;यदि कश्चित्समर्थो वः सागरप्लवने हरिः।&lt;br&gt;&#xA;स ददात्विह नः शीघ्रं पुण्यामभयदक्षिणाम् ॥ 4.64.21 ॥&lt;br&gt;&#xA;अङ्गदस्य वचः श्रुत्वा न कश्चित् किञ्चिदब्रवीत्।&lt;br&gt;&#xA;स्तिमितेवाभवत्सर्वा तत्र सा हरिवाहिनी ॥ 4.64.22 ॥&lt;br&gt;&#xA;पुनरेवाङ्गदः प्राह तान् हरीन् हरिसत्तमः।&lt;br&gt;&#xA;सर्वे बलवतां श्रेष्ठा भवन्तो दृढविक्रमाः ॥ 4.64.23 ॥&lt;br&gt;&#xA;नहि वो गमने सङ्गः कदाचित्कस्यत्क्वचित्।&lt;br&gt;&#xA;ब्रुवध्वं यस्य या शक्तिः प्लवने प्लवगर्षभाः ॥ 4.64.24 ॥&lt;/p&gt;</description>
    </item>
    <item>
      <title>०६५ वानरैः सागरोल्लङ्घनभयम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/065_vAnaraiH_sAgarollanghanabhayam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/065_vAnaraiH_sAgarollanghanabhayam/</guid>
      <description>&lt;p&gt;ततोऽङ्गदवचः श्रुत्वा सर्वे ते वानरोत्तमाः।&lt;br&gt;&#xA;स्वं स्वं गतौ समुत्साहमाहुस्तत्र यथाक्रमम् ॥ 4.65.1 ॥&lt;br&gt;&#xA;गजो गवाक्षो गवयः शरभो गन्धमादनः।&lt;br&gt;&#xA;मैन्दश्च द्विविदश्चैव सुषेणो जाम्बवांस्तथा ॥ 4.65.2 ॥&lt;br&gt;&#xA;आबभाषे गजस्तत्र प्लवेयं दशयोजनम्।&lt;br&gt;&#xA;गवाक्षो योजनान्याह गमिष्यामीति विंशतिम् ॥ 4.65.3 ॥&lt;br&gt;&#xA;गवयो वानरस्तत्र वानरांस्तानुवाच ह।&lt;br&gt;&#xA;त्रिंशतं तु गमिष्यामि योजनानां प्लवङ्गमाः ॥ 4.65.4 ॥&lt;br&gt;&#xA;शरभस्तानुवाचाथ वानरान् वानरर्षभः।&lt;br&gt;&#xA;चत्वारिंशद्गमिष्यामि योजनानां प्लवङ्गमाः ॥ 4.65.5 ॥&lt;br&gt;&#xA;वानरस्तु महातेजा अब्रवीद्गन्धमादनः।&lt;br&gt;&#xA;योजनानां गमिष्यामि पञ्चाशत्तु न संशयः ॥ 4.65.6 ॥&lt;br&gt;&#xA;मैन्दस्तु वानरस्तत्र वानरांस्तानुवाच ह।&lt;br&gt;&#xA;योजनानां परं षष्टिमहं प्लवितुमुत्सहे ॥ 4.65.7 ॥&lt;br&gt;&#xA;ततस्तत्र महातेजा द्विविदः प्रत्यभाषत।&lt;br&gt;&#xA;गमिष्यामि न सन्देहः सप्ततिं योजनान्यहम् ॥ 4.65.8 ॥&lt;br&gt;&#xA;सुषेणस्तु हरिश्रेष्ठः प्रोक्तवान् कपिसत्तमान्।&lt;br&gt;&#xA;अशीतिं योजनानां तु प्लवेयं प्लवगेश्वराः ॥ 4.65.9 ॥&lt;br&gt;&#xA;तेषां कथयतां तत्र सर्वांस्ताननुमान्य च।&lt;br&gt;&#xA;ततो वृद्धतमस्तेषां जाम्बवान् प्रत्यभाषत ॥ 4.65.10 ॥&lt;br&gt;&#xA;पूर्वमस्माकमप्यासीत् कश्चिद्गतिपराक्रमः।&lt;br&gt;&#xA;ते वयं वयसः पारमनुप्राप्ताः स्म साम्प्रतम् ॥ 4.65.11 ॥&lt;br&gt;&#xA;किन्तु नैवं गते शक्यमिदं कार्यमुपेक्षितुम्।&lt;br&gt;&#xA;यदर्थं कपिराजश्च रामश्च कृतनिश्चयौ ॥ 4.65.12 ॥&lt;br&gt;&#xA;नवतिं योजनानां तु गमिष्यामि न संशयः।&lt;br&gt;&#xA;तांस्तु सर्वान् हरिश्रेष्ठाञ्जाम्बवान् पुनरब्रवीत् ॥ 4.65.13 ॥&lt;br&gt;&#xA;न खल्वेतावदेवासीद्गमने मे पराक्रमः।&lt;br&gt;&#xA;मया महाबलेश्चैव यज्ञे विष्णुः सनातनः ॥ 4.65.14 ॥&lt;br&gt;&#xA;प्रदक्षिणीकृतः पूर्वं क्रममाणस्त्रिविक्रमम्।&lt;br&gt;&#xA;स इदानीमहं वृद्धः प्लवने मन्दविक्रमः ॥ 4.65.15 ॥&lt;br&gt;&#xA;यौवने च तदाऽऽसीन्मे बलमप्रतिमं परैः।&lt;br&gt;&#xA;सम्प्रत्येतावतीं शक्तिं गमने तर्कयाम्यहम् ॥ 4.65.16 ॥&lt;br&gt;&#xA;नैतावता च संसिद्धिः कार्यस्यास्य भविष्यति।&lt;br&gt;&#xA;अथोत्तरमुदारार्थमब्रवीङ्गदस्तदा ॥ 4.65.17 ॥&lt;br&gt;&#xA;अनुमान्य महाप्राज्ञं जाम्बवन्तं महाकपिः।&lt;br&gt;&#xA;अहमेतद्गमिष्यामि योजनानां शतं महत् ॥ 4.65.18 ॥&lt;br&gt;&#xA;निवर्तने तु मे शक्तिः स्यान्न वेति न निश्चिता।&lt;br&gt;&#xA;तमुवाच हरिश्रेष्ठं जाम्बवान् वाक्यकोविदः ॥ 4.65.19 ॥&lt;br&gt;&#xA;ज्ञायते गमने शक्तिस्तव हर्यृक्षसत्तम ॥ 4.65.20 ॥&lt;br&gt;&#xA;कामं शतं सहस्रं वा नह्येष विधिरुच्यते।&lt;br&gt;&#xA;योजनानां भवान् शक्तो गन्तुं प्रतिनिवर्तितुम् ॥ 4.65.21 ॥&lt;br&gt;&#xA;नहि प्रेषयिता तात स्वामी प्रेष्यः कथञ्चन।&lt;br&gt;&#xA;भवताऽयं जनः सर्वः प्रेष्यः प्लवगसत्तम ॥ 4.65.22 ॥&lt;br&gt;&#xA;स्वामी कलत्रं सैन्यस्य गरितेषा परन्तप।&lt;br&gt;&#xA;तस्मात्कलत्रवत्तात प्रतिपाल्यः सदा भवान् ॥ 4.65.23 ॥&lt;br&gt;&#xA;मूलमर्थस्य संरक्ष्यमेष कार्यविदां नयः।&lt;br&gt;&#xA;मूले हि सति सिद्ध्यन्ति गुणाः पुष्पफलोदयाः ॥ 4.65.24 ॥&lt;br&gt;&#xA;तद्भवानस्य कार्यस्य साधने सत्यविक्रम ॥ 4.65.25 ॥&lt;br&gt;&#xA;बुद्धिविक्रमसम्पन्नो हेतुरत्र परन्तप।&lt;br&gt;&#xA;गुरुश्च गुरुपुत्रश्च त्वं हि नः कपिसत्तम ॥ 4.65.26 ॥&lt;br&gt;&#xA;भवन्तमाश्रित्य वयं समर्था ह्यर्थसाधने।&lt;br&gt;&#xA;उक्तवाक्यं महाप्राज्ञं जाम्बवन्तं महाकपिः ॥ 4.65.27 ॥&lt;br&gt;&#xA;प्रत्युवाचोत्तरं वाक्यं वालिसूनुरथाङ्गदः।&lt;br&gt;&#xA;यदि नाहं गमिष्यामि नान्ये वानरपुङ्गवाः ॥ 4.65.28 ॥&lt;br&gt;&#xA;पुनः खल्विदमस्माभिः कार्यं प्रायोपवेशनम्।&lt;br&gt;&#xA;न ह्यकृत्वा हरिपतेः सन्देशं तस्य धीमतः ॥ 4.65.29 ॥&lt;br&gt;&#xA;तत्रापि गत्वा प्राणानां पश्यामि परिरक्षणम्।&lt;br&gt;&#xA;न हि प्रसादे चात्यर्थं कोपे च हरिरीश्वरः ॥ 4.65.30 ॥&lt;br&gt;&#xA;अतीत्य तस्य सन्देशं विनाशो गमने भवेत्।&lt;br&gt;&#xA;तद्यथा ह्यस्य कार्यस्य न भवत्यन्यथा गतिः ॥ 4.65.31 ॥&lt;br&gt;&#xA;तद्भवानेव दृष्टार्थः सञ्चिन्तयितुमर्हति।&lt;br&gt;&#xA;सोऽङ्गदेन तदा वीरः प्रत्युक्तः प्लवगर्षभः ॥ 4.65.32 ॥&lt;br&gt;&#xA;अस्य ते वीर कार्यस्य न किञ्चित्परिहीयते।&lt;br&gt;&#xA;एष सञ्चोदयाम्येनं यः कार्यं साधयिष्यति ॥ 4.65.33 ॥&lt;br&gt;&#xA;ततः प्रतीतं प्लवतां वरिष्ठमेकान्तमाश्रित्य सुखोपविष्टम्।&lt;br&gt;&#xA;सञ्चोदयामास हरिप्रवीरो हरिप्रवीरं हनुमन्तमेव ॥ 4.65.34 ॥&lt;/p&gt;</description>
    </item>
    <item>
      <title>०६६ हनुमजन्मवर्णनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/066_hanumajanmavarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/066_hanumajanmavarNanam/</guid>
      <description>&lt;p&gt;अनेकशतसाहस्रीं विषण्णां हरिवाहिनीम्।&lt;br&gt;&#xA;जाम्बवान् समुदीक्ष्यैवं हनुमन्तमथाब्रवीत् ॥ 4.66.1 ॥&lt;br&gt;&#xA;वीर वानरलोकस्य सर्वशास्त्रविशारद।&lt;br&gt;&#xA;तूष्णीमेकान्तमाश्रित्य हनुमान् किं न जल्पसि ॥ 4.66.2 ॥&lt;br&gt;&#xA;हनुमन् हरिराजस्य सुग्रीवस्य समो ह्यसि।&lt;br&gt;&#xA;रामलक्ष्मणयोश्चापि तेजसा च बलेन च ॥ 4.66.3 ॥&lt;br&gt;&#xA;अरिष्टनेमिनः पुत्रो वैनतेयो महाबलः।&lt;br&gt;&#xA;गरुत्मानिति विख्यात उत्तमः सर्वपक्षिणाम् ॥ 4.66.4 ॥&lt;br&gt;&#xA;बहुशो हि मया दृष्टः सागरे स महाबलः।&lt;br&gt;&#xA;भुजगानुद्धरन् पक्षी महावेगो महायशाः ॥ 4.66.5 ॥&lt;br&gt;&#xA;पक्षयोर्यद्बलं तस्य तावद्भुजबलं तव।&lt;br&gt;&#xA;विक्रमश्चापि वेगश्च न ते तेनावहीयते ॥ 4.66.6 ॥&lt;br&gt;&#xA;बलं बुद्धिश्च तेजश्च सत्त्वं च हरिपुङ्गव।&lt;br&gt;&#xA;विशिष्टं सर्वभूतेषु किमात्मानं न बुध्यसे ॥ 4.66.7 ॥&lt;br&gt;&#xA;अप्सराप्सरसां श्रेष्ठा विख्याता पुञ्जिकस्थला।&lt;br&gt;&#xA;अञ्जनेति परिख्याता पत्नी केसरिणो हरेः ॥ 4.66.8 ॥&lt;br&gt;&#xA;विख्याता त्रिषु लोकेषु रूपेणाप्रतिमा भुवि।&lt;br&gt;&#xA;अभिशापादभूत्तात वानरी कामरूपिणी ॥ 4.66.9 ॥&lt;br&gt;&#xA;दुहिता वानरेन्द्रस्य कुञ्जरस्य महात्मनः।&lt;br&gt;&#xA;कपित्वे चारुसर्वाङ्गी कदाचित् कामरूपिणी ॥ 4.66.10 ॥&lt;br&gt;&#xA;विचित्रमाल्याभरणा महार्हक्षौमवासिनी।&lt;br&gt;&#xA;अचरत् पर्वतस्याग्रे प्रावृडम्बुदसन्निभे ॥ 4.66.11 ॥&lt;br&gt;&#xA;तस्या वस्त्रं विशालाक्ष्याः पीतं रक्तदशं शुभम्।&lt;br&gt;&#xA;स्थितायाः पर्वतस्याग्रे मारुतोऽपहरच्छनैः ॥ 4.66.12 ॥&lt;br&gt;&#xA;स ददर्श ततस्तस्या वृत्तावूरू सुसंहतौ।&lt;br&gt;&#xA;स्तनौ च पीनौ सहितौ सुजातं चारु चाननम् ॥ 4.66.13 ॥&lt;br&gt;&#xA;तां विशालायतश्रोणीं तनुमध्यां यशस्विनीम्।&lt;br&gt;&#xA;दृष्ट्वैव शुभसर्वाङ्गीं पवनः काममोहितः ॥ 4.66.14 ॥&lt;br&gt;&#xA;स तां भुजाभ्यां दीर्घाभ्यां पर्यष्वजत मारुतः।&lt;br&gt;&#xA;मन्मथाविष्टसर्वाङ्गो गतात्मा तामनिन्दिताम् ॥ 4.66.15 ॥&lt;br&gt;&#xA;एकपत्नीव्रतमिदं को नाशयितुमिच्छति।&lt;br&gt;&#xA;अञ्जनाया वचः श्रुत्वा मारुतः प्रत्यभाषत ॥ 4.66.16 ॥&lt;br&gt;&#xA;न त्वां हिंसामि सुश्रोणि माभूत्ते सुभगे भयम्।&lt;br&gt;&#xA;मनसाऽस्मि गतो यत्त्वां परिष्वज्य यशस्विनीम् ॥ 4.66.17 ॥&lt;br&gt;&#xA;महासत्त्वो महातेजा महाबलपराक्रमः।&lt;br&gt;&#xA;लङ्घने प्लवने चैव भविष्यति मया समः ॥ 4.66.18 ॥&lt;br&gt;&#xA;एवमुक्ता ततस्तुष्टा जननी ते महाकपे।&lt;br&gt;&#xA;गुहायां त्वं महाबाहो प्रजज्ञे प्लवगर्षभम् ॥ 4.66.19 ॥&lt;br&gt;&#xA;अभ्युत्थितं ततः सूर्यं बालो दृष्ट्वा महावने।&lt;br&gt;&#xA;फलं चेति जिघृक्षुस्त्वमुत्प्लुत्याभ्युद्गतो दिवम् ॥ 4.66.20 ॥&lt;br&gt;&#xA;शतनि त्रीणि गत्वाऽथ योजनानां महाकपे।&lt;br&gt;&#xA;तेजसा तस्य निर्धूतो न विषादं गतस्ततः ॥ 4.66.21 ॥&lt;br&gt;&#xA;तावदापततस्तूर्णमन्तरिक्षं महाकपे।&lt;br&gt;&#xA;क्षिप्तमिन्द्रेण ते वज्रं क्रोधाविष्टेन धीमता ॥ 4.66.22 ॥&lt;br&gt;&#xA;तदा शैलाग्रशिखरे वामो हनुरभज्यत।&lt;br&gt;&#xA;ततो हि नामधेयं ते हनुमानिति कीर्त्यते ॥ 4.66.23 ॥&lt;br&gt;&#xA;ततस्त्वां निहतं दृष्ट्वा वायुर्गन्धवहः स्वयम्।&lt;br&gt;&#xA;त्रैलोक्ये भृशसङ्क्रुद्धो न ववौ वै प्रभञ्जनः ॥ 4.66.24 ॥&lt;br&gt;&#xA;सम्भ्रान्ताश्च सुराः सर्वे त्रैलोक्ये क्षोभिते सति।&lt;br&gt;&#xA;प्रसादयन्ति सङ्क्रुद्धं मारुतं भुवनेश्वराः ॥ 4.66.25 ॥&lt;br&gt;&#xA;प्रसादिते च पवने ब्रह्मा तुभ्यं वरं ददौ।&lt;br&gt;&#xA;अशस्त्रवध्यतां तात समरे सत्यविक्रम ॥ 4.66.26 ॥&lt;br&gt;&#xA;वज्रस्य च निपातेन विरुजं त्वां समीक्ष्य च।&lt;br&gt;&#xA;सहस्रनेत्रः प्रीतात्मा ददौ ते वरमुत्तमम् ॥ 4.66.27 ॥&lt;br&gt;&#xA;स्वच्छन्दतश्च मरणं ते भूयादिति वै प्रभो।&lt;br&gt;&#xA;स त्वं केसरिणः पुत्रः क्षेत्रजो भीमविक्रमः ॥ 4.66.28 ॥&lt;br&gt;&#xA;भवान् जीवातवेऽस्माकमञ्जनागर्भसम्भवः।] त्वं हि वायुसुतो वत्स प्लवने चापि तत्समः ॥ 4.66.29 ॥&lt;br&gt;&#xA;वयमद्य गतप्राणा भवान्नस्त्रातु साम्प्रतम्।&lt;br&gt;&#xA;दाक्ष्यविक्रमसम्पन्नः पक्षिराज इवापरः ॥ 4.66.30 ॥&lt;br&gt;&#xA;त्रिविक्रमे मया तात सशैलवनकानना।&lt;br&gt;&#xA;त्रिःसप्तकृत्वः पृथिवी परिक्रान्ता प्रदक्षिणम् ॥ 4.66.31 ॥&lt;br&gt;&#xA;तथा चौषधयोऽस्माभिः सञ्चिता देवशासनात्।&lt;br&gt;&#xA;निष्पन्नममृतं याभिस्तदासीन्नो महद्बलम् ॥ 4.66.32 ॥&lt;br&gt;&#xA;स इदानीमहं वृद्धः परिहीनपराक्रमः।&lt;br&gt;&#xA;साम्प्रतं कालमस्माकं भवान् सर्वगुणान्वितः ॥ 4.66.33 ॥&lt;br&gt;&#xA;तद्विजृम्भस्व विक्रान्तः प्लवतामुत्तमो ह्यसि।&lt;br&gt;&#xA;त्वद्वीर्यं द्रष्टुकामेयं सर्ववानरवाहीनी ॥ 4.66.34 ॥&lt;br&gt;&#xA;उत्तिष्ठ हरिशार्दूल लङ्घयस्व महार्णवम्।&lt;br&gt;&#xA;परा हि सर्वभूतानां हनुमन् या गतिस्तव ॥ 4.66.35 ॥&lt;br&gt;&#xA;विषण्णा हरयः सर्वे हनूमन् किमुपेक्षसे।&lt;br&gt;&#xA;विक्रमस्व महावेगो विष्णुस्त्रीन् विक्रमानिव ॥ 4.66.36 ॥&lt;br&gt;&#xA;ततस्तु वै जाम्बवता प्रचोदितः प्रतीतवेगः पवनात्मजः कपिः।&lt;br&gt;&#xA;प्रहर्षयंस्तां हरिवीरवाहिनीं चकार रूपं महदात्मनस्तदा ॥ 4.66.37 ॥&lt;/p&gt;</description>
    </item>
    <item>
      <title>०६७ हनुमता सागरोल्लङ्घननिश्चयः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/067_hanumatA_sAgarollanghananishchayaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/4_kiShkindhAkANDam/05-daxiNAnveShaNam/067_hanumatA_sAgarollanghananishchayaH/</guid>
      <description>&lt;p&gt;तं दृष्ट्वा जृम्भमाणं ते क्रमितुं शतयोजनम्।&lt;br&gt;&#xA;वीर्येणापूर्यमाणं च सहसा वानरोत्तमम् ॥ 4.67.1 ॥&lt;br&gt;&#xA;सहसा शोकमुत्सृज्य प्रहेर्षेण समन्वताः।&lt;br&gt;&#xA;विनेदुस्तुष्टुवुश्चापि हनुमन्तं महाबलम् ॥ 4.67.2 ॥&lt;br&gt;&#xA;प्रहृष्टा विस्मिताश्चैव वीक्षन्ते स्म समन्ततः।&lt;br&gt;&#xA;त्रिविक्रमकृतोत्साहं नारायणमिव प्रजाः ॥ 4.67.3 ॥&lt;br&gt;&#xA;संस्तूयमानो हनुमान् व्यवर्धत महाबलः।&lt;br&gt;&#xA;समाविध्य च लाङ्गूलं हर्षाच्च बलमोयिवान् ॥ 4.67.4 ॥&lt;br&gt;&#xA;तस्य संस्तूयमानस्य वृद्धैर्वानरपुङ्गवैः।&lt;br&gt;&#xA;तेजसापूर्यमाणस्य रूपमासीदनुत्तमम् ॥ 4.67.5 ॥&lt;br&gt;&#xA;यथा विजृम्भते सिंहो विवृद्धो गिरिगह्वरे।&lt;br&gt;&#xA;मारुतस्यौरसः पुत्त्रस्तथा सम्प्रति जृम्भते ॥ 4.67.6 ॥&lt;br&gt;&#xA;अशोभत मुखं तस्य जृम्भमाणस्य धीमतः।&lt;br&gt;&#xA;अम्बरीषमिवादीप्तं विधूम इव पावकः ॥ 4.67.7 ॥&lt;br&gt;&#xA;हरीणामुत्थितो मध्यात्सम्प्रहृष्टतनूरुहः।&lt;br&gt;&#xA;अभिवाद्य हरीन्वृद्धान् हनुमानिदमब्रवीत् ॥ 4.67.8 ॥&lt;br&gt;&#xA;अरुजत्पर्वताग्राणि हुताशनसखोऽनिलः।&lt;br&gt;&#xA;बलवानप्रमेयश्च वायुराकाशगोचरः ॥ 4.67.9 ॥&lt;br&gt;&#xA;तस्याहं शीघ्रवेगस्य शीघ्रगस्य महात्मनः।&lt;br&gt;&#xA;मारुतस्यौरसः पुत्त्रः प्लवने नास्ति मत्समः ॥ 4.67.10 ॥&lt;br&gt;&#xA;उत्सहेयं हि विस्तीर्णमालिखन्तमिवाम्बरम्।&lt;br&gt;&#xA;मेरुं गिरिमसङ्गेन परिगन्तुं सहस्रशः ॥ 4.67.11 ॥&lt;br&gt;&#xA;बाहुवेगप्रणुन्नेन सागरेणाहमुत्सहे।&lt;br&gt;&#xA;समाप्लावयितुं लोकं सपर्वतनदीह्रदम् ॥ 4.67.12 ॥&lt;br&gt;&#xA;ममोरुजङ्घवेगेन भविष्यति समुत्थितः।&lt;br&gt;&#xA;समुच्छ्रितमहाग्राहः समुद्रो वरुणालयः ॥ 4.67.13 ॥&lt;br&gt;&#xA;पन्नगाशनमाकाशे पतन्तं पक्षिसेविते।&lt;br&gt;&#xA;वैनतेयमहं शक्तः परिगन्तुं सहस्रशः ॥ 4.67.14 ॥&lt;br&gt;&#xA;उदयात्प्रस्थितं वापि ज्वलन्तं रश्मिमालिनम्।&lt;br&gt;&#xA;अनस्तमितमादित्यमभिगन्तुं समुत्सहे ॥ 4.67.15 ॥&lt;br&gt;&#xA;ततो भूमिमसंस्पृश्य पुनरागन्तुमुत्सहे।&lt;br&gt;&#xA;प्रवेगेनैव महता भीमेन प्लवगर्षभाः ॥ 4.67.16 ॥&lt;br&gt;&#xA;उत्सहेयमतिक्रान्तुं सर्वानाकाशगोचरान्।&lt;br&gt;&#xA;सागरं शोषयिष्यामि दारयिष्यामि मेदिनीम् ॥ 4.67.17 ॥&lt;br&gt;&#xA;पर्वतांश्चूर्णयिष्यामि प्लवमानः प्लवङ्गमाः।&lt;br&gt;&#xA;हरिष्याम्यूरुवेगेन प्लवमानो महार्णवम् ॥ 4.67.18 ॥&lt;br&gt;&#xA;लतानां विविधं पुष्पं पादपानां च सर्वशः।&lt;br&gt;&#xA;अनुयास्यन्ति मामद्य प्लवमानं विहायसा ॥ 4.67.19 ॥&lt;br&gt;&#xA;भविष्यति हि मे पन्थाः स्वातेः पन्था इवाम्बरे।&lt;br&gt;&#xA;चरन्तं घोरमाकाशमुत्पतिष्यन्तमेव वा ॥ 4.67.20 ॥&lt;br&gt;&#xA;द्रक्ष्यन्ति निपतन्तं च सर्वभूतानि वानराः।&lt;br&gt;&#xA;महामेघप्रतीकाशं मां च द्रक्ष्यथ वानराः ॥ 4.67.21 ॥&lt;br&gt;&#xA;विधमिष्यामि जीमूतान् कम्पयिष्यामि पर्वतान्।&lt;br&gt;&#xA;सागरं क्षोभयिष्यामि प्लवमानः समाहितः ॥ 4.67.22 ॥&lt;br&gt;&#xA;वैनतेयस्य सा शक्तिर्मम या मारुतस्य वा ॥ 4.67.23 ॥&lt;br&gt;&#xA;ऋते सुपर्णराजानं मारुतं वा महाजवम्।&lt;br&gt;&#xA;न तद्भूतं प्रपश्यामि यन्मां प्लुतमनुव्रजेत् ॥ 4.67.24 ॥&lt;br&gt;&#xA;निमेषान्तरमात्रेण निरालम्बनमम्बरम्।&lt;br&gt;&#xA;सहसा निपतिष्यामि घनाद्विद्युदिवोत्थिता ॥ 4.67.25 ॥&lt;br&gt;&#xA;भविष्यति हि मे रूपं प्लवमानस्य सागरे।&lt;br&gt;&#xA;विष्णोर्विक्रममाणस्य पुरा त्रीन् विक्रमानिव ॥ 4.67.26 ॥&lt;br&gt;&#xA;बुद्ध्या चाहं प्रपश्यामि मनश्चेष्टा च मे तथा।&lt;br&gt;&#xA;अहं द्रक्ष्यामि वैदेहीं प्रमोदध्वं प्लवङ्गमाः ॥ 4.67.27 ॥&lt;br&gt;&#xA;मारुतस्य समो वेगे गरुडस्य समोजवे।&lt;br&gt;&#xA;अयुतं योजनानां तु गमिष्यामीति मे मतिः ॥ 4.67.28 ॥&lt;br&gt;&#xA;वासवस्य सवज्रस्य ब्रह्मणो वा स्वयम्भुवः।&lt;br&gt;&#xA;विक्रम्य सहसा हस्तादमृतं तदिहानये ॥ 4.67.29 ॥&lt;br&gt;&#xA;लङ्कां वापि समुत्क्षिप्य गच्छेयमिति मे मतिः।&lt;br&gt;&#xA;तमेवं वानरश्रेष्ठं गर्जन्तममितौजसम् ॥ 4.67.30 ॥&lt;br&gt;&#xA;प्रहृष्टा हरयस्तत्र समुदैक्षन्त विस्मिताः।&lt;br&gt;&#xA;तस्य तद्वचनं श्रुत्वा ज्ञातीनां शोकनाशनम् ॥ 4.67.31 ॥&lt;br&gt;&#xA;उवाच परिसंहृष्टो जाम्बवान् हरिसत्तमम्।&lt;br&gt;&#xA;वीरकेसरिणः पुत्र हनुमन् मारुतात्मज ॥ 4.67.32 ॥&lt;br&gt;&#xA;ज्ञातीनां विपुलः शोकस्त्वया तात विनाशितः।&lt;br&gt;&#xA;तव कल्याणरुचयः कपिमुख्याः समागताः ॥ 4.67.33 ॥&lt;br&gt;&#xA;ऋषीणां च प्रसादेन कपिवृद्धमतेन च।&lt;br&gt;&#xA;गुरूणां च प्रसादेन प्लवस्व त्वं महार्णवम् ॥ 4.67.34 ॥&lt;br&gt;&#xA;त्वद्गतानि च सर्वेषां जीवितानि वनौकसाम्।&lt;br&gt;&#xA;ततस्तु हरिशार्दूलस्तानुवाच वनौकसः ॥ 4.67.35 ॥&lt;br&gt;&#xA;एतानीह नगस्यास्य शिलासङ्कटशालिनः।&lt;br&gt;&#xA;शिखराणि महेन्द्रस्य स्थिराणि च महान्ति च ॥ 4.67.36 ॥&lt;br&gt;&#xA;एषु वेगं करिष्यामि महेन्द्रशिखरेष्वहम्।&lt;br&gt;&#xA;नानाद्रुमविकीर्णेषु धातुनिःष्यन्दशोभिषु ॥ 4.67.37 ॥&lt;br&gt;&#xA;एतानि मम निष्पेषं पादयोः प्लवतां वराः।&lt;br&gt;&#xA;प्लवतो धारयिष्यन्ति योजनानामितः शतम् ॥ 4.67.38 ॥&lt;br&gt;&#xA;ततस्तं मारुतप्रख्यः स हरिर्मारुतात्मजः।&lt;br&gt;&#xA;आरुरोह नगश्रेष्ठं महेन्द्रमरिमर्दनः ॥ 4.67.39 ॥&lt;br&gt;&#xA;वृतं नानाविधैर्वृक्षैर्मृगसेवितशाद्वलम्।&lt;br&gt;&#xA;लताकुसुमसम्बाधं नित्यपुष्पफलद्रुमम् ॥ 4.67.40 ॥&lt;br&gt;&#xA;सिंहशार्दूलचरितं मत्तमातङ्गसेवितम्।&lt;br&gt;&#xA;मत्तद्विजगणोद्घुष्टं सलिलोत्पीडसङ्कुलम् ॥ 4.67.41 ॥&lt;br&gt;&#xA;महद्भिरुच्छ्रितं शृङ्गैर्महेन्द्रं स महाबलः।&lt;br&gt;&#xA;विचचार हिरश्रेष्ठो महेन्द्रसमविक्रमः ॥ 4.67.42 ॥&lt;br&gt;&#xA;पादाभ्यां पीडितस्तेन महाशैलो महात्मनः।&lt;br&gt;&#xA;रराज सिंहाभिहतो महान्मत्त इव द्विपः ॥ 4.67.43 ॥&lt;br&gt;&#xA;मुमोच सलिलोत्पीडान् विप्रकीर्णशिलोच्चयः ॥ 4.67.44 ॥&lt;br&gt;&#xA;वित्रस्तमृगमातङ्गः प्रकम्पितमहाद्रुमः।&lt;br&gt;&#xA;नागगन्धर्वमिथुनैः पानसंसर्गकर्कशैः ॥ 4.67.45 ॥&lt;br&gt;&#xA;उत्पतद्भिश्च विहगैर्विद्याधरगणैरपि।&lt;br&gt;&#xA;त्यज्यमानमहासानुः सन्निलीनमहोरगः ॥ 4.67.46 ॥&lt;br&gt;&#xA;चलशृङ्गशिलोद्घातस्तदाभूत्स महागिरिः।&lt;br&gt;&#xA;निःश्वसद्भिस्तदाऽऽर्तैस्तु भजङ्गैरर्धनिस्सृतैः ॥ 4.67.47 ॥&lt;br&gt;&#xA;सपताक इवाभाति स तदा धरणीधरः ॥ 4.67.48 ॥&lt;br&gt;&#xA;ऋषिभिस्त्राससम्भ्रान्तैस्त्यज्यमानः शिलोच्चयः।&lt;br&gt;&#xA;सीदन्महति कान्तारे सार्थहीन इवाध्वगः ॥ 4.67.49 ॥&lt;br&gt;&#xA;स वेगवान् वेगसमाहितात्मा हरिप्रवीरः परवीरहन्ता।&lt;br&gt;&#xA;मनः समाधाय महानुभावो जगाम लङ्कां मनसा मनस्वी ॥ 4.67.50 ॥&lt;/p&gt;</description>
    </item>
  </channel>
</rss>
