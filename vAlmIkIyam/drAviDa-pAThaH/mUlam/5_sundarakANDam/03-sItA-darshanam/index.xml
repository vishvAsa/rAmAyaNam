<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३-सीता-दर्शनम् on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/03-sItA-darshanam/</link>
    <description>Recent content in &#43;०३-सीता-दर्शनम् on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/03-sItA-darshanam/index.xml" rel="self" type="application/rss+xml" />
    <item>
      <title>०१३ अशोकवाटिकाप्रस्थानम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/03-sItA-darshanam/013_ashokavATikAprasthAnam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/03-sItA-darshanam/013_ashokavATikAprasthAnam/</guid>
      <description>&lt;p&gt;विमानात्तु सुसङ्क्रम्य प्राकारं हरियूथपः।&lt;br&gt;&#xA;हनुमान् वेगवानासीद्यथा विद्युद् घनान्तरे ॥ 5.13.1 ॥&lt;br&gt;&#xA;सम्परिक्रम्य हनुमान् रावणस्य निवेशनात्।&lt;br&gt;&#xA;अदृष्ट्वा जानकीं सीतामब्रवीद्वचनं कपिः ॥ 5.13.2 ॥&lt;br&gt;&#xA;भूयिष्ठं लोलिता लङ्का रामस्य चरता प्रियम्।&lt;br&gt;&#xA;नहि पश्यामि वैदेहीं सीतां सर्वाङ्गशोभनम् ॥ 5.13.3 ॥&lt;br&gt;&#xA;नद्योऽनूपवनान्ताश्च दुर्गाश्च धरणीधराः।&lt;br&gt;&#xA;लोलिता वसुधा सर्वा न तु पश्यामि जानकीम् ॥ 5.13.4 ॥&lt;br&gt;&#xA;इह सम्पतिना सीता रावणस्य निवेशने।&lt;br&gt;&#xA;आख्याता गृध्रराजेन न च पश्यामि तामहम् ॥ 5.13.5 ॥&lt;br&gt;&#xA;किन्नु सीताऽथ वैदेही मैथिली जनकात्मजा।&lt;br&gt;&#xA;उपतिष्ठेत विवशा रावणं दुष्टचारिणम् ॥ 5.13.6 ॥&lt;br&gt;&#xA;क्षिप्रमुत्पततो मन्ये सातामादाय रक्षसः।&lt;br&gt;&#xA;बिभ्यतो रामबाणानामन्तरा पतिता भवेत् ॥ 5.13.7 ॥&lt;br&gt;&#xA;अथवा ह्रियमाणायाः पथि सिद्धनिषेविति।&lt;br&gt;&#xA;मन्ये पतितमार्याया हृदयं प्रेक्ष्य सागरम् ॥ 5.13.8 ॥&lt;br&gt;&#xA;रावणस्योरुवेगेन भुजाभ्यां पीडितेन च।&lt;br&gt;&#xA;तया मन्ये विशालाक्ष्या त्यक्तं जीवितमार्यया ॥ 5.13.9 ॥&lt;br&gt;&#xA;उपर्युपरि वा नूनं सागरं क्रमतस्तथा।&lt;br&gt;&#xA;विवेष्टमाना पतिता समुद्रे जनकात्मजा ॥ 5.13.10 ॥&lt;br&gt;&#xA;अहो क्षुद्रेण वाऽनेन रक्षन्ती शीलमात्मनः।&lt;br&gt;&#xA;अबन्धुर्भक्षिता सीता रावणेन तपस्विनी ॥ 5.13.11 ॥&lt;br&gt;&#xA;अथवा राक्षसेन्द्रस्य पत्नीभिरसितेक्षणा।&lt;br&gt;&#xA;अदुष्टा दुष्टभावाभिर्भक्षिता सा भविष्यति ॥ 5.13.12 ॥&lt;br&gt;&#xA;सम्पूर्णचन्द्रप्रतिमं पद्मपत्रनिभेक्षणम्।&lt;br&gt;&#xA;रामस्य ध्यायती वक्त्रं पञ्चत्वं कृपणा गता ॥ 5.13.13 ॥&lt;br&gt;&#xA;हा राम लक्ष्मणेत्येवं हाऽयोध्ये चेति मैथिली।&lt;br&gt;&#xA;विलप्य बहु वैदेही न्यस्तदेहा भविष्यति ॥ 5.13.14 ॥&lt;br&gt;&#xA;अथवा निहिता मन्ये रावणस्य निवेशने।&lt;br&gt;&#xA;नूनं लालप्यते सीता पञ्जरस्थेव शारिका ॥ 5.13.15 ॥&lt;br&gt;&#xA;जनकस्य सुता सीता रामपत्नी सुमध्यमा।&lt;br&gt;&#xA;कथमुत्पलपत्राक्षी रावणस्य वशं व्रजेत् ॥ 5.13.16 ॥&lt;br&gt;&#xA;विनष्टा वा प्र(ण)नष्टा वा मृता वा जनकात्मजा।&lt;br&gt;&#xA;रामस्य प्रियभार्यस्य न निवेदयितुं क्षमम् ॥ 5.13.17 ॥&lt;br&gt;&#xA;निवेद्यमाने दोषः स्याद्दोषः स्यादनिवेदने।&lt;br&gt;&#xA;कथन्नु खलु कर्तव्यं विषमं प्रतिभाति मे ॥ 5.13.18 ॥&lt;br&gt;&#xA;अस्मिन्नेवं गते कार्ये प्राप्तकालं क्षमं च किम्।&lt;br&gt;&#xA;भवेदिति मतं भूयो हनुमान् प्रविचारयत् ॥ 5.13.19 ॥&lt;br&gt;&#xA;यदि सीतामदृष्ट्वाऽहं वानरेन्द्रपुरीमितः।&lt;br&gt;&#xA;गमिष्यामि ततः को मे पुरुषार्थो भविष्यति ॥ 5.13.20 ॥&lt;br&gt;&#xA;ममेदं लङ्घनं व्यर्थं सागरस्य भविष्यति।&lt;br&gt;&#xA;प्रवेशश्चैव लङ्काया राक्षसानां च दर्शनम् ॥ 5.13.21 ॥&lt;br&gt;&#xA;किं मां वक्ष्यति सुग्रीवो हरयो वा समागताः।&lt;br&gt;&#xA;किष्किन्धां समनुप्राप्तं तौ वा दशरथात्मजौ ॥ 5.13.22 ॥&lt;br&gt;&#xA;गत्वा तु यदि काकुत्स्थं वक्ष्यामि परमप्रियम्।&lt;br&gt;&#xA;न दृष्टेति मया सीता ततस्त्यक्ष्यति जीवितम् ॥ 5.13.23 ॥&lt;br&gt;&#xA;परुषं दारुणं क्रूरं तीक्ष्णमिन्द्रियतापनम्।&lt;br&gt;&#xA;सीतानिमित्तं दुर्वाक्यं श्रुत्वा स न भविष्यति ॥ 5.13.24 ॥&lt;br&gt;&#xA;तं तु कृच्छ्रगतं दृष्ट्वा पञ्चत्वगतमानसम्।&lt;br&gt;&#xA;भृशानुरक्तो मेधावी न भविष्यति लक्ष्मणः ॥ 5.13.25 ॥&lt;br&gt;&#xA;विनष्टौ भ्रातरौ श्रुत्वा भरतोऽपि मरिष्यति।&lt;br&gt;&#xA;भरतं च मृतं दृष्ट्वा शत्रुघ्नो न भविष्यति ॥ 5.13.26 ॥&lt;br&gt;&#xA;पुत्रान् मृतान् समीक्ष्याथ न भविष्यन्ति मातरः।&lt;br&gt;&#xA;कौसल्या च सुमित्रा च कैकेयी च न संशयः ॥ 5.13.27 ॥&lt;br&gt;&#xA;कृतज्ञः सत्यसन्धश्च सुग्रीवः प्लवगाधिपः।&lt;br&gt;&#xA;रामं तथागतं दृष्ट्वा ततस्त्यक्ष्यति जीवितम् ॥ 5.13.28 ॥&lt;br&gt;&#xA;दुर्मना व्यथिता दीना निरानन्दा तपस्विनी।&lt;br&gt;&#xA;पीडिता भर्तृशोकेन रुमा त्यक्ष्यति जीवितम् ॥ 5.13.29 ॥&lt;br&gt;&#xA;वालिजेन तु दुःखेन पीडिता शोककर्शिता।&lt;br&gt;&#xA;पञ्जत्वं च गते राज्ञि तारापि न भविष्यति ॥ 5.13.30 ॥&lt;br&gt;&#xA;मातापित्रोर्विनाशेन सुग्रीवव्यसनेन च।&lt;br&gt;&#xA;कुमारोऽप्यङ्गदः कस्माद्धारयिष्यति जावितम् ॥ 5.13.31 ॥&lt;br&gt;&#xA;भर्तृजेन तु दुःखेन ह्यभिभूता वनौकसः।&lt;br&gt;&#xA;शिरांस्यभिहनिष्यन्ति तलैर्मुष्टिभिरेव च ॥ 5.13.32 ॥&lt;br&gt;&#xA;सान्त्वेनानुप्रदानेन मानेन च यशस्विना।&lt;br&gt;&#xA;लालिताः कपिराजेन प्राणांस्त्यक्ष्यन्ति वानराः ॥ 5.13.33 ॥&lt;br&gt;&#xA;न वनेषु न शैलेषु न निरोधेषु वा पुनः।&lt;br&gt;&#xA;क्रीडामनुभविष्यन्ति समेत्य कपिकुञ्जराः ॥ 5.13.34 ॥&lt;br&gt;&#xA;सपुत्रदाराः सामात्या भर्तृव्यसनपीडिताः।&lt;br&gt;&#xA;शैलाग्रेभ्यः पतिष्यन्ति समेत्य विषमेषु च ॥ 5.13.35 ॥&lt;br&gt;&#xA;विषमुद्बन्धनं वापि प्रवेशं ज्वलनस्य वा।&lt;br&gt;&#xA;उपवासमथो शास्त्रं प्रचरिष्यन्ति वानराः ॥ 5.13.36 ॥&lt;br&gt;&#xA;घोरमारोदनं मन्ये गते मयि भविष्यति।&lt;br&gt;&#xA;इक्ष्वाकुकुलनाशश्च नाशश्चैव वनौकसाम् ॥ 5.13.37 ॥&lt;br&gt;&#xA;सोऽहं नैव गमिष्यामि किष्किन्धां नगरीमितः।&lt;br&gt;&#xA;न च शक्ष्याम्यहं द्रष्टुं सुग्रीवं मैथिलीं विना ॥ 5.13.38 ॥&lt;br&gt;&#xA;मय्यगच्छति चेहस्थे धर्मात्मानौ महारथौ।&lt;br&gt;&#xA;आशया तौ धरिष्येते वानराश्च मनस्विनः ॥ 5.13.39 ॥&lt;br&gt;&#xA;हस्तादानो मुखादानो नियतो वृक्षमूलिकः।&lt;br&gt;&#xA;वानप्रस्थो भविष्यामि ह्यदृष्ट्वा जनकात्मजाम् ॥ 5.13.40 ॥&lt;br&gt;&#xA;सागरानूपजे देशे बहुमूलफलोदके।&lt;br&gt;&#xA;चितां कृत्वा प्रवेक्ष्यामि समिद्धमरणीसुतम् ॥ 5.13.41 ॥&lt;br&gt;&#xA;उपविष्टस्य वा सम्यग् लिङ्गिनीं साधयिष्यतः।&lt;br&gt;&#xA;शरीरं भक्षयिष्यन्ति वायसाः श्वापदानि च ॥ 5.13.42 ॥&lt;br&gt;&#xA;इदं महर्षिभिर्दृष्टं निर्याणमिति मे मतिः।&lt;br&gt;&#xA;सम्यगापः प्रवेक्ष्यामि न चेत्पश्यामि जानकीम् ॥ 5.13.43 ॥&lt;br&gt;&#xA;सुजातमूला सुभगा कीर्तिमाला यशस्विनी।&lt;br&gt;&#xA;प्रभग्ना चिररात्रीयं मम सीतामपश्यतः ॥ 5.13.44 ॥&lt;br&gt;&#xA;तापसो वा भविष्यामि नियतो वृक्षमूलिकः।&lt;br&gt;&#xA;नेतः प्रतिगमिष्यामि तामदृष्ट्वाऽसितेक्षणाम् ॥ 5.13.45 ॥&lt;br&gt;&#xA;यदीतः प्रतिगच्छामि सीतामनधिगम्य ताम्।&lt;br&gt;&#xA;अङ्गदः सह तैः सर्वैर्वानरैर्न भविष्यति ॥ 5.13.46 ॥&lt;br&gt;&#xA;विनाशे बहवो दोषा जीवन् भद्राणि पश्यति।&lt;br&gt;&#xA;तस्मात्प्राणान् धरिष्यामि ध्रुवो जीवितसङ्गमः ॥ 5.13.47 ॥&lt;br&gt;&#xA;एवं बहुविधं दुःखं मनसा धारयन् मुहुः।&lt;br&gt;&#xA;नाध्यगच्छत्तदा पारं शोकस्य कपिकुञ्जरः ॥ 5.13.48 ॥&lt;br&gt;&#xA;रावणं वा वधिष्यामि दशग्रीवं महाबलम्।&lt;br&gt;&#xA;काममस्तु हृता सीता प्रत्याचीर्णं भविष्यति ॥ 5.13.49 ॥&lt;br&gt;&#xA;अथवैनं समुत्क्षिप्य उपर्युपरि सागरम्।&lt;br&gt;&#xA;रामायोपहरिष्यामि पशुं पशुपतेरिव ॥ 5.13.50 ॥&lt;br&gt;&#xA;इति चिन्तां समापन्नः सीतामनधिगम्य ताम्।&lt;br&gt;&#xA;ध्यानशोकपरीतात्मा चिन्तयामास वानरः ॥ 5.13.51 ॥&lt;br&gt;&#xA;यावत्सीतां हि पश्यामि रामपत्नीं यशस्विनीम्।&lt;br&gt;&#xA;तावदेतां पुरीं लङ्कां विचिनोमि पुनः पुनः ॥ 5.13.52 ॥&lt;br&gt;&#xA;सम्पातिवचनाच्चापि रामं यद्यानयाम्यहम्।&lt;br&gt;&#xA;अपश्यन् राघवो भार्यां निर्दहेत् सर्ववानरान् ॥ 5.13.53 ॥&lt;br&gt;&#xA;इहैव नियताहारो वत्स्यामि नियतेन्द्रियाः।&lt;br&gt;&#xA;न मत्कृते विनश्येयुः सर्वे ते नरवानराः ॥ 5.13.54 ॥&lt;br&gt;&#xA;अशोकवनिका चेयं दृश्यते या महाद्रुमा।&lt;br&gt;&#xA;इमामधिगमिष्यामि न हीयं विचिता मया ॥ 5.13.55 ॥&lt;br&gt;&#xA;वसून् रुद्रांस्तथाऽऽदित्यानश्विनौ मरुतोऽपि च।&lt;br&gt;&#xA;नमस्कृत्वा गमिष्यामि रक्षसां शोकवर्धनः ॥ 5.13.56 ॥&lt;br&gt;&#xA;जित्वा तु राक्षसान् सर्वानिक्ष्वाकुकुलनन्दिनीम्।&lt;br&gt;&#xA;सम्प्रदास्यामि रामाय यथा सिद्धिं तपस्विने ॥ 5.13.57 ॥&lt;br&gt;&#xA;स मुहूर्तमिव ध्यात्वा चिन्तावग्रथितेन्द्रियः।&lt;br&gt;&#xA;उदतिष्ठन्महातेजा हनूमान् मारुतात्मजः ॥ 5.13.58 ॥&lt;br&gt;&#xA;नमोऽस्तु रामाय सलक्ष्मणाय देव्यै च तस्यै जनकात्मजायै।&lt;br&gt;&#xA;नमोऽस्तु रुद्रेन्द्रयमानिलेभ्यो नमोऽस्तु चन्द्रार्कमरुद्गणेभ्यः ॥ 5.13.59 ॥&lt;br&gt;&#xA;स तेभ्यस्तु नमस्कृत्य सुग्रीवस्य च मारुतिः।&lt;br&gt;&#xA;दिशः सर्वाः समालोक्य ह्यशोकवनिकां प्रति ॥ 5.13.60 ॥&lt;br&gt;&#xA;स गत्वा मनसा पूर्वमशोकवनिकां शूभाम्।&lt;br&gt;&#xA;उत्तरं चिन्तयामास वानरो मारुतात्मजः ॥ 5.13.61 ॥&lt;br&gt;&#xA;ध्रुवं तु हक्षोबहुला भविष्यति वनाकुला।&lt;br&gt;&#xA;अशोकवनिका चिन्त्या सर्वसंस्कारसंस्कृता ॥ 5.13.62 ॥&lt;br&gt;&#xA;रक्षिणश्चात्र विहिता नूनं रक्षन्ति पादपान्।&lt;br&gt;&#xA;भगवानपि सर्वात्मा नातिक्षोभं प्रवाति वै ॥ 5.13.63 ॥&lt;br&gt;&#xA;सङ्क्षिप्तोऽयं मयाऽऽत्मा च रामार्थे रावणस्य च।&lt;br&gt;&#xA;सिद्धिं मे संविधास्यन्ति देवाः सर्षिगणास्त्विह ॥ 5.13.64 ॥&lt;br&gt;&#xA;ब्रह्मा स्वयम्भूर्भगवान् देवाश्चैव दिशन्तु मे।&lt;br&gt;&#xA;सिद्धिमग्निश्च वायुश्च पुरुहूतश्च वज्रभृत् ॥ 5.13.65 ॥&lt;br&gt;&#xA;वरुणः पाशहस्तश्च सोमादित्यौ तथैव च।&lt;br&gt;&#xA;अश्विनौ च महात्मानौ मरुतः शर्व एव च ॥ 5.13.66 ॥&lt;br&gt;&#xA;सिद्धिं सर्वाणि भूतानि भूतानां चैव यः प्रभुः।&lt;br&gt;&#xA;दास्यन्ति मम ये चान्ये ह्यदृष्टाः पथिगोचराः ॥ 5.13.67 ॥&lt;br&gt;&#xA;तदुन्नसं पाण्डुरदन्तमव्रणं शुचिस्मितं पद्मपलाशलोचनम्।&lt;br&gt;&#xA;द्रक्ष्ये तदार्यावदनं कदान्वहं प्रसन्नताराधिपतुल्यदर्शनम् ॥ 5.13.68 ॥&lt;br&gt;&#xA;क्षुद्रेण पापेन नृशंसकर्मणा सुदारुणालङ्कृतवेषधारिणा।&lt;br&gt;&#xA;बलाभिभूता ह्यबला तपस्विनी कथं नु मे दृष्टिपथेऽद्य सा भवेत् ॥ 5.13.69 ॥&lt;/p&gt;</description>
    </item>
    <item>
      <title>०१४ अशोकवाटिकाप्रवेशः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/03-sItA-darshanam/014_ashokavATikApraveshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/03-sItA-darshanam/014_ashokavATikApraveshaH/</guid>
      <description>&lt;p&gt;स मूहर्तमिव ध्यात्वा मनसा चाधिगम्य ताम्।&lt;br&gt;&#xA;अवप्लुतो महातेजाः प्राकारं तस्य वेश्मनः ॥ 5.14.1 ॥&lt;br&gt;&#xA;स तु संहृष्टसर्वाङ्गः प्राकारस्थो महाकपिः।&lt;br&gt;&#xA;पुष्पिताग्रान् वसन्तादौ ददर्श विविधान् द्रुमान् ॥ 5.14.2 ॥&lt;br&gt;&#xA;सालानशोकान् भव्यांश्च चम्पकांश्च सुपुष्पितान्।&lt;br&gt;&#xA;उद्दालकान्नागवृक्षांश्चूतान् कपिमुखानपि ॥ 5.14.3 ॥&lt;br&gt;&#xA;अथाम्रवणसञ्छन्ना लताशतसमावृताम्।&lt;br&gt;&#xA;ज्यामुक्त इव नाराचः पुप्लुवे वृक्षवाटिकाम् ॥ 5.14.4 ॥&lt;br&gt;&#xA;स प्रविश्य विचित्रां तां विहगैरभिनादिताम्।&lt;br&gt;&#xA;राजतैः काञ्चनैश्चैव पादपैः सर्वतो वृताम् ॥ 5.14.5 ॥&lt;br&gt;&#xA;विहगैर्मृगसङ्घैश्च विचित्रां चित्रकाननाम्।&lt;br&gt;&#xA;उदितादित्यसङ्काशां ददर्श हनुमान् कपिः ॥ 5.14.6 ॥&lt;br&gt;&#xA;वृतां नानाविधैर्वृक्षैः पुष्पोपगफलोपगैः।&lt;br&gt;&#xA;कौकिलैर्भृङ्गराजैश्च मत्तैर्नित्यनिषेविताम् ॥ 5.14.7 ॥&lt;br&gt;&#xA;प्रहृष्टमनुजे काले मृगपक्षिसमाकुले।&lt;br&gt;&#xA;मत्तबर्हिणसङ्घुष्टां नानाद्विजगणायुताम् ॥ 5.14.8 ॥&lt;br&gt;&#xA;मार्गमाणो वरारोहां राजपुत्रीमनिन्दिताम्।&lt;br&gt;&#xA;सुखप्रसुप्तान् विहगान् बोधयामास वानरः ॥ 5.14.9 ॥&lt;br&gt;&#xA;उत्पतद्भिर्द्विजगणैः पक्षैः सालाः समाहताः।&lt;br&gt;&#xA;अनेकवर्णा विविधा मुमुचुः पुष्पवृष्टयः ॥ 5.14.10 ॥&lt;br&gt;&#xA;पुष्पावकीर्णः शुशुभे हनुमान् मारुतात्मजः।&lt;br&gt;&#xA;अशोकवनिकामध्ये यथा पुष्पमयो गिरिः ॥ 5.14.11 ॥&lt;br&gt;&#xA;दिशः सर्वाः प्रधावन्तं वृक्षषण्डगतं कपिम्।&lt;br&gt;&#xA;दृष्ट्वा सर्वाणि भूतानि वसन्त इति मेनिरे ॥ 5.14.12 ॥&lt;br&gt;&#xA;वृक्षेभ्यः पतितैः पुष्पैरवकीर्णा पृथग्विधैः।&lt;br&gt;&#xA;रराज वसुधा तत्र प्रमदेव विभूषिता ॥ 5.14.13 ॥&lt;br&gt;&#xA;तरस्विना ते तरवस्तरसाऽभिप्रकम्पिताः।&lt;br&gt;&#xA;कुसुमानि विचित्राणि ससृजुः कपिना तदा ॥ 5.14.14 ॥&lt;br&gt;&#xA;निर्धूतपत्रशिखराः शीर्णपुष्पफलद्रुमाः।&lt;br&gt;&#xA;निक्षिप्तवस्त्राभरणा धूर्ता इव पराजिताः ॥ 5.14.15 ॥&lt;br&gt;&#xA;हनूमता वेगवता कम्पितास्ते नगोत्तमाः।&lt;br&gt;&#xA;पुष्पपर्णफलान्याशु मुमुचुः पुष्पशालिनः ॥ 5.14.16 ॥&lt;br&gt;&#xA;विहङ्गसङ्घैर्हीनास्ते स्कन्धमात्राश्रया द्रुमाः।&lt;br&gt;&#xA;बभूवुरगमाः सर्वे मारुतेनेव निर्धुताः ॥ 5.14.17 ॥&lt;br&gt;&#xA;निर्धूतकेशी युवतिर्यथा मृदितवर्णका।&lt;br&gt;&#xA;निष्पीतशुभदन्तोष्ठी नखैर्दन्तैश्च विक्षिता ॥ 5.14.18 ॥&lt;br&gt;&#xA;तथा लाङ्गूलहस्तैश्च चरणाभ्यां च मर्दिता।&lt;br&gt;&#xA;बभूवाशोकवनिका प्रभग्नवरपादपा ॥ 5.14.19 ॥&lt;br&gt;&#xA;महालतानां दामानि व्यधमत्तरसाकपिः।&lt;br&gt;&#xA;यथा प्रावृषि विन्ध्यस्य मेघजालानि मारुतः ॥ 5.14.20 ॥&lt;br&gt;&#xA;स तत्र मणिभूमीश्च राजतीश्च मनोरमाः।&lt;br&gt;&#xA;तथा काञ्चनभूमीश्च ददर्श विचरन् कपिः ॥ 5.14.21 ॥&lt;br&gt;&#xA;वापीश्च विविधाकाराः पूर्णाः परमवारिणा।&lt;br&gt;&#xA;महार्हैर्मणिसोपानैरुपपन्नास्ततस्ततः ॥ 5.14.22 ॥&lt;br&gt;&#xA;मुक्ताप्रवालसिकताः स्फाटिकान्तरकुट्टिमाः।&lt;br&gt;&#xA;काञ्चनैस्तरुभिश्चित्रैस्तीरजैरुपशोभिताः ॥ 5.14.23 ॥&lt;br&gt;&#xA;फुल्लपद्मोत्पलवनाश्चक्रवाकोपकूजिताः।&lt;br&gt;&#xA;नत्यूहरुतसङ्घुष्टा हंससारसनादिताः ॥ 5.14.24 ॥&lt;br&gt;&#xA;दीर्घाभिर्द्रुमयुक्ताभिः सरिद्भिश्च समन्ततः।&lt;br&gt;&#xA;अमुतोपमतोयाभिः शिवाभिरुपसंस्कृताः ॥ 5.14.25 ॥&lt;br&gt;&#xA;लताशतैरवतताः सन्तानकसमावृताः।&lt;br&gt;&#xA;नानागुल्मावृतघनाः करवीरकृतान्तराः ॥ 5.14.26 ॥&lt;br&gt;&#xA;ततोऽम्बुधरसङ्काशं प्रवृद्धशिखरं गिरिम्।&lt;br&gt;&#xA;विचित्रकूटं कूटैश्च सर्वतः परिवारितम् ॥ 5.14.27 ॥&lt;br&gt;&#xA;शिलागृहैरवततं नानावृक्षैः समावृतम्।&lt;br&gt;&#xA;ददर्श हरिशार्दूलो रम्यं जगति पर्वतम् ॥ 5.14.28 ॥&lt;br&gt;&#xA;ददर्श च नगात्तस्मान्नदीं निपतितां कपिः।&lt;br&gt;&#xA;अङ्कादिव समुत्पत्य प्रियस्य पतितां प्रियाम् ॥ 5.14.29 ॥&lt;br&gt;&#xA;जले निपतिताग्रैश्च पादपैरुपशोभिताम्।&lt;br&gt;&#xA;वार्यमाणामिव क्रुद्धां प्रमदां प्रियबन्धुभिः ॥ 5.14.30 ॥&lt;br&gt;&#xA;पुनरावृत्ततोयां च ददर्श स महाकपिः।&lt;br&gt;&#xA;प्रसन्नामिव कान्तस्य कान्तां पुनरुपस्थिताम् ॥ 5.14.31 ॥&lt;br&gt;&#xA;तस्यादूरात्स पद्मिन्यो नानाद्विजगणायुताः।&lt;br&gt;&#xA;ददर्श हरिशार्दूलो हनुमान् मारुतात्मजः ॥ 5.14.32 ॥&lt;br&gt;&#xA;कृत्रिमां दीर्घिकां चापि पूर्णां शीतेन वारिणा।&lt;br&gt;&#xA;मणिप्रवरसोपानां मुक्तासिकतशोभिताम् ॥ 5.14.33 ॥&lt;br&gt;&#xA;विविधैर्मृगसङ्घैश्च विचित्रां चित्रकाननाम्।&lt;br&gt;&#xA;प्रासादैः सुमहद्भिश्च निर्मितैर्विश्वकर्मणा ॥ 5.14.34 ॥&lt;br&gt;&#xA;काननैः कृत्रिमैश्चापि सर्वतः समलङ्कृताम् ॥ 5.14.35 ॥&lt;br&gt;&#xA;ये केचित् पादपास्तत्र पुष्पोपगफलोपगाः।&lt;br&gt;&#xA;सच्छत्राः सवितर्दीकाः सर्वे सौवर्णवेदिकाः ॥ 5.14.36 ॥&lt;br&gt;&#xA;काञ्चनीं शिंशुपामेकां ददर्श हनुमान् कपिः।&lt;br&gt;&#xA;वृतां हेममयीभिस्तु वेदिकाभिः समन्ततः ॥ 5.14.37 ॥&lt;br&gt;&#xA;सोऽपश्यद्भूमिभागांश्च गर्तप्रस्रवणानि च।&lt;br&gt;&#xA;सुवर्णवृक्षानपरान् ददर्श शिखिसन्निभान् ॥ 5.14.38 ॥&lt;br&gt;&#xA;तेषां द्रुमाणां प्रभया मेरोरिव दिवाकरः।&lt;br&gt;&#xA;अमन्यत तदा वीरः काञ्चनोऽस्मीति वानरः ॥ 5.14.39 ॥&lt;br&gt;&#xA;तां काञ्चनैस्तरुगणैर्मारुतेन च वीजिताम्।&lt;br&gt;&#xA;किङ्किणीशतनिर्घोषां दृष्ट्वा विस्मयमागमत् ॥ 5.14.40 ॥&lt;br&gt;&#xA;स पुष्पिताग्रां रुचिरां तरुणाङ्कुरपल्लवाम्।&lt;br&gt;&#xA;तामारुह्य महाबाहुः शिंशुपां पर्णसंवृताम् ॥ 5.14.41 ॥&lt;br&gt;&#xA;इतो द्रक्ष्यामि वैदेहीं रामदर्शनलालसाम्।&lt;br&gt;&#xA;इतश्चेतश्च दुःखार्तां सम्पतन्तीं यदृच्छया ॥ 5.14.42 ॥&lt;br&gt;&#xA;अशोकवनिका चेयं दृढं रम्या दुरात्मनः।&lt;br&gt;&#xA;चम्पकैश्चन्दनैश्चापि वकुलैश्च विभूषिता ॥ 5.14.43 ॥&lt;br&gt;&#xA;इयं च नलिनी रम्या द्विजसङ्घनिषेविता।&lt;br&gt;&#xA;इमां सा राममहिषी नूनमेष्यति जानकी ॥ 5.14.44 ॥&lt;br&gt;&#xA;सा रामा राममहिषी राघवस्य प्रिया सती।&lt;br&gt;&#xA;वनसञ्चारकुशला नूनमेष्यति जानकी ॥ 5.14.45 ॥&lt;br&gt;&#xA;अथवा मृगशावाक्षी वनस्यास्य विचक्षणा।&lt;br&gt;&#xA;वनमेष्यति साऽऽर्येह रामचिन्तानुकर्शिता ॥ 5.14.46 ॥&lt;br&gt;&#xA;रामशोकाभिसन्तप्ता सा देवी वामलोचना।&lt;br&gt;&#xA;वनवासे रता नित्यमेष्येत वनचारिणी ॥ 5.14.47 ॥&lt;br&gt;&#xA;वनेचराणां सततं नूनं स्पृहयते पुरा।&lt;br&gt;&#xA;रामस्य दयिता भार्या जनकस्य सुता सती ॥ 5.14.48 ॥&lt;br&gt;&#xA;सन्ध्याकालमनाः श्यामा ध्रुवमेष्यति जानकी।&lt;br&gt;&#xA;नदीं चेमां शिवजलां सन्ध्यार्थे वरवर्णिनी ॥ 5.14.49 ॥&lt;br&gt;&#xA;तस्याश्चाप्यनुरूपेयमशोकवनिका शुभा।&lt;br&gt;&#xA;शुभा या पार्थिवेन्द्रस्य पत्नी रामस्य सम्मता ॥ 5.14.50 ॥&lt;br&gt;&#xA;यदि जीवति सा देवी ताराधिपनिभानना।&lt;br&gt;&#xA;आगमिष्यति साऽवश्यमिमां शिवजलां नदीम् ॥ 5.14.51 ॥&lt;br&gt;&#xA;एवं तु मत्वा हनुमान् महात्मा प्रतीक्षमाणो मनुजेन्द्रपत्नीम्।&lt;br&gt;&#xA;अवेक्षमाणश्च ददर्श सर्वं सुपुष्पिते पर्णघने निलीनः ॥ 5.14.52 ॥&lt;/p&gt;</description>
    </item>
    <item>
      <title>०१५ हनुमता सीतादर्शनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/03-sItA-darshanam/015_hanumatA_sItAdarshanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/03-sItA-darshanam/015_hanumatA_sItAdarshanam/</guid>
      <description>&lt;p&gt;स वीक्षमाणस्तत्रस्थो मार्गमाणश्च मैथिलीम्।&lt;br&gt;&#xA;अवेक्षमाणश्च महीं सर्वां तामन्ववैक्षत ॥ 5.15.1 ॥&lt;br&gt;&#xA;सन्तानकलताभिश्च पादपैरुशोभिताम्।&lt;br&gt;&#xA;दिव्यगन्धरसोपेतां सर्वतः समलङ्कृताम् ॥ 5.15.2 ॥&lt;br&gt;&#xA;तां स नन्दनसङ्काशां मृगपक्षिभिरावृताम्।&lt;br&gt;&#xA;हर्म्यप्रासादसंवाधां कोकिलाकुलनिस्वनाम् ॥ 5.15.3 ॥&lt;br&gt;&#xA;काञ्चनोत्पलपद्माभिर्वापीभिरुपशोभिताम्।&lt;br&gt;&#xA;बह्वासनकुथोपेतां बहुभूमिगृहायुताम् ॥ 5.15.4 ॥&lt;br&gt;&#xA;सर्वर्तुकुसुमैः रम्यां फलवद्भिश्च पादपैः।&lt;br&gt;&#xA;पुष्पितानामशोकानां श्रिया सूर्योदयप्रभाम् ॥ 5.15.5 ॥&lt;br&gt;&#xA;प्रदीप्तामिव तत्रस्थो मारुतिः समुदैक्षत।&lt;br&gt;&#xA;निष्पत्रशाखां विहगैः क्रियमाणामिवासकृत् ॥ 5.15.6 ॥&lt;br&gt;&#xA;विनिष्पितद्भिः शतशश्चित्रैः पुष्पावतंसकैः।&lt;br&gt;&#xA;आमूलपुष्पनिचितैरशोकैः शोकनाशनैः ॥ 5.15.7 ॥&lt;br&gt;&#xA;पुष्पभारातिभारैश्च स्पृशद्भिरिव मेदिनीम्।&lt;br&gt;&#xA;कर्णिकारैः कुसुमितैः किंशुकैश्च सुपुष्पितैः ॥ 5.15.8 ॥&lt;br&gt;&#xA;स देशः प्रभया तेषां प्रदीप्त इव सर्वतः।&lt;br&gt;&#xA;पुन्नागाः सप्तपर्णाश्च चम्पकोद्दालकास्तथा ॥ 5.15.9 ॥&lt;br&gt;&#xA;शातकुम्भनिभाः केचित् केचिदग्निशिखोपमाः।&lt;br&gt;&#xA;नीलाञ्जननिभाः केचित्तत्राशोकाः सहस्रशः ॥ 5.15.10 ॥&lt;br&gt;&#xA;नन्दनं विविधोद्यानं चित्रं चैत्ररथं यथा।&lt;br&gt;&#xA;अतिवृत्तमिवाचिन्त्यं दिव्यं रम्यं श्रियावृतम् ॥ 5.15.11 ॥&lt;br&gt;&#xA;द्वितीयमिव चाकाशं पुष्पज्योतिर्गणायुतम्।&lt;br&gt;&#xA;पुष्परत्नशतैश्चित्रं पञ्चमं सागरं यथा ॥ 5.15.12 ॥&lt;br&gt;&#xA;सर्वर्तुपुष्पैर्निचितं पादपैर्मधुगन्धिभिः।&lt;br&gt;&#xA;नानानिनादैरुद्यानं रम्यं मृगगणैर्द्विजैः ॥ 5.15.13 ॥&lt;br&gt;&#xA;अनेकग्रन्धप्रवहं पुण्यगन्धं मनोरमम्।&lt;br&gt;&#xA;शैलेन्द्रमिव गन्धाढ्यं द्वितीयं गन्धमादनम् ॥ 5.15.14 ॥&lt;br&gt;&#xA;अशोकवनिकायां तु तस्यां वानरपुङ्गवः।&lt;br&gt;&#xA;स ददर्शाविदूरस्थं चैत्यप्रासादमुच्छ्रितम् ॥ 5.15.15 ॥&lt;br&gt;&#xA;मध्ये स्तम्भसहस्रेण स्थितं कैलासपाण्डुरम्।&lt;br&gt;&#xA;प्रवालकृतसोपानं तप्तकाञ्जनवेदिकम् ॥ 5.15.16 ॥&lt;br&gt;&#xA;मुष्णन्तमिव चक्षूंषि द्योतमानमिव श्रिया।&lt;br&gt;&#xA;विमलं प्रांशुभावत्वादुल्लिखन्तमिवाम्बरम् ॥ 5.15.17 ॥&lt;br&gt;&#xA;ततो मलिनसंवीतां राक्षसीभिः समावृताम्।&lt;br&gt;&#xA;उपवासकृशां दीनां निःश्वसन्तीं पुनः पुनः ॥ 5.15.18 ॥&lt;br&gt;&#xA;ददर्श शुक्लपक्षादौ चन्द्ररेखामिवामलाम्।&lt;br&gt;&#xA;मन्दं प्रख्यायमानेन रूपेण रुचिरप्रभाम् ॥ 5.15.19 ॥&lt;br&gt;&#xA;पिनद्धां धूमजालेन शिखामिव विभावसोः।&lt;br&gt;&#xA;पीतेनैकेन संवीतां क्लिष्टेनोत्तमवाससा ॥ 5.15.20 ॥&lt;br&gt;&#xA;सपङ्कामनलङ्कारां विपद्मामिव पद्मिनीम्।&lt;br&gt;&#xA;व्रीडितां दुःखसन्तप्तां परिम्लानां तपस्विनीम् ॥ 5.15.21 ॥&lt;br&gt;&#xA;ग्रहेणाङ्गारकेणेव पीडितामिव रोहिणीम्।&lt;br&gt;&#xA;अश्रुपर्णमुखीं दीनां कृशामनशनेन च ॥ 5.15.22 ॥&lt;br&gt;&#xA;शोकध्यानपरां दीनां नित्यं दुःखपरायणाम्।&lt;br&gt;&#xA;प्रियं जनमपश्यन्तीं पश्यन्तीं राक्षसीगणम् ॥ 5.15.23 ॥&lt;br&gt;&#xA;स्वगणेन मृगीं हीनां श्वगणाभिवृतामिव।&lt;br&gt;&#xA;नीलनागाभया वेण्या जघनं गतयैकया ॥ 5.15.24 ॥&lt;br&gt;&#xA;नीलया नीरदापाये वनराज्या महीमिव।&lt;br&gt;&#xA;सुखार्हां दुःखसन्तप्तां व्यसनानामकोविदाम् ॥ 5.15.25 ॥&lt;br&gt;&#xA;तां समीक्ष्य विशालाक्षीमधिकं मलिनां कृशाम्।&lt;br&gt;&#xA;तर्कयामास सीतेति कारणैरुपपादिभिः ॥ 5.15.26 ॥&lt;br&gt;&#xA;ह्रियमाणा तदा तेन रक्षसा कामरूपिणा।&lt;br&gt;&#xA;यथारूपा हि दृष्टा वै तथारूपेयमङ्गना ॥ 5.15.27 ॥&lt;br&gt;&#xA;पूर्णचन्द्राननां सुभ्रूं चारुवृत्तपयोधराम्।&lt;br&gt;&#xA;कुर्वन्तीं प्रभया देवीं सर्वावितिमिरा दिशः ॥ 5.15.28 ॥&lt;br&gt;&#xA;तां नीलकेशीं बिम्बोष्ठीं सुमघ्यां सुप्रतिष्ठिताम्।&lt;br&gt;&#xA;सीतां पद्मपलाशाक्षीं मन्मथस्य रतिं यथा ॥ 5.15.29 ॥&lt;br&gt;&#xA;इष्टां सर्वस्य जगतः पूर्णचन्द्रप्रभामिव।&lt;br&gt;&#xA;भूमौ सुतनुमासीनां नियतामिव तापसीम् ॥ 5.15.30 ॥&lt;br&gt;&#xA;निश्वासबहुलां भीरुं भुजगेन्द्रवधूमिव।&lt;br&gt;&#xA;शोकजालेन महता विततेन न राजतीम् ॥ 5.15.31 ॥&lt;br&gt;&#xA;संसक्तां धूमजालेन शिखामिव विभावसोः।&lt;br&gt;&#xA;तां स्मृतीमिव सन्दिग्धामृद्धिं निपतितामिव ॥ 5.15.32 ॥&lt;br&gt;&#xA;विहतामिव च श्रद्धामाशां प्रतिहतामिव।&lt;br&gt;&#xA;सोपसर्गां यथा सिद्धिं बुद्धिं सकलुषामिव ॥ 5.15.33 ॥&lt;br&gt;&#xA;अभूतेनापवादेन कीर्तिं निपतितामिव।&lt;br&gt;&#xA;रामोपरोधव्यथितां रक्षोहरणकर्शिताम् ॥ 5.15.34 ॥&lt;br&gt;&#xA;अबलां मृगशावाक्षीं वीक्षमाणां ततस्ततः।&lt;br&gt;&#xA;बाष्पाम्बुपरिपूर्णेन कृष्णवक्राक्षिपक्ष्मणा ॥ 5.15.35 ॥&lt;br&gt;&#xA;वदनेनाप्रसन्नेन निःश्वसन्तीं पुनःपुनः ॥ 5.15.36 ॥&lt;br&gt;&#xA;मलपङ्कधरां दीनां मण्डनार्हाममण्डिताम्।&lt;br&gt;&#xA;प्रभां नक्षत्रराजस्य कालमेघैरिवावृताम् ॥ 5.15.37 ॥&lt;br&gt;&#xA;तस्य सन्दिदिहे बुद्धिर्मुहुः सीतां निरीक्ष्य तु।&lt;br&gt;&#xA;आम्नायानामयोगेन विद्यां प्रशिथिलामिव ॥ 5.15.38 ॥&lt;br&gt;&#xA;दुःखेन बुबुधे सीतां हनुमाननलङ्कृताम्।&lt;br&gt;&#xA;संस्कारेण यथा हीनां वाचमर्थान्तरं गताम् ॥ 5.15.39 ॥&lt;br&gt;&#xA;तां समीक्ष्य विशालाक्षीं राजपुत्रीमनिन्दिताम्।&lt;br&gt;&#xA;तर्कयामास सीतेति कारणैरुपपादिभिः ॥ 5.15.40 ॥&lt;br&gt;&#xA;वैदेह्या यानि चाङ्गेषु तदा रामोऽन्वकीर्तयत्।&lt;br&gt;&#xA;तान्याभरणजालानि शाखाशोभीन्यलक्षयत् ॥ 5.15.41 ॥&lt;br&gt;&#xA;मणिविद्रुमचित्राणि हस्तेष्वाभरणानि च।&lt;br&gt;&#xA;श्यामानि चिरयुक्तत्वात्तथा संस्थानवन्ति च ॥ 5.15.42 ॥&lt;br&gt;&#xA;तान्येवैतानि मन्येऽहं यानि रामोऽन्वकीर्तयत् ॥ 5.15.43 ॥&lt;br&gt;&#xA;तत्र यान्यवहीनानि तान्यहं नोपलक्षये।&lt;br&gt;&#xA;यान्यस्या नावहीनानि तानीमानि न संशयः ॥ 5.15.44 ॥&lt;br&gt;&#xA;पीतं कनकपट्टाभं स्रस्तं तद्वसनं शुभम्।&lt;br&gt;&#xA;उत्तरीयं नगासक्तं तदा दृष्टं प्लवङ्गमैः ॥ 5.15.45 ॥&lt;br&gt;&#xA;भूषणानि च मुख्यानि दृष्टानि धरणीतले।&lt;br&gt;&#xA;अनयैवापविद्धानि स्वनवन्ति महान्ति च ॥ 5.15.46 ॥&lt;br&gt;&#xA;इदं चिरगृहीतत्वाद्वसनं क्लिष्टवत्तरम्।&lt;br&gt;&#xA;तथापि नूनं तद्वर्णं तथा श्राद्यथेतरत् ॥ 5.15.47 ॥&lt;br&gt;&#xA;इयं कनकवर्णाङ्गी रामस्य महिषी प्रिया।&lt;br&gt;&#xA;प्रनष्टापि सती याऽस्य मनसो न प्रणश्यति ॥ 5.15.48 ॥&lt;br&gt;&#xA;इयं सा यत्कृते रामश्चतुर्भिः परितप्यते।&lt;br&gt;&#xA;कारुण्येनानृशंस्येन शोकेन मदनेन च ॥ 5.15.49 ॥&lt;br&gt;&#xA;स्त्री प्रनष्टेति कारुण्यादाश्रितेत्यानृशंस्यतः।&lt;br&gt;&#xA;पत्नी नष्टेति शोकेन प्रियेति मदनेन च ॥ 5.15.50 ॥&lt;br&gt;&#xA;अस्या देव्या यथा रूपमङ्गप्रत्यङ्गसौष्ठवम्।&lt;br&gt;&#xA;रामस्य च यथारूपं तस्येयमसितेक्षणा ॥ 5.15.51 ॥&lt;br&gt;&#xA;अस्या देव्या मनस्तस्मिंस्तस्य चास्यां प्रतिष्ठितम्।&lt;br&gt;&#xA;तेनेयं स च धर्मात्मा मुहूर्तमपि जीवति ॥ 5.15.52 ॥&lt;br&gt;&#xA;दुष्करं कृतवान् रामो हीनो यदनया प्रभुः।&lt;br&gt;&#xA;धारयत्यात्मनो देहं न शोकेनावसीदति ॥ 5.15.53 ॥&lt;br&gt;&#xA;दुष्करं कुरुते रामो य इमां मत्तकाशिनीम्।&lt;br&gt;&#xA;सीतां विना महाबाहुर्मुहूर्तमपि जीवति ॥ 5.15.54 ॥&lt;br&gt;&#xA;एवं सीतां तदा दृष्ट्वा हृष्टः पवनसम्भवः।&lt;br&gt;&#xA;जगाम मनसा रामं प्रशशंस च तं प्रभुम् ॥ 5.15.55 ॥&lt;/p&gt;</description>
    </item>
    <item>
      <title>०१६ सीतां दृष्ट्वा हनुमान्निर्वेदः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/03-sItA-darshanam/016_sItAM_dRShTvA_hanumAnnirvedaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/03-sItA-darshanam/016_sItAM_dRShTvA_hanumAnnirvedaH/</guid>
      <description>&lt;p&gt;प्रशस्य तु प्रशस्तव्यां सीतां तां हरिपुङ्गवः।&lt;br&gt;&#xA;गुणाभिरामं रामं च पुनश्चिन्तापरोऽभवत् ॥ 5.16.1 ॥&lt;br&gt;&#xA;स मुहूर्तमिव ध्यात्वा बाष्पपर्याकुलेक्षणः।&lt;br&gt;&#xA;सीतामाश्रित्य तेजस्वी हनुमान् विललाप ह ॥ 5.16.2 ॥&lt;br&gt;&#xA;मान्या गुरुविनीतस्य लक्ष्मणस्य गुरुप्रिया।&lt;br&gt;&#xA;यदि सीतापि दुःखार्ता कालो हि दुरतिक्रमः ॥ 5.16.3 ॥&lt;br&gt;&#xA;रामस्य व्यवसायज्ञा लक्ष्मणस्य च धीमतः।&lt;br&gt;&#xA;नात्यर्थं क्षुभ्यते देवी गङ्गेव जलदागमे ॥ 5.16.4 ॥&lt;br&gt;&#xA;तुल्यशीलवयोवृत्तां तुल्याभिजनलक्षणाम्।&lt;br&gt;&#xA;राघवोऽर्हति वैदेहीं तं चेयमसितेक्षणा ॥ 5.16.5 ॥&lt;br&gt;&#xA;तां दृष्ट्वा नवहेमाभां लोककान्तामिव श्रियम्।&lt;br&gt;&#xA;जगाम मनसा रामं वचनं चेदमब्रवीत् ॥ 5.16.6 ॥&lt;br&gt;&#xA;अस्या हेतोर्विशालाक्ष्या हतो वाली महाबलः।&lt;br&gt;&#xA;रावणप्रतिमो वीर्ये कबन्धश्च निपातितः ॥ 5.16.7 ॥&lt;br&gt;&#xA;विराधश्च हतः सङ्ख्ये राक्षसो भीमविक्रमः।&lt;br&gt;&#xA;वने रामेण विक्रम्य महेन्द्रेणेव शम्बरः ॥ 5.16.8 ॥&lt;br&gt;&#xA;चतुर्दश सहस्रीणि रक्षसां भीमकर्मणाम्।&lt;br&gt;&#xA;निहतानि जनस्थाने शरैरग्निशिखोपमैः ॥ 5.16.9 ॥&lt;br&gt;&#xA;खरश्च निहतः सङ्ख्ये त्रिशिराश्च निपातितः।&lt;br&gt;&#xA;दूषणश्च महातेजा रामेण विदितात्मना ॥ 5.16.10 ॥&lt;br&gt;&#xA;ऐश्वर्यं वानराणां च दुर्लभं वालिपालितम्।&lt;br&gt;&#xA;अस्या निमित्ते सुग्रीवः प्राप्तवान् लोकसत्कृतम् ॥ 5.16.11 ॥&lt;br&gt;&#xA;सागरश्च मया क्रान्तः श्रीमान्नदनदीपतिः।&lt;br&gt;&#xA;अस्या होतोर्विशालाक्ष्याः पुरी चेयं निरीक्षिता ॥ 5.16.12 ॥&lt;br&gt;&#xA;यदि रामः समुद्रान्तां मेदिनीं परिवर्तयेत्त्।&lt;br&gt;&#xA;अस्याः कृते जगच्चापि युक्तमित्येव मे मतिः ॥ 5.16.13 ॥&lt;br&gt;&#xA;राज्यं वा त्रिषु लोकेषु सीता वा जनकात्मजा।&lt;br&gt;&#xA;त्रैलोक्यराज्यं सकलं सीताया नाप्नुयात् कलाम् ॥ 5.16.14 ॥&lt;br&gt;&#xA;इयं सा धर्मशीलस्य मैथिलस्य महात्मनः।&lt;br&gt;&#xA;सुता जनकराजस्य सीता भर्तृदृढव्रता ॥ 5.16.15 ॥&lt;br&gt;&#xA;उत्थिता मेदिनीं भित्त्वा क्षेत्रे हलमुखक्षते।&lt;br&gt;&#xA;पद्मरेणुनिभैः कीर्णा शुभैः केदारपांसुभिः ॥ 5.16.16 ॥&lt;br&gt;&#xA;विक्रान्तस्यार्यशीलस्य संयुगेष्वनिवर्तिनः।&lt;br&gt;&#xA;स्नुषा दशरथस्यैषा ज्येष्ठा राज्ञो यशस्विनी ॥ 5.16.17 ॥&lt;br&gt;&#xA;धर्मज्ञस्य कृतज्ञस्य रामस्य विदितात्मनः।&lt;br&gt;&#xA;इयं सा दयिता भार्या राक्षसीवशमागता ॥ 5.16.18 ॥&lt;br&gt;&#xA;सर्वान् भोगान् परित्यज्य भर्तृस्नेहबलात्कृता।&lt;br&gt;&#xA;अचिन्तयित्वा दुःखानि प्रविष्टा निर्जनं वनम् ॥ 5.16.19 ॥&lt;br&gt;&#xA;सन्तुष्टा फलमूलेन भर्तृशुश्रूषणे रता।&lt;br&gt;&#xA;या परां भजते प्रीतिं वनेऽपि भवने यथा ॥ 5.16.20 ॥&lt;br&gt;&#xA;सेयं कनकवर्णाङ्गी नित्यं सुस्मितभाषिणी।&lt;br&gt;&#xA;सहते यातनामेतामनर्थानामभागिनी ॥ 5.16.21 ॥&lt;br&gt;&#xA;इमां तु शीलसम्पन्नां द्रष्टुमर्हति राघवः।&lt;br&gt;&#xA;रावणेन प्रमथितां प्रपामिव पिपासितः ॥ 5.16.22 ॥&lt;br&gt;&#xA;अस्या नूनं पुनर्लाभाद्राघवः प्रीतिमेष्यति।&lt;br&gt;&#xA;राजा राज्यपरिभ्रष्टः पुनः प्राप्येव नेदिनीम् ॥ 5.16.23 ॥&lt;br&gt;&#xA;कामभोगैः परित्यक्ता हीना बन्धुजनेन च।&lt;br&gt;&#xA;धारयत्यात्मनो देहं तत्समागमकाङ्क्षिणी ॥ 5.16.24 ॥&lt;br&gt;&#xA;नैषा पश्यति राक्षस्यो नेमान् पुष्पफलद्रुमान्।&lt;br&gt;&#xA;एकस्थहृदया नूनं राममेवानुपश्यति ॥ 5.16.25 ॥&lt;br&gt;&#xA;भर्ता नाम परं नार्या भूषणं भूषणादपि।&lt;br&gt;&#xA;एषा तु रहिता तेन भूषणार्हा न शोभते ॥ 5.16.26 ॥&lt;br&gt;&#xA;दुष्करं कुरुते रामो हीनो यदनया प्रभुः।&lt;br&gt;&#xA;धारयत्यात्मनो देहं न दुःखेनावसीदति ॥ 5.16.27 ॥&lt;br&gt;&#xA;इमामसितकेशान्तां शतपत्रनिभेक्षणाम्।&lt;br&gt;&#xA;सुखार्हां दुःखितां दृष्ट्वा ममापि व्यथितं मनः ॥ 5.16.28 ॥&lt;br&gt;&#xA;क्षितिक्षमापुष्करसन्निभाक्षी या रक्षिता राघवलक्ष्मणाभ्याम्।&lt;br&gt;&#xA;सा राक्षसीभिर्विकृतेक्षणाभिः संरक्ष्यते सम्प्रति वृक्षमूले ॥ 5.16.29 ॥&lt;br&gt;&#xA;हिमहतनलिनीव नष्टशोभा व्यसनपरम्परयाऽतिपीड्यामाना।&lt;br&gt;&#xA;सहचररहितेव चक्रवाकी जनकसुता कृपणां दशां प्रपन्ना ॥ 5.16.30 ॥&lt;br&gt;&#xA;अस्या हि पुष्पवनताग्रशाखाः शोकं दृढं वै जनयन्त्यशोकाः।&lt;br&gt;&#xA;हिमव्यपायेन च मन्दरश्मिरभ्युत्थितो नैकसहस्ररश्मिः ॥ 5.16.31 ॥&lt;br&gt;&#xA;इत्येवमर्थं कपिरन्ववेक्ष्य सीतेयमित्येव निविष्टबुद्धिः।&lt;br&gt;&#xA;संश्रित्य तस्मिन्निषसाद वृक्षे बली हरीणामृषभस्तरवस्वी ॥ 5.16.32 ॥&lt;/p&gt;</description>
    </item>
    <item>
      <title>०१७ हनुमता राक्षस्यावृतसीतादर्शनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/03-sItA-darshanam/017_hanumatA_rAxasyAvRtasItAdarshanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/03-sItA-darshanam/017_hanumatA_rAxasyAvRtasItAdarshanam/</guid>
      <description>&lt;p&gt;ततः कुमुदषण्डाभो निर्मलो निर्मलं स्वयम्।&lt;br&gt;&#xA;प्रजगाम नभश्चन्द्रो हंसो नीलमिवोदकम् ॥ 5.17.1 ॥&lt;br&gt;&#xA;साचिव्यमिव कुर्वन् स प्रभया निर्मलप्रभः।&lt;br&gt;&#xA;चन्द्रमा रश्मिभिः शीतैः सिषेवे पवनात्मजम् ॥ 5.17.2 ॥&lt;br&gt;&#xA;स ददर्श ततः सीतां पूर्णचन्द्रनिभाननाम्।&lt;br&gt;&#xA;शोकभारैरिव न्यस्तां भारैर्नावमिवाम्भसि ॥ 5.17.3 ॥&lt;br&gt;&#xA;दिदृक्षमाणो वैदेहीं हनुमान् मारुतात्मजः।&lt;br&gt;&#xA;स ददर्शाविदूरस्था राक्षसीर्घोरदर्शनाः ॥ 5.17.4 ॥&lt;br&gt;&#xA;एकाक्षीमेककर्णां च कर्णप्रावराणां तथा।&lt;br&gt;&#xA;अकर्णां शङ्कुकर्णां च मस्तकीच्छ्वासनासिकाम् ॥ 5.17.5 ॥&lt;br&gt;&#xA;अतिकायोत्तमाङ्गीं च तनुदार्घशिरोधराम्।&lt;br&gt;&#xA;ध्वस्तकेशीं तथाऽकेशीं केशकम्बलधारिणीम् ॥ 5.17.6 ॥&lt;br&gt;&#xA;लम्बकर्णललाटां च लम्बोदरपयोधराम्।&lt;br&gt;&#xA;लम्बोष्ठीं चुबुकोष्ठीं च लम्बास्यां लम्बजानुकाम् ॥ 5.17.7 ॥&lt;br&gt;&#xA;ह्रस्वदीर्घां तथा कुब्जां विकटां वामनां तथा।&lt;br&gt;&#xA;करालां भुग्नवक्त्रां च पिङ्गाक्षीं विकृताननाम् ॥ 5.17.8 ॥&lt;br&gt;&#xA;विकृताः पिङ्गलाः कालीः क्रोधनाः कलहप्रियाः।&lt;br&gt;&#xA;कालायसमहाशूलकृटमुद्गरधारिणीः ॥ 5.17.9 ॥&lt;br&gt;&#xA;वराहमृगशार्दूलमहिषाजशिवामुखीः।&lt;br&gt;&#xA;गजोष्ट्रहयपादीश्च निखातशिरसोऽपराः ॥ 5.17.10 ॥&lt;br&gt;&#xA;एकहस्तैकपादाश्च खरकर्ण्यः श्वकर्णिकाः।&lt;br&gt;&#xA;गोकर्णीर्हस्तिकर्णीश्च हरिकर्णीस्तथाऽपराः ॥ 5.17.11 ॥&lt;br&gt;&#xA;अनासा अतिनासाश्च तिर्यङ्नासा विनासिकाः।&lt;br&gt;&#xA;गजसन्निभनासाश्च ललाटोच्छ्वासनासिकाः ॥ 5.17.12 ॥&lt;br&gt;&#xA;हस्तिपादा महापादा गोपादाः पादचूडिकाः।&lt;br&gt;&#xA;अतिमात्रशिरोग्रीवा अतिमात्रकुचोदरीः ॥ 5.17.13 ॥&lt;br&gt;&#xA;अतिमात्रास्यनेत्रश्च दीर्घजिह्वानखास्तथा।&lt;br&gt;&#xA;अजामुखीर्हस्तिमुखीर्गोमुखीः सूकरीमुखीः ॥ 5.17.14 ॥&lt;br&gt;&#xA;हयोष्ट्रखरवक्त्राश्च राक्षसीर्घोरदर्शनाः।&lt;br&gt;&#xA;शूलमुद्गरहस्ताश्च क्रोधनाः कलहप्रियाः ॥ 5.17.15 ॥&lt;br&gt;&#xA;कराला धूम्रकेशीश्च राक्षसीर्विकृताननाः।&lt;br&gt;&#xA;पिबन्तीः सततं पानं सदा मांससुराप्रियाः ॥ 5.17.16 ॥&lt;br&gt;&#xA;ता ददर्श कपिश्रेष्ठो सोमहर्षणदर्शनाः।&lt;br&gt;&#xA;स्कन्धवन्तमुपासीनाः परिवार्य वनस्पतिम् ॥ 5.17.17 ॥&lt;br&gt;&#xA;तस्याधस्ताच्च तां देवीं राजपुत्रीमनिन्दिताम्।&lt;br&gt;&#xA;लक्षयामास लक्ष्मीवान् हनुमान् जनकात्मजाम् ॥ 5.17.18 ॥&lt;br&gt;&#xA;निष्प्रभां शोकसन्तप्तां मलसङ्कुलमूर्धजाम् ॥ 5.17.19 ॥&lt;br&gt;&#xA;क्षीणपुण्यां च्युतां भूमौ तारां निपतितामिव।&lt;br&gt;&#xA;चारित्रव्यपदेशाढ्यां भर्तृदर्शनदुर्गताम् ॥ 5.17.20 ॥&lt;br&gt;&#xA;भूषणैरुत्तमैर्हीनां भर्तृवात्सल्यभूषणाम्।&lt;br&gt;&#xA;राक्षसाधिपसंरुद्धां बन्धुभिश्च विनाकृताम् ॥ 5.17.21 ॥&lt;br&gt;&#xA;चन्द्ररेखां पयोदान्ते शारदाभ्रैरिवावृताम्।&lt;br&gt;&#xA;क्लुष्टरूपामसंस्पर्शादयुक्तामिव वल्लकीम् ॥ 5.17.22 ॥&lt;br&gt;&#xA;सीतां भर्तृवशे युक्तामयुक्तां राक्षसीवशे ॥ 5.17.23 ॥&lt;br&gt;&#xA;अशोकवनिकामध्ये शोकसागरमाप्लुताम्।&lt;br&gt;&#xA;ताभिः परिवृतां तत्र सग्रहामिव रोहिणीम् ॥ 5.17.24 ॥&lt;br&gt;&#xA;सा मलेन च दिग्धाङ्गी वपुषा चाप्यलङ्कृता।&lt;br&gt;&#xA;मृणाली पङ्कदिग्धेव विभाति न विभाति च ॥ 5.17.25 ॥&lt;br&gt;&#xA;मलिनेन तु वस्त्रेण परिक्लिष्टेन भामिनीम् ॥ 5.17.26 ॥&lt;br&gt;&#xA;तां देवीं दीनवदनामदीनां भर्तृतेजसा।&lt;br&gt;&#xA;रक्षितां स्वेन शीलेन सीतामसितलोचनाम् ॥ 5.17.27 ॥&lt;br&gt;&#xA;तां दृष्ट्वा हनुमान् सीतां मृगशावनिभेक्षणाम् ॥ 5.17.28 ॥&lt;br&gt;&#xA;मृगकन्यामिव त्रस्तां वीक्षमाणां समन्ततः।&lt;br&gt;&#xA;दहन्तीमिव निःश्वासैर्वृक्षान् पल्लवधारिणः ॥ 5.17.29 ॥&lt;br&gt;&#xA;ता क्षमां सुविभक्ताङ्गीं विनाभरणशोभिनीम्।&lt;br&gt;&#xA;प्रहर्षमतुलं लेभे मारुतिः प्रेक्ष्य मैथिलीम् ॥ 5.17.30 ॥&lt;br&gt;&#xA;मुमोच हनुमांस्तत्र नमश्चक्रे च राघवम्।&lt;br&gt;&#xA;कारकविभक्तेर्बलीयस्त्वान्नमस्करोति देवानित्यादाविव द्वितीया ॥ 5.17.31 ॥&lt;br&gt;&#xA;नमस्कृत्वा स रामाय लक्ष्मणाय च वीर्यवान्।&lt;br&gt;&#xA;सीतादर्शनसंहृष्टो हनुमान् संवृतोऽभवत् ॥ 5.17.32 ॥&lt;/p&gt;</description>
    </item>
  </channel>
</rss>
