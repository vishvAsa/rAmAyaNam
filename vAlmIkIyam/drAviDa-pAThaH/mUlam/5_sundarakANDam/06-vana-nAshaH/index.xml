<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०६-वन-नाशः on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/06-vana-nAshaH/</link>
    <description>Recent content in &#43;०६-वन-नाशः on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/06-vana-nAshaH/index.xml" rel="self" type="application/rss+xml" />
    <item>
      <title>०४१ हनुमता रावणदर्शनचिन्तनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/06-vana-nAshaH/041_hanumatA_rAvaNadarshanachintanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/06-vana-nAshaH/041_hanumatA_rAvaNadarshanachintanam/</guid>
      <description>&lt;p&gt;स च वाग्भिः प्रशन्ताभिर्गमिष्यन् पूजितस्तया।&lt;br&gt;&#xA;तस्माद्देशादपक्रम्य चिन्तयामास वानरः ॥ 5.41.1 ॥&lt;br&gt;&#xA;अल्पशेषमिदं कार्यं दृष्टेयमसितेक्षणा।&lt;br&gt;&#xA;त्रीनुपायानतिक्रम्य चतुर्थ इह दृश्यते ॥ 5.41.2 ॥&lt;br&gt;&#xA;न साम रक्षस्सु गुणाय कल्पते न दानमर्थोपचितेषु युज्यते।&lt;br&gt;&#xA;न भेदसाध्या बलदर्पिता जनाः पराक्रमस्त्वेव ममेह रोचते ॥ 5.41.3 ॥&lt;br&gt;&#xA;न चास्य कार्यस्य पराक्रमादृते विनिश्चयः कश्चिदिहोपपद्यते।&lt;br&gt;&#xA;हतप्रवीरा हि रणे राक्षसाः कथञ्चिदीयुर्यदिहाद्य मार्दवम् ॥ 5.41.4 ॥&lt;br&gt;&#xA;कार्ये कर्मणि निर्दिष्टे यो बहून्यपि साधयेत्।&lt;br&gt;&#xA;पूर्वकार्याविरोधेन स कार्यं कर्तुमर्हति ॥ 5.41.5 ॥&lt;br&gt;&#xA;न ह्येकः साधको हेतुः स्वल्पस्यापीह कर्मणः।&lt;br&gt;&#xA;यो ह्यर्थं बहुधा वेद स समर्थोऽर्थसाधने ॥ 5.41.6 ॥&lt;br&gt;&#xA;इहैव तावत् कृतनिश्चयो ह्याहं यदि व्रजेयं प्लवगेश्वरालयम्।&lt;br&gt;&#xA;परात्मसम्मर्दविशेषतत्त्ववित् ततः कृतं स्यान्मम भर्तृशासनम् ॥ 5.41.7 ॥&lt;br&gt;&#xA;कथं नु खल्वद्य भवेत् सुखागतं प्रसह्य युद्धं मम राक्षसैः सह।&lt;br&gt;&#xA;तथैव खल्वात्मबलं च सारवत् सम्मानयेन्मां च रणे दशाननः ॥ 5.41.8 ॥&lt;br&gt;&#xA;ततः समासाद्य रणे दशाननं समन्त्रिवर्गं सबलप्रयायिनम्।&lt;br&gt;&#xA;हृदि स्थितं तस्य मतं बलं च वै सुखेन मत्वाऽहमितः पुनर्व्रजे ॥ 5.41.9 ॥&lt;br&gt;&#xA;इदमस्य नृशंसस्य नन्दनोपममुत्तमम्।&lt;br&gt;&#xA;वनं नेत्रमनःकान्तं नानाद्रुमलतायुतम् ॥ 5.41.10 ॥&lt;br&gt;&#xA;इदं विध्वंसयिष्यामि शुष्कं वनमिवानलः।&lt;br&gt;&#xA;अस्मिन् भग्ने ततः कोपं करिष्यति दशाननः ॥ 5.41.11 ॥&lt;br&gt;&#xA;ततो महत् साश्वमहारथद्विपं बलं समादेक्ष्यति राक्षसाधिपः।&lt;br&gt;&#xA;त्रिशूलकालायसपट्टसायुधं ततो महद्युद्धमिदं भविष्यति ॥ 5.41.12 ॥&lt;br&gt;&#xA;अहं तु तैः संयति चण्डविक्रमैः समेत्य रक्षोभिरसह्यविक्रमः।&lt;br&gt;&#xA;निहत्य तद्रावणचोदितं बलं सुखं गमिष्यामि कपीश्वरालयम् ॥ 5.41.13 ॥&lt;br&gt;&#xA;ततो मारुतवत् क्रुद्धो मारुतिर्भीमविक्रमः।&lt;br&gt;&#xA;उरुवेगेन महता द्रुमान् क्षेप्तुमथारभत् ॥ 5.41.14 ॥&lt;br&gt;&#xA;ततस्तु हनुमान् वीरो बभञ्च प्रमदावनम्।&lt;br&gt;&#xA;मत्तद्विजसमाघुष्टं नानाद्रुमलतायुतम् ॥ 5.41.15 ॥&lt;br&gt;&#xA;तद्वनं मथितैर्वृक्षैर्भिन्नैश्च सलिलाशयैः।&lt;br&gt;&#xA;चूर्णितैः पर्वताग्रैश्च बभूवाप्रियदर्शनम् ॥ 5.41.16 ॥&lt;br&gt;&#xA;ताम्रैः किसलयैः क्लान्तैः क्लान्तद्रुमलतायुतम्।&lt;br&gt;&#xA;न बभौ तद्वनं तत्र दावानलहतं यथा ॥ 5.41.17 ॥&lt;br&gt;&#xA;व्याकुलावरणा रेजुर्विह्वला इव ता लताः ॥ 5.41.18 ॥&lt;br&gt;&#xA;लतागृहैश्चित्रगृहैश्च नाशितैर्महोरगैर्व्यालमृगैश्च निर्धुतैः।&lt;br&gt;&#xA;शिलागृहैरुन्मथितैस्तथा गृहैः प्रनष्टरूपं तदभून्महद्वनम् ॥ 5.41.19 ॥&lt;br&gt;&#xA;सा विह्वलाऽशोकलताप्रताना वनस्थली शोकलताप्रताना।&lt;br&gt;&#xA;जाता दशास्यप्रमदावनस्य कपेर्बलाद्धि प्रमदावनस्य ॥ 5.41.20 ॥&lt;br&gt;&#xA;स तस्य कृत्वाऽर्थपतेर्महाकपिर्महद्व्यलीकं मनसो महात्मनः।&lt;br&gt;&#xA;युयुत्सुरेको बहुभिर्महाबलैः श्रिया ज्वलंस्तोरणमास्थितः कपिः ॥ 5.41.21 ॥&lt;/p&gt;</description>
    </item>
    <item>
      <title>०४२ राक्षसीभिः हनुमन्तं प्रति सीताप्रच्छनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/06-vana-nAshaH/042_rAxasIbhiH_hanumantaM_prati_sItAprachChanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/06-vana-nAshaH/042_rAxasIbhiH_hanumantaM_prati_sItAprachChanam/</guid>
      <description>&lt;p&gt;ततः पक्षिनिनादेन वृक्षभङ्गस्वनेन च।&lt;br&gt;&#xA;बभूवुस्त्राससम्भ्रान्ताः सर्वे लङ्कानिवासिनः ॥ 5.42.1 ॥&lt;br&gt;&#xA;विद्रुताश्च भयत्रस्ता विनेदुर्मृगपक्षिणः।&lt;br&gt;&#xA;रक्षसां च निमित्तानि क्रूराणि प्रतिपेदिरे ॥ 5.42.2 ॥&lt;br&gt;&#xA;ततो गतायां निद्रायां राक्षस्यो विकृताननाः।&lt;br&gt;&#xA;तद्वनं ददृशुर्भग्नं तं च वीरं महाकपिम् ॥ 5.42.3 ॥&lt;br&gt;&#xA;स ता दृष्ट्वा महाबाहूर्महासत्त्वो महाबलः।&lt;br&gt;&#xA;चकार सुमहद्रूपं राक्षसीनां भयावहम् ॥ 5.42.4 ॥&lt;br&gt;&#xA;ततस्तं गिरिसङ्काशमतिकायं महाबलम्।&lt;br&gt;&#xA;राक्षस्यो वानरं दृष्ट्वा पप्रच्छुर्जनकात्मजाम् ॥ 5.42.5 ॥&lt;br&gt;&#xA;कोऽयं कस्य कुतो वाऽयं किन्निमित्तमिहागतः।&lt;br&gt;&#xA;कथं त्वया सहानेन संवादः कृत इत्युत ॥ 5.42.6 ॥&lt;br&gt;&#xA;आचक्ष्व नो विशालाक्षि मा भूत्ते सुभगे भयम्।&lt;br&gt;&#xA;संवादमसितापाङ्गे त्वया किं कृतवानयम् ॥ 5.42.7 ॥&lt;br&gt;&#xA;अथाब्रवीत्तदा साध्वी सीता सर्वाङ्गसुन्दरी।&lt;br&gt;&#xA;रक्षसां भीमरूपाणां विज्ञाने मम का गतिः ॥ 5.42.8 ॥&lt;br&gt;&#xA;यूयमेवाभिजानीत योऽयं यद्वा करिष्यति।&lt;br&gt;&#xA;अहिरेव ह्यहेः पादान् विजानाति न संशयः ॥ 5.42.9 ॥&lt;br&gt;&#xA;अहमप्यस्य भीताऽस्मि नैनं जानामि कोन्वयम्।&lt;br&gt;&#xA;वेद्मि राक्षसमेवैनं कामरूपिणमागतम् ॥ 5.42.10 ॥&lt;br&gt;&#xA;वैदेह्या वचनं श्रुत्वा राक्षस्यो विद्रुता दिशः।&lt;br&gt;&#xA;स्थिताः काश्चिद्गताः काश्चिद्रावणाय निवेदितुम् ॥ 5.42.11 ॥&lt;br&gt;&#xA;रावणस्य समीपे तु राक्षस्यो विकृताननाः।&lt;br&gt;&#xA;विरूपं वानरं भीममाख्यातुमुपचक्रमुः ॥ 5.42.12 ॥&lt;br&gt;&#xA;अशोकवनिकामध्ये राजन् भीमवपुः कपिः।&lt;br&gt;&#xA;सीतया कृतसंवादस्तदिष्ठत्यमितविक्रमः ॥ 5.42.13 ॥&lt;br&gt;&#xA;न च तं जानकी सीता हरिं हरिणलोचना।&lt;br&gt;&#xA;अस्माभिर्बहुधा पृष्टा निवेदयितुमिच्छिति ॥ 5.42.14 ॥&lt;br&gt;&#xA;वासवस्य भवेद्दूतो दूतो वैश्रवणस्य वा।&lt;br&gt;&#xA;प्रेषितो वाऽपि रामेण सीतान्वेषणकाङ्क्षया ॥ 5.42.15 ॥&lt;br&gt;&#xA;तेन त्वद्भुतरूपेण यत्तत्तव मनोहरम्।&lt;br&gt;&#xA;नानामृगगणाकीर्णं प्रमृष्टं प्रमदावनम् ॥ 5.42.16 ॥&lt;br&gt;&#xA;न तत्र कश्चिदुद्देशो यस्तेन न विनाशितः।&lt;br&gt;&#xA;यत्र सा जानकी सीता स तेन न विनाशितः ॥ 5.42.17 ॥&lt;br&gt;&#xA;जानकीरक्षणार्थं वा श्रमाद्वा नोपलभ्यते।&lt;br&gt;&#xA;अथवा कः श्रमस्तस्य सैव तेनाभिरक्षिता ॥ 5.42.18 ॥&lt;br&gt;&#xA;चारुपल्लवपुष्पाढ्यं यं सीता स्वयमास्थिता।&lt;br&gt;&#xA;प्रवृद्धः शिंशुपावृक्षः स च तेनाभिरक्षितः ॥ 5.42.19 ॥&lt;br&gt;&#xA;तस्योग्ररूपस्योग्र त्वं दण्डमाज्ञातुमर्हसि।&lt;br&gt;&#xA;सीता सम्भाषिता येन तद्वनं च विनाशितम् ॥ 5.42.20 ॥&lt;br&gt;&#xA;मनःपरिगृहीतां तां तव रक्षोगणेश्वर।&lt;br&gt;&#xA;कः सीतामभिभाषेत यो न स्यात्त्यक्तजीवितः ॥ 5.42.21 ॥&lt;br&gt;&#xA;राक्षसीनां वचः श्रुत्वा रावणो राक्षसेश्वरः।&lt;br&gt;&#xA;हुताग्निरिव जज्वाल कोपसंवर्तितेक्षणः ॥ 5.42.22 ॥&lt;br&gt;&#xA;तस्य क्रुद्धस्य नेत्राभ्यां प्रापतन्नास्रबिन्दवः।&lt;br&gt;&#xA;दीप्ताभ्यामिव दीपाभ्यां सार्चिषः स्नेहबिन्दवः ॥ 5.42.23 ॥&lt;br&gt;&#xA;आत्मनः सदृशाञ्छूरान् किङ्करान्नाम राक्षसान्।&lt;br&gt;&#xA;व्यादिदेश महातेजा निग्रहार्थं हनूमतः ॥ 5.42.24 ॥&lt;br&gt;&#xA;तेषामशीतिसाहस्रं किङ्कराणां तरस्विनाम् ॥ 5.42.25 ॥&lt;br&gt;&#xA;महोदरा महादंष्ट्रा घोररूपा महाबलाः।&lt;br&gt;&#xA;युद्धाभिमनसः सर्वे हनुमद्ग्रहणोन्मुखाः ॥ 5.42.26 ॥&lt;br&gt;&#xA;ते कपीन्द्रं समासाद्य तोरणस्थमवस्थितम्।&lt;br&gt;&#xA;अभिपेतुर्महावेगाः पतङ्गा इव पावकम् ॥ 5.42.27 ॥&lt;br&gt;&#xA;ते गदाभिर्विचित्राभिः परिघैः काञ्चनाङ्गदैः।&lt;br&gt;&#xA;आजघ्नुर्वानरश्रेष्ठं शरैश्चादित्यसन्निभैः ॥ 5.42.28 ॥&lt;br&gt;&#xA;मुद्गरैः पट्टिशैः शूलैः प्रासतोमरशक्तिभिः।&lt;br&gt;&#xA;परिवार्य हनूमन्तं सहसा तस्थुरग्रतः ॥ 5.42.29 ॥&lt;br&gt;&#xA;हनुमानपि तेजस्वी श्रीमान् पर्वतसन्निभिः।&lt;br&gt;&#xA;क्षितावाविध्य लाङ्गूलं ननाद च महास्वनम् ॥ 5.42.30 ॥&lt;br&gt;&#xA;स भूत्वा सुमहाकायो हनुमान् मारुतात्मजः।&lt;br&gt;&#xA;धृष्टमास्फोटयामास लङ्कां शब्देन पूरयन् ॥ 5.42.31 ॥&lt;br&gt;&#xA;तस्यास्फोटितशब्देन महता सानुनादिना।&lt;br&gt;&#xA;पेतुर्विहङ्गा गगनादुच्चैश्चेदमघोषयत् ॥ 5.42.32 ॥&lt;br&gt;&#xA;जयत्यतिबलो रामो लक्ष्मणश्च महाबलः।&lt;br&gt;&#xA;राजा जयति सुग्रीवो राघवेणाभिपालितः ॥ 5.42.33 ॥&lt;br&gt;&#xA;दासोऽहं कोसलेन्द्रस्य रामस्याक्लिष्टकर्मणः।&lt;br&gt;&#xA;हनुमान् शत्रुसैन्यानां निहन्ता मारुतात्मजः ॥ 5.42.34 ॥&lt;br&gt;&#xA;न रावणसहस्रं मे युद्धे प्रतिबलं भवेत्।&lt;br&gt;&#xA;शिलाभिस्तु प्रहरतः पादपैश्च सहस्रशः ॥ 5.42.35 ॥&lt;br&gt;&#xA;अर्दयित्वा पुरीं लङ्कामभिवाद्य च मैथिलीम्।&lt;br&gt;&#xA;समृद्धार्थो गमिष्यामि मिषतां सर्वरक्षसाम् ॥ 5.42.36 ॥&lt;br&gt;&#xA;तस्य सन्नादशब्देन तेऽभवन् भयशङ्किताः।&lt;br&gt;&#xA;ददृशुश्च हनूमन्तं सन्ध्यामेघमिवोन्नतम् ॥ 5.42.37 ॥&lt;br&gt;&#xA;स्वामिसन्देशनिश्शङ्कास्ततस्ते राक्षसाः कपिम्।&lt;br&gt;&#xA;चित्रैः प्रहरणैर्भीमैरभिपेतुस्ततस्ततः ॥ 5.42.38 ॥&lt;br&gt;&#xA;आससादायसं भीमं परिघं तोरणाश्रितम्।&lt;br&gt;&#xA;स तं परिघमादय जघान रजनीचरान् ॥ 5.42.39 ॥&lt;br&gt;&#xA;स पन्नगमिवादाय स्फुरन्तं विनतासुतः।&lt;br&gt;&#xA;विचचाराम्बरे वीरः परिगृह्य च मारुतिः ॥ 5.42.40 ॥&lt;br&gt;&#xA;स हत्वा राक्षसान् वीरान् किङ्करान् मारुतात्मजः।&lt;br&gt;&#xA;युद्धाकाङ्क्षी पुनर्वीरस्तोरणं समुपाश्रितः ॥ 5.42.41 ॥&lt;br&gt;&#xA;ततस्तस्माद्भयान्मुक्ताः कतिचित्तत्र राक्षसाः।&lt;br&gt;&#xA;निहतान् किङ्करान् सर्वान् रावणाय न्यवेदयन् ॥ 5.42.42 ॥&lt;br&gt;&#xA;स राक्षसानां निहतं महद्बलं निशम्य राजा परिवृत्तलोचनः।&lt;br&gt;&#xA;समादिदेशाप्रतिमं पराक्रमे प्रहस्त पुत्रं समरे सुदुर्जयम् ॥ 5.42.43 ॥&lt;/p&gt;</description>
    </item>
    <item>
      <title>०४३ हनुमता लङ्कादहनचिन्तनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/06-vana-nAshaH/043_hanumatA_lankAdahanachintanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/06-vana-nAshaH/043_hanumatA_lankAdahanachintanam/</guid>
      <description>&lt;p&gt;ततः स किङ्करान् हत्वा हनुमान् स्थानमास्थितः ॥ 5.43.1 ॥&lt;br&gt;&#xA;तस्मात् प्रासादमप्येव भीमं विध्वंसयाम्यहम्।&lt;br&gt;&#xA;इति सञ्चिन्त्य मनसा हनुमान् दर्शयन् बलम् ॥ 5.43.2 ॥&lt;br&gt;&#xA;चैत्यप्रासादमाप्लुत्य मेरुशृङ्गमिवोन्नतम्।&lt;br&gt;&#xA;आरुरोह हरिश्रेष्ठो हनुमान् मारुतात्मजः ॥ 5.43.3 ॥&lt;br&gt;&#xA;आरुह्य गिरिसङ्काशं प्रासादं हरियूथपः।&lt;br&gt;&#xA;बभौ स सुमहातेजाः प्रतिसूर्य इवोदितः ॥ 5.43.4 ॥&lt;br&gt;&#xA;सम्प्रधृष्य च दुर्धर्षं चैत्यप्रासादमुत्तमम्।&lt;br&gt;&#xA;हनुमान् प्रज्वलन् लक्ष्म्या पारियात्रोपमोऽभवत् ॥ 5.43.5 ॥&lt;br&gt;&#xA;स भूत्वा सुमहाकायः प्रभावान्मारुतात्मजः।&lt;br&gt;&#xA;धृष्टमास्फोटयामास लङ्कां शब्देन पूरयन् ॥ 5.43.6 ॥&lt;br&gt;&#xA;तस्यास्फोटितशब्देन महता श्रोत्रघातिना।&lt;br&gt;&#xA;पेतुर्विहङ्गमास्तत्र चैत्यपालाश्च मोहिताः ॥ 5.43.7 ॥&lt;br&gt;&#xA;अस्त्रविज्जयतां रामो लक्ष्मणश्च महाबलः।&lt;br&gt;&#xA;राजा जयति सुग्रीवो राघवेणाभिपालितः ॥ 5.43.8 ॥&lt;br&gt;&#xA;दासोऽहं कोसलेन्द्रस्य रामस्याक्लिष्टकर्मणः।&lt;br&gt;&#xA;हनुमान् शत्रुसैन्यानां निहन्ता मारुतात्मजः ॥ 5.43.9 ॥&lt;br&gt;&#xA;न रावणसहस्रं मे युद्धे प्रतिबलं भवेत्।&lt;br&gt;&#xA;शिलाभिस्तु प्रहरतः पादपैश्च सहस्रशः ॥ 5.43.10 ॥&lt;br&gt;&#xA;अर्दयित्वा पुरीं लङ्कामभिवाद्य च मैथिलीम्।&lt;br&gt;&#xA;समृद्धार्थो गमिष्यामि मिषतां सर्वरक्षसाम् ॥ 5.43.11 ॥&lt;br&gt;&#xA;एमुक्त्वा विमानस्थश्चैत्यस्थान् हरियूथपः।&lt;br&gt;&#xA;ननाद भीमनिर्ह्रादो रक्षसां जनयन् भयम् ॥ 5.43.12 ॥&lt;br&gt;&#xA;गृहीत्वा विविधानस्त्रान् प्रासान् खड्गान् परश्वधान्।&lt;br&gt;&#xA;विसृजन्तो महाकाया मारुतिं प्रर्यवारयन् ॥ 5.43.13 ॥&lt;br&gt;&#xA;ते गदाभिर्विचित्राभिः परिघैः काञ्चनाङ्गदैः।&lt;br&gt;&#xA;आजघ्नुर्वानरश्रेष्ठं बाणैश्चादित्यसन्निभैः ॥ 5.43.14 ॥&lt;br&gt;&#xA;आवर्त इव गङ्गायास्तोयस्य विपुलो महान्।&lt;br&gt;&#xA;परिक्षिप्य हरिश्रेष्ठं स बभौ रक्षसां गणः ॥ 5.43.15 ॥&lt;br&gt;&#xA;ततो वातात्मजः क्रुद्धो भीमरूपं समास्थितः ॥ 5.43.16 ॥&lt;br&gt;&#xA;उत्पाटयित्वा वेगेन हनुमान् पवनात्मजः।&lt;br&gt;&#xA;ततस्तं भ्रामयामास शताधारं महाबलः ॥ 5.43.17 ॥&lt;br&gt;&#xA;तत्र चाग्निः समभवत् प्रासादश्चाप्यदह्यत ॥ 5.43.18 ॥&lt;br&gt;&#xA;स राक्षसशतं हत्वा वज्रेणेन्द्र इवासुरान्।&lt;br&gt;&#xA;अन्तरिक्षे स्थितः श्रीमानिदं वचनमब्रवीत् ॥ 5.43.19 ॥&lt;br&gt;&#xA;मादृशानां सहस्राणि विसृष्टानि महात्मनाम्।&lt;br&gt;&#xA;बलिनां वानरेन्द्राणां सुग्रीववशवर्तिनाम् ॥ 5.43.20 ॥&lt;br&gt;&#xA;अटन्ति वसुधां कृत्स्नां वयमन्ये च वानराः ॥ 5.43.21 ॥&lt;br&gt;&#xA;दशनागबलाः केचित् केचिद्दशगुणोत्तराः।&lt;br&gt;&#xA;केचिन्नागसहस्रस्य बभूवुस्तुल्यविक्रमाः ॥ 5.43.22 ॥&lt;br&gt;&#xA;सन्ति चौघबलाः केचित् केचिद्वायुबलोपमाः।&lt;br&gt;&#xA;अप्रमेयबलाश्चान्ये तत्रासन् हरियूथपाः ॥ 5.43.23 ॥&lt;br&gt;&#xA;शतैः शतसहस्रैश्च कोटीभिरयुतैरपि।&lt;br&gt;&#xA;आगमिष्यति सुग्रीवः सर्वेषां वो निषूदनः ॥ 5.43.24 ॥&lt;br&gt;&#xA;नेयमस्ति पुरी लङ्का न यूयं न च रावणः।&lt;br&gt;&#xA;यस्मादिक्ष्वाकुनाथेन बद्धं वैरं महात्मना ॥ 5.43.25 ॥&lt;/p&gt;</description>
    </item>
    <item>
      <title>०४४ रावणेन जम्बुमालिप्रेक्षणम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/06-vana-nAshaH/044_rAvaNena_jambumAliprexaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/06-vana-nAshaH/044_rAvaNena_jambumAliprexaNam/</guid>
      <description>&lt;p&gt;सन्दिष्टो राक्षसेन्द्रेण प्रहस्तस्य सुतो बली।&lt;br&gt;&#xA;जम्बुमाली महादंष्ट्रो निर्जगाम धनुर्धरः ॥ 5.44.1 ॥&lt;br&gt;&#xA;रक्तमाल्याम्बरधरः स्रग्वी रुचिरगुण्डलः।&lt;br&gt;&#xA;महान् विवृत्तनयनश्चण्डः समरदुर्जयः ॥ 5.44.2 ॥&lt;br&gt;&#xA;धनुः शक्रधनुः प्रख्यं महद्रुचिरसायकम्।&lt;br&gt;&#xA;विस्फारयानो वेगेन वज्राशनिसमस्वनम् ॥ 5.44.3 ॥&lt;br&gt;&#xA;तस्य विस्फारघोषेण धनुषो महता दिशः।&lt;br&gt;&#xA;प्रदिशश्च नभश्चैव सहसा समपूर्यत ॥ 5.44.4 ॥&lt;br&gt;&#xA;रथेन खरयुक्तेन तमागतमुदीक्ष्य सः।&lt;br&gt;&#xA;हनुमान् वेगसम्पन्नौ जहर्ष च ननाद च ॥ 5.44.5 ॥&lt;br&gt;&#xA;तं तोरणविटङ्कस्थं हनुमन्तं महाकिपम्।&lt;br&gt;&#xA;जम्बुमाली महाबाहुर्विव्याध निशितैः शरैः ॥ 5.44.6 ॥&lt;br&gt;&#xA;अर्धचन्द्रेण वदने शिरस्येकेन कर्णिना।&lt;br&gt;&#xA;बाह्वोर्विव्याध नाराचैर्दशभिस्तं कपीश्वरम् ॥ 5.44.7 ॥&lt;br&gt;&#xA;तस्य तच्छुशुभे ताम्रं शरेणाभिहतं मुखम्।&lt;br&gt;&#xA;शरदीवाम्बुजं फुल्लं विद्धं भास्कररश्मिना ॥ 5.44.8 ॥&lt;br&gt;&#xA;तत्तस्य रक्तं रक्तेन रञ्जितं शुशुभे मुखम्।&lt;br&gt;&#xA;यथाऽऽकाशे महापद्मं सिक्तं चन्दनबिन्दुभिः ॥ 5.44.9 ॥&lt;br&gt;&#xA;चुकोप बाणाभिहतो राक्षसस्य महाकपिः ॥ 5.44.10 ॥&lt;br&gt;&#xA;तरसा तां समुत्पाट्य चिक्षेप बलवद्बली।&lt;br&gt;&#xA;तां शरैर्दशभिः क्रुद्धस्ताडयामास राक्षसः ॥ 5.44.11 ॥&lt;br&gt;&#xA;विपन्नं कर्म तद् दृष्ट्वा हनुमांश्चण्डविक्रमः।&lt;br&gt;&#xA;सालं विपुलमुत्पाट्य भ्रामयामास वीर्यवान् ॥ 5.44.12 ॥&lt;br&gt;&#xA;भ्रामयन्तं कपिं दृष्ट्वा सालवृक्षं महाबलम्।&lt;br&gt;&#xA;चिक्षेप सुबहून् बाणान् जम्बुमाली महाबलः ॥ 5.44.13 ॥&lt;br&gt;&#xA;सालं चतुर्भिश्चिच्छेद वानरं पञ्चभिर्भुजे।&lt;br&gt;&#xA;उरस्येकेन बाणेन दशभिस्तु स्तनान्तरे ॥ 5.44.14 ॥&lt;br&gt;&#xA;स शरैः पूरिततनुः क्रोधेन महता वृतः।&lt;br&gt;&#xA;तमेव परिघं गृह्य भ्रामयामास वेगतः ॥ 5.44.15 ॥&lt;br&gt;&#xA;अतिवेगोऽतिवेगेन भ्रामयित्वा बलोत्कटः।&lt;br&gt;&#xA;परिघं पातयामास जम्बुमालेर्महोरसि ॥ 5.44.16 ॥&lt;br&gt;&#xA;तस्य चैव शिरो नास्ति न बाहू न च जानुनी।&lt;br&gt;&#xA;न धनुर्न रथो नाश्वास्तत्रादृश्यन्त नेषवः ॥ 5.44.17 ॥&lt;br&gt;&#xA;स हतस्तरसा तेन जम्बुमाली महाबलः।&lt;br&gt;&#xA;पपात निहतो भूमौ चूर्णिताङ्गविभूषणः ॥ 5.44.18 ॥&lt;br&gt;&#xA;जम्बुमालिं च निहतं किङ्करांश्च महाबलान्।&lt;br&gt;&#xA;चुक्रोध रावणः श्रुत्वा कोपसंरक्तलोचनः ॥ 5.44.19 ॥&lt;br&gt;&#xA;स रोषसंवर्तितताम्रलोचनः प्रहस्तपुत्रे निहते महाबले।&lt;br&gt;&#xA;अमात्यपुत्रानतिवीर्यविक्रमान् समादिदेशाशु निशाचरेश्वरः ॥ 5.44.20 ॥&lt;/p&gt;</description>
    </item>
    <item>
      <title>०४५ हनुमता प्रहस्तसुतवधः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/06-vana-nAshaH/045_hanumatA_prahastasutavadhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/06-vana-nAshaH/045_hanumatA_prahastasutavadhaH/</guid>
      <description>&lt;p&gt;ततस्ते राक्षसेन्द्रेण चोदिता मन्त्रिणः सुताः।&lt;br&gt;&#xA;निर्युयुर्भवनात्तस्मात् सप्त सप्तार्चिवर्चसः ॥ 5.45.1 ॥&lt;br&gt;&#xA;महाबलपरीवारा धनुष्मन्तो महाबलाः।&lt;br&gt;&#xA;कृतास्त्रास्त्रविदां श्रेष्ठाः परस्परजयैषिणः ॥ 5.45.2 ॥&lt;br&gt;&#xA;हेमजालपरिक्षिप्तैर्ध्वजवद्भिः पताकिभिः।&lt;br&gt;&#xA;तोयदस्वननिर्घोषैर्वाजियुक्तैर्महारथैः ॥ 5.45.3 ॥&lt;br&gt;&#xA;तप्तकाञ्चनचित्राणि चापान्यमितविक्रमाः।&lt;br&gt;&#xA;विस्फारयन्तः संहृष्टास्तडित्वन्त इवाम्बुदाः ॥ 5.45.4 ॥&lt;br&gt;&#xA;जनन्यस्तु ततस्तेषां विदित्वा किङ्करान् हतान्।&lt;br&gt;&#xA;बभूवुः शोकसम्भ्रान्ताः सबान्धवसुहृज्जनाः ॥ 5.45.5 ॥&lt;br&gt;&#xA;ते परस्परसङ्घर्षात्तप्तकाञ्चनभूषणाः।&lt;br&gt;&#xA;अभिपेतुर्हनूमन्तं तोरणस्थमवस्थितम् ॥ 5.45.6 ॥&lt;br&gt;&#xA;सृजन्तो बाणवृष्टिं ते रथगर्जितनिःस्वनाः।&lt;br&gt;&#xA;वृष्टिमन्त इवाम्भोदा विचेरुर्नैर्ऋताम्बुदाः ॥ 5.45.7 ॥&lt;br&gt;&#xA;अवकीर्णस्ततस्ताभिर्हनुमाञ्छरवृष्टिभिः।&lt;br&gt;&#xA;अभवत् संवृताकारः शैलराडिव वृष्टिभिः ॥ 5.45.8 ॥&lt;br&gt;&#xA;स शरान् मोघयामास तेषामाशुचरः कपिः।&lt;br&gt;&#xA;रथवेगं च वीराणां विचरन् विमलेऽम्बरे ॥ 5.45.9 ॥&lt;br&gt;&#xA;स तैः क्रीडन् धनुष्मद्भिर्व्योम्नि वीरः प्रकाशते।&lt;br&gt;&#xA;धनुष्मद्भिर्यथा मेघैर्मारुतः प्रभुरम्बरे ॥ 5.45.10 ॥&lt;br&gt;&#xA;स कृत्वा निनदं घोरं त्रासयंस्तां महाचमूम्।&lt;br&gt;&#xA;चकार हनुमान् वेगं तेषु रक्षस्सु वीर्यवान् ॥ 5.45.11 ॥&lt;br&gt;&#xA;तलेनाभ्यहनत् कांश्चित् पादैः कांश्चित् परन्तपः।&lt;br&gt;&#xA;मुष्टिनाऽभ्यहनत् कांश्चिन्नखैः कांश्चिद् व्यदारयत् ॥ 5.45.12 ॥&lt;br&gt;&#xA;प्रममाथोरसा कांश्चिदूरुभ्यामपरान् कपिः।&lt;br&gt;&#xA;केचित्तस्य निनादेन तत्रैव पतिता भुवि ॥ 5.45.13 ॥&lt;br&gt;&#xA;ततस्तेष्ववसन्नेषु भूमौ निपतितेषु च।&lt;br&gt;&#xA;तत्सैन्यमगमत्सर्वं दिशो भयार्दितम् ॥ 5.45.14 ॥&lt;br&gt;&#xA;विनेदुर्विस्वरं नागा निपेतुर्भुवि वाजिनः।&lt;br&gt;&#xA;भग्ननीडध्वजच्छत्त्रैर्भूश्च कीर्णाऽभवद्रथैः ॥ 5.45.15 ॥&lt;br&gt;&#xA;स्रवता रुधिरेणाथस्रवन्त्यो दर्शिताः पथि।&lt;br&gt;&#xA;विविधैश्च स्वरैर्लङ्का ननाद विकृतं तदा ॥ 5.45.16 ॥&lt;br&gt;&#xA;स तान् प्रवृद्धान् विनिहत्य राक्षसान् महाबलश्चण्डपराक्रमः कपिः।&lt;br&gt;&#xA;युयुत्सुरन्यैः पुनरेव राक्षसैस्तमेव वीरोऽभिजगाम तोरणम् ॥ 5.45.17 ॥&lt;/p&gt;</description>
    </item>
    <item>
      <title>०४६ हनुमता पञ्चचमूनायकवधः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/06-vana-nAshaH/046_hanumatA_panchachamUnAyakavadhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/06-vana-nAshaH/046_hanumatA_panchachamUnAyakavadhaH/</guid>
      <description>&lt;p&gt;हतान् मन्त्रिसुतान् बुद्ध्वा वानरेण महात्मना।&lt;br&gt;&#xA;रावणः संवृताकारश्चकार मतिमुत्तमाम् ॥ 5.46.1 ॥&lt;br&gt;&#xA;स विरूपाक्षयूपाक्षौ दुर्धरं चैव राक्षसम्।&lt;br&gt;&#xA;प्रघसं भारकर्णं च पञ्च सेनाग्रनायकान् ॥ 5.46.2 ॥&lt;br&gt;&#xA;सन्दिदेश दशग्रीवो वीरान्नयविशारदान्।&lt;br&gt;&#xA;हनुमद्ग्रहणव्यग्रान् वायुवेगसमान् युधि ॥ 5.46.3 ॥&lt;br&gt;&#xA;यात सेनाग्रगाः सर्वे महाबलपरिग्रहाः।&lt;br&gt;&#xA;सवाजिरथमातङ्गाः स कपिः शास्यतामिति ॥ 5.46.4 ॥&lt;br&gt;&#xA;यत्तैश्च खलु भाव्यं स्यात्तमासाद्य वनालयम्।&lt;br&gt;&#xA;कर्म चापि समाधेयं देशकालविरोधिनम् ॥ 5.46.5 ॥&lt;br&gt;&#xA;सर्वथा तन्महद्भूतं महाबलपरिग्रहम्।&lt;br&gt;&#xA;भवेदिन्द्रेण वा सृष्टमस्मदर्थं तपोबलात् ॥ 5.46.6 ॥&lt;br&gt;&#xA;सनागयक्षगन्धर्वा देवासुरमहर्षयः।&lt;br&gt;&#xA;युष्माभिः सहितैः सर्वैर्मया सह विनिर्जिताः ॥ 5.46.7 ॥&lt;br&gt;&#xA;तैरवश्यं विधातव्यं व्यलीकं किञ्चिदेव नः।&lt;br&gt;&#xA;तदेव नात्र सन्देहः प्रसह्य परिगृह्यताम् ॥ 5.46.8 ॥&lt;br&gt;&#xA;नावमान्यो भवद्भिश्च हरिर्धीरपराक्रमः।&lt;br&gt;&#xA;दृष्टा हि हरयः पूर्वं मया विपुलविक्रमाः ॥ 5.46.9 ॥&lt;br&gt;&#xA;वाली च सहसुग्रीवो जाम्बवांश्च महाबलः।&lt;br&gt;&#xA;नीलः सेनापतिश्चैव ये चान्ये द्विविदादयः ॥ 5.46.10 ॥&lt;br&gt;&#xA;नैवं तेषां गतिर्भीमा न तेजो न पराक्रमः।&lt;br&gt;&#xA;न मतिर्न बलोत्साहौ न रूपपरिकल्पनम् ॥ 5.46.11 ॥&lt;br&gt;&#xA;महत्सत्त्वमिदं ज्ञेयं कपिरूपं व्यवस्थितम्।&lt;br&gt;&#xA;प्रयत्नं महदास्थाय क्रियतामस्य निग्रहः ॥ 5.46.12 ॥&lt;br&gt;&#xA;कामं लोकास्त्रयः सेन्द्राः ससुरासुरमानवाः।&lt;br&gt;&#xA;भवतामग्रतः स्थातुं न पर्याप्ता रणाजिरे ॥ 5.46.13 ॥&lt;br&gt;&#xA;तथापि तु नयज्ञेन जयमाकाङ्क्षता रणे।&lt;br&gt;&#xA;आत्मा रक्ष्यः प्रयत्नेन युद्धसिद्धिर्हि चञ्चला ॥ 5.46.14 ॥&lt;br&gt;&#xA;ते स्वामिवचनं सर्वे प्रतिगृह्य महौजसः।&lt;br&gt;&#xA;समुत्पेतुर्महावेगा हुताशसमतेजसः ॥ 5.46.15 ॥&lt;br&gt;&#xA;रथैर्मत्तैश्च मातङ्गैर्वाजिभिश्च महाजवैः।&lt;br&gt;&#xA;श्स्त्रैश्च विविधैस्तीक्ष्णैः सर्वैश्चोपचिता बलैः ॥ 5.46.16 ॥&lt;br&gt;&#xA;ततस्तं ददृशुर्वीरा दीप्यमानं महाकपिम्।&lt;br&gt;&#xA;रश्मिमन्तमिवोद्यन्तं स्वतेजोरश्मिमालिनम् ॥ 5.46.17 ॥&lt;br&gt;&#xA;तोरणस्थं महोत्साहं महासत्त्वं महाबलम्।&lt;br&gt;&#xA;महामतिं महावेगं महाकायं महाबलम् ॥ 5.46.18 ॥&lt;br&gt;&#xA;तं समीक्ष्यैव ते सर्वे दिक्षु सर्वास्ववस्थिताः।&lt;br&gt;&#xA;तैस्तैः प्रहरणैर्भीमैरभिपेतुस्ततस्ततः ॥ 5.46.19 ॥&lt;br&gt;&#xA;तस्य पञ्चायसास्तीक्ष्णाः शिताः पीतमुखाः शराः।&lt;br&gt;&#xA;शिरस्युत्पलपत्राभा दुर्धरेण निपातिताः ॥ 5.46.20 ॥&lt;br&gt;&#xA;स तैः पञ्चभिराविद्धः शरैः शिरसि वानरः।&lt;br&gt;&#xA;उत्पपात नदन् व्योम्नि दिशो दश विनादयन् ॥ 5.46.21 ॥&lt;br&gt;&#xA;ततस्तु दुर्धरो वीरः सरथः सज्यकार्मुकः।&lt;br&gt;&#xA;किरन् शरशतैस्तीक्ष्णैरभिपेदे महाबलः ॥ 5.46.22 ॥&lt;br&gt;&#xA;स कपिर्वारयामास तं व्योम्नि शरवर्षिणम्।&lt;br&gt;&#xA;वृष्टिमन्तं पयोदान्ते पयोदमिव मारुतः ॥ 5.46.23 ॥&lt;br&gt;&#xA;अर्द्यमानस्ततस्तेन दुर्धरेणानिलात्मजः।&lt;br&gt;&#xA;चकार कदनं भूयो व्यवर्धत च वेगवान् ॥ 5.46.24 ॥&lt;br&gt;&#xA;स दूरं सहसोत्पत्य दुर्धरस्य रथे हरिः।&lt;br&gt;&#xA;निपपात महवेगो विद्युद्राशिर्गिराविव ॥ 5.46.25 ॥&lt;br&gt;&#xA;ततः स मथिताष्टाश्वं रथं भग्नाक्षकूबरम्।&lt;br&gt;&#xA;विहाय न्यपतद्भूमौ दुर्धरस्त्यक्तजीवितः ॥ 5.46.26 ॥&lt;br&gt;&#xA;तं विरूपाक्षयूपाक्षौ दृष्ट्वा निपतितं भुवि।&lt;br&gt;&#xA;सञ्जातरोषौ दुर्धर्षावुत्पेततुररिन्दमौ ॥ 5.46.27 ॥&lt;br&gt;&#xA;स ताभ्यां सहसोत्पत्य विष्ठितो विमलेऽम्बरे।&lt;br&gt;&#xA;मुद्गराभ्यां महाबाहुर्वक्षस्यभिहतः कपिः ॥ 5.46.28 ॥&lt;br&gt;&#xA;तयोर्वेगवतोर्वेगं विनिहत्य महाबलः।&lt;br&gt;&#xA;निपपात पुनर्भूमौ सुपर्णसमविक्रमः ॥ 5.46.29 ॥&lt;br&gt;&#xA;स सालवृक्षमासाद्य तमुत्पाट्य च वानरः।&lt;br&gt;&#xA;तावुभौ राक्षसौ वीरौ जघान पवनात्मजः ॥ 5.46.30 ॥&lt;br&gt;&#xA;ततस्तांस्त्रीन् हतान् ज्ञात्वा वानरेण तरस्विना।&lt;br&gt;&#xA;अभिपेदे महावेगः प्रसह्य प्रघसो हरिम् ॥ 5.46.31 ॥&lt;br&gt;&#xA;भासकर्णश्च सङ्क्रुद्धः शूलमादाय वीर्यवान्।&lt;br&gt;&#xA;एकतः कपिशार्दूलं यशस्विनमवस्थितम् ॥ 5.46.32 ॥&lt;br&gt;&#xA;पट्टिशेन शिताग्रेण प्रघसः प्रत्ययोधयत्।&lt;br&gt;&#xA;भासकर्णश्च शूलेन राक्षसः कपिसत्तमम् ॥ 5.46.33 ॥&lt;br&gt;&#xA;स ताभ्यां विक्षतैर्गात्रैरसृग्दिग्धतनूरुहः।&lt;br&gt;&#xA;अभवद्वानरः क्रुद्धो बालसूर्यसमप्रभः ॥ 5.46.34 ॥&lt;br&gt;&#xA;समुत्पाट्य गिरेः शृङ्गं समृगव्यालपादपम्।&lt;br&gt;&#xA;जघान हनुमान् वीरो राक्षसौ कपिकुञ्जरः ॥ 5.46.35 ॥&lt;br&gt;&#xA;ततस्तेष्ववसन्नेषु सेनापतिषु पञ्चसु।&lt;br&gt;&#xA;बलं तदवशेषं च नाशयास वानरः ॥ 5.46.36 ॥&lt;br&gt;&#xA;अश्वैरश्वान् गजैर्नागान् योधैर्योधान् रथै रथान्।&lt;br&gt;&#xA;स कपिर्नाशयामास सहस्राक्ष इवासुरान् ॥ 5.46.37 ॥&lt;br&gt;&#xA;हतैर्नागैश्च तुरगैर्भग्नाक्षैश्च महारथैः।&lt;br&gt;&#xA;हतैश्च राक्षसैर्भूमी रुद्धमार्गा समन्ततः ॥ 5.46.38 ॥&lt;br&gt;&#xA;ततः कपिस्तान् ध्वजिनीपतीन् रणे निहत्य वीरान् सबलान् सवाहनान्।&lt;br&gt;&#xA;समीक्ष्य वीरः परिगृह्य तोरणं कृतक्षणः काल इव प्रजाक्षये ॥ 5.46.39 ॥&lt;/p&gt;</description>
    </item>
    <item>
      <title>०४७ अक्षकुमारवधः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/06-vana-nAshaH/047_axakumAravadhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/06-vana-nAshaH/047_axakumAravadhaH/</guid>
      <description>&lt;p&gt;सेनापतीन् पञ्च स तु प्रमापितान् हनूमता सानुचरान् सवाहनान्।&lt;br&gt;&#xA;समीक्ष्य राजा समरोद्धतोन्मुखं कुमारमक्षं प्रसमैक्षताग्रतः ॥ 5.47.1 ॥&lt;br&gt;&#xA;स तस्य दृष्ट्यर्पणसम्प्रचोदितः प्रतापवान् काञ्चनचित्रकार्मुकः।&lt;br&gt;&#xA;समुत्पपाताथ सदस्युदीरितो द्विजातिमुख्यैर्हविषेव पावकः ॥ 5.47.2 ॥&lt;br&gt;&#xA;ततो महद्बालदिवाकरप्रभं प्रतप्तजाम्बूनदजालसन्ततम्।&lt;br&gt;&#xA;रतं समास्थाय ययौ स वीर्यवान् महाहरिं तं प्रति नैर्ऋतर्षभः ॥ 5.47.3 ॥&lt;br&gt;&#xA;पताकिनं रत्नविभूषितध्वजं मनोजवाष्टाश्ववरैः सुयोजितम्**।&lt;br&gt;&#xA;तपस्सङ्ग्रहसञ्चयार्जितं तपोनुष्ठनसमूहसम्पादितम् ॥ 5.47.4 ॥&lt;br&gt;&#xA;सुरासुराधृष्यमसङ्गचारिणं रविप्रभं व्योमचरं समाहितम्।&lt;br&gt;&#xA;सतूणमष्टासिनिबद्धबन्धुरं यथाक्रमावेशितशक्तितोमरम् ॥ 5.47.5 ॥&lt;br&gt;&#xA;विराजमानं प्रतिपूर्णवस्तुना सहेमदाम्ना शशिसूर्यवर्चसा।&lt;br&gt;&#xA;दिवाकराभं रथमास्थितस्ततः स निर्जगामामरतुल्यविक्रमः ॥ 5.47.6 ॥&lt;br&gt;&#xA;स पूरयन् खं च महीं च साचलां तुरङ्गमातङ्गमहारथस्वनैः।&lt;br&gt;&#xA;बलैः समेतैः स हि तोरणस्थितं समर्थमासीनमुपागमत् कपिम् ॥ 5.47.7 ॥&lt;br&gt;&#xA;स तं समासाद्य हरिं हरीक्षणो युगान्तकालाग्निमिव प्रजाक्षये।&lt;br&gt;&#xA;अवस्थितं विस्मितजातसम्भ्रमः समैक्षताक्षो बहुमानचक्षुषा ॥ 5.47.8 ॥&lt;br&gt;&#xA;स तस्य वेगं च कपेर्महात्मनः पराक्रमं चारिषु पार्थिवात्मजः।&lt;br&gt;&#xA;विधारयन् स्वं च बलं महाबलो हिमक्षये सूर्य इवाभिवर्धते ॥ 5.47.9 ॥&lt;br&gt;&#xA;स जातमन्युः प्रसमीक्ष्य विक्रमं स्थिरं स्थितः संयति दुर्निवारणम्।&lt;br&gt;&#xA;समाहितात्मा हनुमन्तमाहवे प्रचोदयामास शरैस्त्रिभिः शितैः ॥ 5.47.10 ॥&lt;br&gt;&#xA;ततः कपिः तं प्रसमीभ्य गर्वितं जितश्रमं शत्रुपराजयोर्जितम्।&lt;br&gt;&#xA;अवैक्षताक्षः समुदीर्णमानसः स बाणपाणिः प्रगृहीतकार्मुकः ॥ 5.47.11 ॥&lt;br&gt;&#xA;स हेमनिष्काङ्गदचारुकुण्डलः समाससादाशुपराक्रमः कपिम्।&lt;br&gt;&#xA;तयोर्बभूवाप्रतिमः समागमः सुरासुराणामपि सम्भ्रमप्रदः ॥ 5.47.12 ॥&lt;br&gt;&#xA;ररास भूमिर्न तताप भानुमान् ववौ न वायुः प्रचचाल चाचलः।&lt;br&gt;&#xA;कपेः कुमारस्य च वीक्ष्य संयुगं ननाद च द्यौरुदधिश्च चुक्षुभे ॥ 5.47.13 ॥&lt;br&gt;&#xA;ततः स वीरः सुमुखात् पतत्त्रिणः सुवर्णपुङ्खान् सविषानिवोरगान्।&lt;br&gt;&#xA;समाधिसंयोगविमोक्षतत्त्वविच्छरानथ त्रीन् कपिमूर्ध्न्यपातयत् ॥ 5.47.14 ॥&lt;br&gt;&#xA;स तैः शरैर्मूर्ध्नि समं निपातितैः क्षरन्नसृग्दिग्धविवृत्तलोचनः।&lt;br&gt;&#xA;नवोदितादित्यनिभः शरांशुमान् व्यराजतादित्य इवांशुमालिकः ॥ 5.47.15 ॥&lt;br&gt;&#xA;ततः स पिङ्गाधिपमन्त्रसत्तमः समीक्ष्य तं राजवरात्मजं रणे।&lt;br&gt;&#xA;उदग्रचित्रायुधचित्रकार्मुकं जहर्ष चापूर्यत चाहवोन्मुखः ॥ 5.47.16 ॥&lt;br&gt;&#xA;स मन्दराग्रस्थ इवांशुमालिको विवृद्धकोपो बलवीर्यसंयुतः।&lt;br&gt;&#xA;कुमारमक्षं सबलं सवाहनं ददाह नेत्राग्निमरीचिभिस्तदा ॥ 5.47.17 ॥&lt;br&gt;&#xA;ततः स बाणासनचित्रकार्मुकः शरप्रवर्षो युधि राक्षसाम्बुदः।&lt;br&gt;&#xA;शरान् मुमोचाशु हरीश्वराचले वलाहको वृष्टिमिवाचलोत्तमे ॥ 5.47.18 ॥&lt;br&gt;&#xA;ततः कपिस्तं रणचण्डविक्रमं विवृद्धतेजोबलवीर्यसंयुतम्।&lt;br&gt;&#xA;कुमारमक्षं प्रसमीक्ष्य संयुगे ननाद हर्षाद्घनतुल्यविक्रमः ॥ 5.47.19 ॥&lt;br&gt;&#xA;स बालभावाद्युधि वीर्यदर्पितः प्रवृद्धमन्युः क्षतजोपमेक्षणः।&lt;br&gt;&#xA;समाससादाप्रतिमं कपिं रणे गजो महाकूपमिवावृतं तृणैः ॥ 5.47.20 ॥&lt;br&gt;&#xA;स तेन बाणैः प्रसभं निपातितैश्कार नादं घननादनिस्वनः।&lt;br&gt;&#xA;समुत्पपाताशु नभः स मारुतिर्भुजोरुविक्षेपणघोरदर्शनः ॥ 5.47.21 ॥&lt;br&gt;&#xA;समुत्पतन्तं समभिद्रवद्बली स राक्षसानां प्रवरः प्रतापवान्।&lt;br&gt;&#xA;रथी रथिश्रेष्ठतमः किरन् शरैः पयोधरः शैलमिवाश्मवृष्टिभिः ॥ 5.47.22 ॥&lt;br&gt;&#xA;स तान् शरांस्तस्य हरिर्विमोक्षयंश्चचार वीरः पथि वायुसेविते।&lt;br&gt;&#xA;शरान्तरे मारुतवद्विनिष्पतन् मनोजवः संयति चण्डविक्रमः ॥ 5.47.23 ॥&lt;br&gt;&#xA;तमात्तबाणासनमाहवोन्मुखं खमास्तृणन्तं विशिखैः शरोत्तमैः।&lt;br&gt;&#xA;अवैक्षताक्षं बहुमानचक्षुषा जगाम चिन्तां च स मारुतात्मजः ॥ 5.47.24 ॥&lt;br&gt;&#xA;ततः शरैर्भिन्नभुजान्तरः कपिः कुमारवीरेण महात्मना नदन्।&lt;br&gt;&#xA;महाभुजः कर्मविशेषतत्त्वविद्विचिन्तयामास रणे पराक्रमम् ॥ 5.47.25 ॥&lt;br&gt;&#xA;अबालवद्बालदिवाकरप्रभः करोत्ययं कर्म महन्महाबलः।&lt;br&gt;&#xA;न चास्य सर्वाहवकर्मशोभिनः प्रमापणे मे मतिरत्र जायते ॥ 5.47.26 ॥&lt;br&gt;&#xA;अयं महात्मा च महांश्च वीर्यतः समाहितश्चातिसहश्च संयुगे।&lt;br&gt;&#xA;असंशयं कर्मगुणोदयादयं सनागयक्षेर्मुनिभिश्च पूजितः ॥ 5.47.27 ॥&lt;br&gt;&#xA;पराक्रमोत्साहविवृद्धमानसः समीक्षते मां प्रमुखागतः स्थितः।&lt;br&gt;&#xA;पराक्रमो ह्यस्य मनांसि कम्पयेत् सुरासुराणामपि शीघ्रगामिनः ॥ 5.47.28 ॥&lt;br&gt;&#xA;न खल्वयं नाभिभवेदुपेक्षितः पराक्रमो ह्यस्य रणे विवर्धते।&lt;br&gt;&#xA;प्रमापणं त्वेव ममास्य रोचते न वर्धमानोऽग्निरुपेक्षितुं क्षमः ॥ 5.47.29 ॥&lt;br&gt;&#xA;इति प्रवेगं तु परस्य तर्कयन् स्वकर्मयोगं च विधाय वीर्यवान्।&lt;br&gt;&#xA;चकार वेगं तु महाबलस्तदा मतिं च चक्रेऽस्य वधे महाकपिः ॥ 5.47.30 ॥&lt;br&gt;&#xA;स तस्य तानष्ट हयान् महाजवान् समाहितान् भारसहान् विवर्तने।&lt;br&gt;&#xA;जघान वीरः पथि वायुसेविते तलप्रहारैः पवनात्मजः कपिः ॥ 5.47.31 ॥&lt;br&gt;&#xA;ततस्तलेनाभिहतो महारथः स तस्य पिङ्गाधिपमन्त्रिनिर्जितः।&lt;br&gt;&#xA;प्रभग्ननीडः परिमुक्तकूबरः पपात भूमौ हतवाजिरम्बरात् ॥ 5.47.32 ॥&lt;br&gt;&#xA;स तं परित्यज्य महारथो रथं सकार्मुकः खड्गधरः खमुत्पतन्।&lt;br&gt;&#xA;तपोभियोगादृषिरुग्रवीर्यवान् विहाय देहं मरुतामिवालयम् ॥ 5.47.33 ॥&lt;br&gt;&#xA;ततः कपिस्तं विचरन्तमम्बरे पतत्त्रिराजानिलसिद्धसेविते।&lt;br&gt;&#xA;समेत्य तं मारुततुल्यविक्रमः क्रमेण जग्राह स पादयोर्दृढम् ॥ 5.47.34 ॥&lt;br&gt;&#xA;स तं समाविध्य सहस्रशः कपिर्महोरगं गृह्य इवाण्डजेश्वरः।&lt;br&gt;&#xA;मुमोच वेगात् पितृतुल्यविक्रमो महीतले संयति वानरोत्तमः ॥ 5.47.35 ॥&lt;br&gt;&#xA;स भग्रसन्धिः प्रविकीर्णबन्धनो हतः क्षितौ वायुसुतेन राक्षसः।&lt;br&gt;&#xA;महाकपिर्भूमितले निपीड्य तं चकार रक्षोधिपतेर्महद्भयम् ॥ 5.47.36 ॥&lt;br&gt;&#xA;महर्षिभिश्चक्रचरैर्महाव्रतैः समेत्य भूतैश्च सयक्षपन्नगैः।&lt;br&gt;&#xA;सुरैश्च सैन्द्रैर्भृशजातविस्मयैर्हते कुमारे स कपिर्निरीक्षितः ॥ 5.47.37 ॥&lt;br&gt;&#xA;निहत्य तं वज्रिसुतोपमप्रभं कुमारमक्षं क्षतजोपमेक्षणम्।&lt;br&gt;&#xA;तमेव वीरोऽभिजगाम तोरणं कृतक्षणः काल इव प्रजाक्षये ॥ 5.47.38 ॥&lt;/p&gt;</description>
    </item>
    <item>
      <title>०४८ हनुमद्-इन्द्रजिद्युद्धम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/06-vana-nAshaH/048_hanumad-indrajidyuddham/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/06-vana-nAshaH/048_hanumad-indrajidyuddham/</guid>
      <description>&lt;p&gt;ततः स रक्षोधिपतिर्महात्मा हनूमताऽक्षे निहते कुमारे।&lt;br&gt;&#xA;मनः समाधाय तदेन्द्रकल्पं समादिदेशेन्द्रजितं सरोषम् ॥ 5.48.1 ॥&lt;br&gt;&#xA;त्वमस्त्रविच्छस्त्रविदां वरिष्ठः सुरासुराणामपि शोकदाता।&lt;br&gt;&#xA;सुरेषु सेन्द्रेषु च दृष्टकर्मा पितामहाराधनसञ्चितास्त्रः ॥ 5.48.2 ॥&lt;br&gt;&#xA;तवास्त्रबलमासाद्य नासुरा न मरुद्गणाः।&lt;br&gt;&#xA;न शेकुः समरे स्थातुं सुरेश्वरसमाश्रिताः ॥ 5.48.3 ॥&lt;br&gt;&#xA;भुजवीर्याभिगुप्तश्च तपसा चाभिरक्षितः।&lt;br&gt;&#xA;देशकालविभागज्ञस्त्वमेव मतिसत्तमः ॥ 5.48.4 ॥&lt;br&gt;&#xA;न तेऽस्त्यशक्यं समरेषु कर्मणा न तेऽस्त्यकार्यं मतिपूर्वमन्त्रणे।&lt;br&gt;&#xA;न सोऽस्ति कश्चित् त्रिषु सङ्ग्रहेषु वै न वेद यस्तेऽस्त्रबलं बलं च ते ॥ 5.48.5 ॥&lt;br&gt;&#xA;ममानुरूपं तपसो बलं च ते पराक्रमश्चास्त्रबलं च संयुगे।&lt;br&gt;&#xA;न त्वां समासाद्य रणावमर्दे मनः श्रमं गच्छति निश्चितार्थम् ॥ 5.48.6 ॥&lt;br&gt;&#xA;निहताः किङ्कराः सर्वे जम्बुमाली च राक्षसः।&lt;br&gt;&#xA;अमात्यपुत्रा वीराश्च पञ्च सेनाग्रयायिनः ॥ 5.48.7 ॥&lt;br&gt;&#xA;बलानि सुसमृद्धानि साश्वनागरथानि च।&lt;br&gt;&#xA;सहोदरस्ते दयितः कुमारोऽक्षश्च सूदितः ॥ 5.48.8 ॥&lt;br&gt;&#xA;न हि तेष्वेव मे सारो यस्त्वय्यरिनिषूदन ॥ 5.48.9 ॥&lt;br&gt;&#xA;इदं हि दृष्ट्वा मतिमन्महद्बलं कपेः प्रभावं च पराक्रमं च।&lt;br&gt;&#xA;त्वमात्मनश्चापि समीक्ष्य सारं कुरुष्व वेगं स्वबलानुरूपम् ॥ 5.48.10 ॥&lt;br&gt;&#xA;बलावमर्दस्त्वयि सन्निकृष्टे यथा गते शाम्यति शान्तशत्रौ।&lt;br&gt;&#xA;तथा समीक्ष्यात्मबलं परं च समारभस्वास्त्रविदां वरिष्ठ ॥ 5.48.11 ॥&lt;br&gt;&#xA;न वीर सेना गणशोच्यवन्ति न वज्रमादाय विशालसारम्।&lt;br&gt;&#xA;न मारुतस्यास्य गतेः प्रमाणं न चाग्निकल्पः करणेन हन्तुम् ॥ 5.48.12 ॥&lt;br&gt;&#xA;तमेवमर्थं प्रसमीक्ष्य सम्यक् स्वकर्मसाम्याद्धि समाहितात्मा।&lt;br&gt;&#xA;स्मरंश्च दिव्यं धनुषोऽस्त्रवीर्यं व्रजाक्षतं कर्म समारभस्व ॥ 5.48.13 ॥&lt;br&gt;&#xA;न खल्वियं मतिः श्रेष्ठा यत्त्वां सम्प्रेषयाम्यहम्।&lt;br&gt;&#xA;इयं च राजधर्माणां क्षत्रस्य च मतिर्मता ॥ 5.48.14 ॥&lt;br&gt;&#xA;नानाशस्त्रैश्च सङ्ग्रामे वैशारद्यमरिन्दम्।&lt;br&gt;&#xA;अवश्यमेव बोद्धव्यं काम्यश्च विजयो रणे ॥ 5.48.15 ॥&lt;br&gt;&#xA;ततः पितुस्तद्वचनं निशम्य प्रदक्षिणं दक्षसुतप्रभावः।&lt;br&gt;&#xA;चकार भर्तारमदीनसत्त्वो रणाय वीरः प्रतिपन्नबुद्धिः ॥ 5.48.16 ॥&lt;br&gt;&#xA;ततस्तैः स्वगणैरिष्टैरिन्द्रजत् प्रतिपूजितः।&lt;br&gt;&#xA;युद्धोद्धतः कृतोत्साहः सग्रामं प्रत्यद्यत ॥ 5.48.17 ॥&lt;br&gt;&#xA;श्रीमान् पद्मपलाशाक्षो राक्षसाधिपतेः सुतः।&lt;br&gt;&#xA;निर्जगाम महातेजाः समुद्र इव पर्वसु ॥ 5.48.18 ॥&lt;br&gt;&#xA;स पक्षिराजोपमतुल्यवेगैर्व्यालैश्चतुर्भिः सिततीक्ष्णदंष्ट्रैः।&lt;br&gt;&#xA;रथं समायुक्तमसङ्गवेगं समारुरोहेन्द्रजिदिन्द्रकल्पः ॥ 5.48.19 ॥&lt;br&gt;&#xA;स रथी धन्विनीं श्रेष्ठः शस्त्रज्ञोऽस्त्रविदां वरः।&lt;br&gt;&#xA;रथेनाभिययौ क्षिप्रं हनूमान् यत्र सोऽभवत् ॥ 5.48.20 ॥&lt;br&gt;&#xA;स तस्य रथनिर्घोषं ज्यास्वनं कार्मुकस्य च।&lt;br&gt;&#xA;निशम्य हरिवीरोऽसौ सम्प्रहृष्टतरोऽभवत् ॥ 5.48.21 ॥&lt;br&gt;&#xA;सुमहच्चापमादाय शितशल्यांश्च सायकान्।&lt;br&gt;&#xA;हनुमन्तमभिप्रेत्य जगाम रणपण्डितः ॥ 5.48.22 ॥&lt;br&gt;&#xA;तस्मिंस्ततः संयति जातहर्षे रणाय निर्गच्छति बाणपाणौ।&lt;br&gt;&#xA;दिशश्च सर्वाः बभूवर्मृगाश्च रौद्रा बहुधा विनेदुः ॥ 5.48.23 ॥&lt;br&gt;&#xA;समागतास्तत्र तु नागयक्षा महर्षयश्चक्रचराश्च सिद्धाः।&lt;br&gt;&#xA;नभः समावृत्य च पक्षिसङ्घा विनेदुरुच्चैः परमप्रहृष्टाः ॥ 5.48.24 ॥&lt;br&gt;&#xA;आयान्तं सरथं दृष्ट्वा तूर्णमिन्द्रजितं कपिः।&lt;br&gt;&#xA;विननाद महानादं व्यवर्धत च वेगवान् ॥ 5.48.25 ॥&lt;br&gt;&#xA;इन्द्रजित्तु रथं दिव्यमास्थितश्चित्रकार्मुकः।&lt;br&gt;&#xA;धनुर्विस्फारयामास तडिदूर्जितनिःस्वनम् ॥ 5.48.26 ॥&lt;br&gt;&#xA;ततः समेतावति तीक्ष्णवेगौ महाबलौ तौ रणनिर्विशङ्कौ।&lt;br&gt;&#xA;कपिश्च रक्षोधिपतेश्च पुत्रः सुरासुरेन्द्राविव बद्धवैरौ ॥ 5.48.27 ॥&lt;br&gt;&#xA;स तस्य वीरस्य महारथस्य धनुष्मतः संयति सम्मतस्य।&lt;br&gt;&#xA;शरप्रवेगं व्यहनत् प्रवृद्धश्चचार मार्गे पितुरप्रमेये ॥ 5.48.28 ॥&lt;br&gt;&#xA;ततः शरानायतीक्ष्णशल्यान् सुपत्रिणः काञ्चनचित्रपुङ्खान्।&lt;br&gt;&#xA;मुमोच वीरः परवीरहन्ता सुसन्नतान् वज्रनिपातवेगान् ॥ 5.48.29 ॥&lt;br&gt;&#xA;ततस्तु तत्स्यन्दननिःस्वनं च मृदङ्गभेरीपटहस्वनं च।&lt;br&gt;&#xA;विकृष्यमाणस्य च कार्मुकस्य निशम्य घोषं पुनरुत्पपात ॥ 5.48.30 ॥&lt;br&gt;&#xA;शराणामन्तरेष्वाशु व्यवर्तत महाकपिः।&lt;br&gt;&#xA;हरिस्तस्याभिलक्ष्यस्य मोघयल्ँलक्ष्यसङ्ग्रहम् ॥ 5.48.31 ॥&lt;br&gt;&#xA;शराणआमग्रतस्तस्य पुनः समभिवर्तत।&lt;br&gt;&#xA;प्रसार्य हस्तौ हनुमानुत्पपातानिलात्मजः ॥ 5.48.32 ॥&lt;br&gt;&#xA;तावुभौ वेगसम्पन्नौ रणकर्मविशारदौ।&lt;br&gt;&#xA;सर्वभूतमनोग्राहि चक्रतुर्युद्धमुत्तमम् ॥ 5.48.33 ॥&lt;br&gt;&#xA;हनूमतो वेद न राक्षसोऽन्तरं न मारुतिस्तस्य महात्मनोऽन्तरम्।&lt;br&gt;&#xA;परस्परं निर्विषहौ बभूवतुः समेत्य तौ देवसमानविक्रमौ ॥ 5.48.34 ॥&lt;br&gt;&#xA;ततस्तु लक्ष्ये स विहन्यमाने शरेष्वमोघेषु च सम्पतत्सु।&lt;br&gt;&#xA;जागम चिन्तां महतीं महात्मा समाधिसंयोगसमाहितात्मा ॥ 5.48.35 ॥&lt;br&gt;&#xA;ततो मतिं राक्षसराजसूनुश्चकार तस्मिन् हरिवीरमुख्ये।&lt;br&gt;&#xA;अवध्यतां तस्य कपेः समीक्ष्य कथं निगच्छेदिति निग्रहार्थम् ॥ 5.48.36 ॥&lt;br&gt;&#xA;ततः पैतामहं वीरः सोऽस्त्रमस्त्रविदां वरः।&lt;br&gt;&#xA;सन्दधे सुमहातेजास्तं हरिप्रवरं प्रति ॥ 5.48.37 ॥&lt;br&gt;&#xA;अवध्योऽयमिति ज्ञात्वा तमस्त्रेणास्त्रतत्त्ववित्।&lt;br&gt;&#xA;निजग्राह महाबाहुर्मारुतात्मजमिन्द्रजित् ॥ 5.48.38 ॥&lt;br&gt;&#xA;तेन बद्धस्ततोऽस्त्रेण राक्षसेन स वानरः।&lt;br&gt;&#xA;अभवन्निर्विचेष्टश्च पपात च महीतले ॥ 5.48.39 ॥&lt;br&gt;&#xA;ततोऽथ बुद्ध्वा स तदस्त्रबन्धं प्रभोः प्रभावाद् विगतात्मवेगः।&lt;br&gt;&#xA;पितामहानुग्रहमात्मनश्च विचिन्तयामास हरिप्रवीरः ॥ 5.48.40 ॥&lt;br&gt;&#xA;ततः स्वायम्भुवैर्मन्त्रैर्ब्रह्मास्त्रमभिमन्त्रितम्।&lt;br&gt;&#xA;हनूमांश्चिन्तयामास वरदानं पितामहात् ॥ 5.48.41 ॥&lt;br&gt;&#xA;न मेऽस्य बन्धस्य च शक्तिरस्ति विमोक्षणे लोकगुरोः प्रभावात्।&lt;br&gt;&#xA;इत्येव मत्वा विहितोऽस्त्रबन्धो मयाऽऽत्मयोनेरनुवर्तितव्यः ॥ 5.48.42 ॥&lt;br&gt;&#xA;स वीर्यमस्त्रस्य कपिर्विचार्य पितामहानुग्रहमात्मनश्च।&lt;br&gt;&#xA;विमोक्षशक्तिं परिचिन्तयित्वा पितामहाज्ञामनुवर्तते स्म ॥ 5.48.43 ॥&lt;br&gt;&#xA;अस्त्रेणापि हि बद्धस्य भयं मम न जायते।&lt;br&gt;&#xA;पितामहमहेन्द्राभ्यां रक्षितस्यानिलेन च ॥ 5.48.44 ॥&lt;br&gt;&#xA;ग्रहणे चापि रक्षोभिर्महान् मे गुणदर्शनः।&lt;br&gt;&#xA;राक्षसेन्द्रेण संवादस्तस्मादगृह्णन्तु मां परे ॥ 5.48.45 ॥&lt;br&gt;&#xA;स निश्चितार्थः परिवीरहन्ता समीक्ष्यकारी विनिवृत्तचेष्टः।&lt;br&gt;&#xA;परैः प्रसह्याभिगतैर्निगृह्य ननाद तैस्तैः परिभर्त्स्यमानः ॥ 5.48.46 ॥&lt;br&gt;&#xA;ततस्तं राक्षसा दृष्ट्वा निर्विचेष्टमरिन्दमम्।&lt;br&gt;&#xA;बबन्धुः शणवल्कैश्च द्रुमचीरैश्च संहतैः ॥ 5.48.47 ॥&lt;br&gt;&#xA;स रोचयामास परैश्च बन्धं प्रसह्य वीरैरभिनिग्रहं च।&lt;br&gt;&#xA;कौतूहलान्मां यदि राक्षसेन्द्रो द्रष्ठुं व्यवस्येदिति निश्चितार्थः ॥ 5.48.48 ॥&lt;br&gt;&#xA;स बद्धस्तेन वल्केन विमुक्तोऽस्त्रेण वीर्यवान्।&lt;br&gt;&#xA;अस्त्रबन्धः स चान्यं हि न बन्धमनुवर्तते ॥ 5.48.49 ॥&lt;br&gt;&#xA;अथेन्द्रजित्तुद्रुमचीरबद्धं विचार्य वीरः कपिसत्तमं तम्।&lt;br&gt;&#xA;विमुक्तमस्त्रेण जगाम चिन्तां नान्येन बद्धो ह्यनुवर्ततेऽस्त्रम् ॥ 5.48.50 ॥&lt;br&gt;&#xA;अहो महत् कर्म कृतं निरर्थकं न राक्षसैर्मन्त्रगतिर्विमृष्टा।&lt;br&gt;&#xA;पुनश्च नास्त्रे विहतेऽस्त्रमन्यत् प्रवर्तते संशयिताः स्म सर्वे ॥ 5.48.51 ॥&lt;br&gt;&#xA;अस्त्रेण हनुमान् मुक्तो नात्मानमवबुध्यत।&lt;br&gt;&#xA;कृष्यमाणस्तु रक्षोभिस्तैश्च बन्धेर्निपीडितः ॥ 5.48.52 ॥&lt;br&gt;&#xA;हन्यमानस्ततः क्रूरै राक्षसैः काष्ठमुष्टिभिः।&lt;br&gt;&#xA;समीपं राक्षसेन्द्रस्य प्रकृष्यत स वानरः ॥ 5.48.53 ॥&lt;br&gt;&#xA;अथेन्द्रजित्तं प्रसमीक्ष्य मुक्तमस्त्रेण बद्धं द्रुमचीरसूत्रैः।&lt;br&gt;&#xA;व्यदर्शयत्तत्र महाबलं हरिप्रवीरं सगणाय राज्ञे ॥ 5.48.54 ॥&lt;br&gt;&#xA;तं मत्तमिव मातङ्गं बद्धं कपिवरोत्तमम्।&lt;br&gt;&#xA;राक्षसा राक्षसेन्द्राय रावणाय न्यवेदयन् ॥ 5.48.55 ॥&lt;br&gt;&#xA;कोऽयं कस्य कुतो वाऽत्र किं कार्यं को व्यपाश्रयः।&lt;br&gt;&#xA;इति राक्षसवीराणां तत्र सञ्जज्ञिरे कथाः ॥ 5.48.56 ॥&lt;br&gt;&#xA;हन्यतां दह्यतां वापि भक्ष्यतामिति चापरे।&lt;br&gt;&#xA;राक्षसास्तत्र सङ्क्रुद्धाः परस्परमथाब्रुवन् ॥ 5.48.57 ॥&lt;br&gt;&#xA;अतीत्य मार्गं सहसा महात्मा स तत्र रक्षोधिपपादमूले।&lt;br&gt;&#xA;ददर्श राज्ञः परिचारवृद्धान् गृहं महारत्नविभूषितं च ॥ 5.48.58 ॥&lt;br&gt;&#xA;स ददर्श महातेजा रावणः कपिसत्तमम्।&lt;br&gt;&#xA;रक्षोभिर्विकृताकारैः कृष्यमाणमितस्ततः ॥ 5.48.59 ॥&lt;br&gt;&#xA;राक्षसाधिपतिं चापि ददर्श कपिसत्तमः।&lt;br&gt;&#xA;तेजोबलसमायुक्तं तपन्तमिव भास्करम् ॥ 5.48.60 ॥&lt;br&gt;&#xA;स रोषसंवर्तितताम्रदृष्टिर्दशाननस्तं कपिमन्ववेक्ष्य।&lt;br&gt;&#xA;अथोपविष्टान् कुलशीलवृद्धान् समादिशत्तं प्रति मन्त्रिमुख्यान् ॥ 5.48.61 ॥&lt;br&gt;&#xA;यथाक्रमं तैः स कपिर्विपृष्टः कार्यार्थमर्थस्य च मूलमादौ।&lt;br&gt;&#xA;निवेदयामास हरीश्वरस्य दूतः सकाशादहमागतोऽस्मि ॥ 5.48.62 ॥&lt;/p&gt;</description>
    </item>
  </channel>
</rss>
