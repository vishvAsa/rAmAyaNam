<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१-लङ्का-प्रवेशः on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/01-lankA-praveshaH/</link>
    <description>Recent content in &#43;०१-लङ्का-प्रवेशः on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/01-lankA-praveshaH/index.xml" rel="self" type="application/rss+xml" />
    <item>
      <title>००१ हनुमता सागरोल्लङ्घनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/01-lankA-praveshaH/001_hanumatA_sAgarollanghanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/01-lankA-praveshaH/001_hanumatA_sAgarollanghanam/</guid>
      <description>&lt;p&gt;ततो रावणनीतायास्सीतायाश्शत्रुकर्शनः।&lt;br&gt;&#xA;इयेष पदमन्वेष्टुं चारणाचरिते पथि ॥ 5.1.1 ॥&lt;br&gt;&#xA;दुष्करं निष्प्रतिद्वन्द्वं चिकीर्षन्कर्म वानरः।&lt;br&gt;&#xA;समुदग्रशीरोग्रीवो गवां पतिरिवाऽऽबभौ ॥ 5.1.2 ॥&lt;br&gt;&#xA;अथ वैडूर्यवर्णेषु शाद्वलेषु महाबलः।&lt;br&gt;&#xA;धीरस्सलिलकल्पेषु विचचार यथासुखम् ॥ 5.1.3 ॥&lt;br&gt;&#xA;द्विजान् वित्रासयन् धीमानुरसा पादपान् हरन्।&lt;br&gt;&#xA;मृगांश्च सुबहून्निघ्नन् प्रवृद्ध इव केसरी ॥ 5.1.4 ॥&lt;br&gt;&#xA;नीललोहितमाञ्जिष्ठपत्रवर्णैस्सितासितैः।&lt;br&gt;&#xA;स्वभावविहितैश्चित्रैर्धातुभिः समलङ्कृतम् ॥ 5.1.5 ॥&lt;br&gt;&#xA;कामरूपिभिराविष्टमभीक्ष्णं सपरिच्छदैः।&lt;br&gt;&#xA;यक्षकिन्नरगन्धर्वैर्देवकल्पैश्च पन्नगैः ॥ 5.1.6 ॥&lt;br&gt;&#xA;स तस्य गिरिवर्यस्य तले नागवरायुते।&lt;br&gt;&#xA;तिष्ठते कपिवरस्तस्य ह्रदे नाग इवाबभौ ॥ 5.1.7 ॥&lt;br&gt;&#xA;स सूर्याय महेन्द्राय पवनाय स्वयम्भुवे।&lt;br&gt;&#xA;भूतेभ्यश्चाञ्जलिं कृत्वा चकार गमने मतिम् ॥ 5.1.8 ॥&lt;br&gt;&#xA;अञ्जलिं प्राङ्मुखः कृत्वा पवनायात्मयोनये।&lt;br&gt;&#xA;ततोऽभिववृधे गन्तुं दक्षिणो दक्षिणां दिशम् ॥ 5.1.9 ॥&lt;br&gt;&#xA;प्लवङ्गप्रवरैर्दृष्टः प्लवने कृतनिश्चयः।&lt;br&gt;&#xA;ववृधे रामवृद्ध्यर्थं समुद्र इव पर्वसु ॥ 5.1.10 ॥&lt;br&gt;&#xA;निष्प्रमाणशरीरस्सन् लिलङ्घयिषुरर्णवम्।&lt;br&gt;&#xA;बाहुभ्यां पीडयामास चरणाभ्यां च पर्वतम् ॥ 5.1.11 ॥&lt;br&gt;&#xA;स चचालाचलश्चापि मुहूर्तं कपिपीडितः।&lt;br&gt;&#xA;तरूणां पुष्पिताग्राणां सर्वं पुष्पमशातयत् ॥ 5.1.12 ॥&lt;br&gt;&#xA;तेन पादपमुक्तेन पुष्पौघेण सुगन्धिना।&lt;br&gt;&#xA;सर्वतः संवृतश्शैलो बभौ पुष्पमयो यथा ॥ 5.1.13 ॥&lt;br&gt;&#xA;तेन चोत्तमवीर्येण पीड्यमानस्स पर्वतः।&lt;br&gt;&#xA;सलिलं सम्प्रसुस्राव मदं मत्त इव द्विपः ॥ 5.1.14 ॥&lt;br&gt;&#xA;पीड्यमानस्तु बलिना महेन्द्रस्तेन पर्वतः।&lt;br&gt;&#xA;रीतिर्निर्वर्तयामास कगाञ्चनाञ्जनराजतीः ॥ 5.1.15 ॥&lt;br&gt;&#xA;मुमोच च शिलाश्शैलो विशालास्समनश्शिलाः।&lt;br&gt;&#xA;मध्यमेनार्चिषा जुष्टो धूमराजीरिवानलः ॥ 5.1.16 ॥&lt;br&gt;&#xA;गिरिणा पीड्यमानेन पीड्यमानानि सर्वतः।&lt;br&gt;&#xA;गुहाविष्टानि भूतानि विनेदुर्विकृतैस्स्वरैः ॥ 5.1.17 ॥&lt;br&gt;&#xA;स महासत्त्वसन्नादश्शैलपीडानिमित्तजः।&lt;br&gt;&#xA;पृथिवीं पूरयामास दिशश्चोपवनानि च ॥ 5.1.18 ॥&lt;br&gt;&#xA;शिरोभिः पृथुभिस्सर्पा व्यक्तस्वस्तिकलक्षणैः।&lt;br&gt;&#xA;वमन्तः पावकं घोरं ददंशुर्दशनैश्शिलाः ॥ 5.1.19 ॥&lt;br&gt;&#xA;तास्तदा सविषैर्दष्टाः कुपितैस्तैर्महाशिलाः।&lt;br&gt;&#xA;जज्वलुः पावकोद्दीप्ता बिभिदुश्च सहस्रधा ॥ 5.1.20 ॥&lt;br&gt;&#xA;यानि चौषधजालानि तस्मिन् जातानि पर्वते।&lt;br&gt;&#xA;विषघ्नान्यपि नागानां न शकुश्शमितुं विषम् ॥ 5.1.21 ॥&lt;br&gt;&#xA;भिद्यतेऽयं गिरिर्भूतैरिति मत्वा तपस्विनः ॥ 5.1.22 ॥&lt;br&gt;&#xA;पानभूमिगतं हित्वा हैममासवभाजनम्।&lt;br&gt;&#xA;पात्राणि च महार्हाणि करकांश्च हिरण्मयान् ॥ 5.1.23 ॥&lt;br&gt;&#xA;लेह्यानुच्चावचान् भक्ष्यान् मांसानि विविधानि च।&lt;br&gt;&#xA;आर्षभाणि च चर्माणि खड्गांश्च कनकत्सरून् ॥ 5.1.24 ॥&lt;br&gt;&#xA;कृतकण्ठगुणाः क्षीबा रक्तमाल्यानुलेपनाः।&lt;br&gt;&#xA;रक्ताक्षाः पुष्कराक्षाश्च गगनं प्रतिपेदिरे ॥ 5.1.25 ॥&lt;br&gt;&#xA;हारनूपुरकेयूरपारिहार्यधराः स्त्रियः।&lt;br&gt;&#xA;विस्मितास्सस्मितास्तस्थुराकाशे रमणैस्सह ॥ 5.1.26 ॥&lt;br&gt;&#xA;दर्शयन्तो महाविद्यां विद्याधरमहर्षयः।&lt;br&gt;&#xA;सहितास्तस्थुराकाशे वीक्षां चक्रुश्च पर्वतम् ॥ 5.1.27 ॥&lt;br&gt;&#xA;शुश्रुवुश्च तदा शब्दमृषीणां भावितात्मानम्।&lt;br&gt;&#xA;चारणानां च सिद्धानां स्थितानां विमलेऽम्बरे ॥ 5.1.28 ॥&lt;br&gt;&#xA;एष पर्वतसङ्काशो हनूमान् मारुतात्मजः।&lt;br&gt;&#xA;तितीर्षति महावेगस्समुद्रं मकरालयम् ॥ 5.1.29 ॥&lt;br&gt;&#xA;रामार्थं वानरार्थं च चिकार्षन् कर्म दुष्करम्।&lt;br&gt;&#xA;समुद्रस्य परं पारं दुष्प्रापं प्राप्तुमिच्छति ॥ 5.1.30 ॥&lt;br&gt;&#xA;इति विद्याधराः श्रुत्वा वचस्तेषां महात्मनाम्।&lt;br&gt;&#xA;तमप्रमेयं ददृशुः पर्वते वानरर्षभम् ॥ 5.1.31 ॥&lt;br&gt;&#xA;दुधुवे च स रोमाणि चकम्पे चाचलोपमः।&lt;br&gt;&#xA;ननाद सुमहानादं सुमहानिव तोयदः ॥ 5.1.32 ॥&lt;br&gt;&#xA;आनुपूर्व्येण वृत्तं च लाङ्गूलं रोमभिश्चितम्।&lt;br&gt;&#xA;उत्पतिष्यन् विचिक्षेप पक्षिराज इवोरगम् ॥ 5.1.33 ॥&lt;br&gt;&#xA;तस्य लाङ्गूलमाविद्धमात्तवेगस्य पृष्ठतः।&lt;br&gt;&#xA;ददृशे गरुडेनेव ह्रियमाणो महोरगः ॥ 5.1.34 ॥&lt;br&gt;&#xA;बाहू संस्तम्भयामास महापरिघसन्निभौ।&lt;br&gt;&#xA;ससाद च कपिः कट्यां चरणौ सञ्चुकोच च ॥ 5.1.35 ॥&lt;br&gt;&#xA;संहृत्य च भुजौ श्रीमान् तथैव च शिरोधराम्।&lt;br&gt;&#xA;तेजस्सत्त्वं तथा वीर्यमाविवेश स वीर्यवान् ॥ 5.1.36 ॥&lt;br&gt;&#xA;मार्गमालोकयन् दूरादूर्ध्वं प्रणिहितेक्षणः।&lt;br&gt;&#xA;रुरोध हृदये प्राणानाकाशमवलोकयन् ॥ 5.1.37 ॥&lt;br&gt;&#xA;निकुञ्च्य कर्णौ हनुमानुत्पतिष्यन् महाबलः।&lt;br&gt;&#xA;वानरान् वानरश्रेष्ठ इदं वचनमब्रवीत् ॥ 5.1.38 ॥&lt;br&gt;&#xA;यथा राघवनिर्मुक्तश्शरः श्वसनविक्रमः।&lt;br&gt;&#xA;गच्छेत्तद्वद्गमिष्यामि लङ्कां रावणपालिताम् ॥ 5.1.39 ॥&lt;br&gt;&#xA;नहि द्रक्ष्यामि यदि तां लङ्कायां जनकात्मजाम्।&lt;br&gt;&#xA;अनेनैव हि वेगेन गमिष्यामि सुरालयम् ॥ 5.1.40 ॥&lt;br&gt;&#xA;यदि वा त्रिदिवे सीतां न द्रक्ष्याम्यकृतश्रमः।&lt;br&gt;&#xA;बद्ध्वा राक्षसराजानमानयिष्यामि रावणम् ॥ 5.1.41 ॥&lt;br&gt;&#xA;सर्वथा कृकार्योऽहमेष्यामि सह सीतया।&lt;br&gt;&#xA;आनयिष्यामि वा लङ्कां समुत्पाट्य सरावणाम् ॥ 5.1.42 ॥&lt;br&gt;&#xA;एवमुक्त्वा तु हनुमान् वानरान् वानरोत्तमः ॥ 5.1.43 ॥&lt;br&gt;&#xA;उत्पपाताथ वेगेन वेगवानविचारयन्।&lt;br&gt;&#xA;सुपर्णमिव चात्मानं मेने स कपिकुञ्जरः ॥ 5.1.44 ॥&lt;br&gt;&#xA;समुत्पतति तस्मिंस्तु वेगात्ते नगरोहिणः।&lt;br&gt;&#xA;संहृत्य विटपान् सर्वान् समुत्पेतुस्समन्ततः ॥ 5.1.45 ॥&lt;br&gt;&#xA;स मत्तकोयष्टिभकान् पादपान् पुष्पशालिनः।&lt;br&gt;&#xA;उद्वहन्नूरुवेगेन जगाम विमलेऽम्बरे ॥ 5.1.46 ॥&lt;br&gt;&#xA;उरुवेगोद्धता वृक्षा मुहूर्तं कपिमन्वयुः।&lt;br&gt;&#xA;प्रस्थितं दीर्घमध्वानं स्वबन्धुमिव बान्धवाः ॥ 5.1.47 ॥&lt;br&gt;&#xA;तमूरुवेगोन्मथितास्सालाश्चान्ये नगोत्तमाः।&lt;br&gt;&#xA;अनुजग्मुर्हनूमन्तं सैन्या इव महीपतिम् ॥ 5.1.48 ॥&lt;br&gt;&#xA;सुपुष्पिताग्रैर्बहुभिः पादपैरन्वितः कपिः।&lt;br&gt;&#xA;हनुमान् पर्वताकारो बभूवाद्भुतदर्शनः ॥ 5.1.49 ॥&lt;br&gt;&#xA;सारवन्तोऽथ ये वृक्षा न्यमज्जन् लवणाम्भसि।&lt;br&gt;&#xA;भयादिव महेन्द्रस्य पर्वता वरुणालये ॥ 5.1.50 ॥&lt;br&gt;&#xA;स नानाकुसुमैः कीर्णः कपिस्साङ्कुरकोरकैः।&lt;br&gt;&#xA;शुशुभे मेघसङ्काशः खद्योतैरिव पर्वतः ॥ 5.1.51 ॥&lt;br&gt;&#xA;विमुक्तास्तस्य वेगेन मुक्त्वा पुष्पाणि ते द्रुमाः।&lt;br&gt;&#xA;अवशीर्यन्त सलिले निवृत्ताः सुहृदो यथा ॥ 5.1.52 ॥&lt;br&gt;&#xA;लघुत्वेनोपन्नं तद्विचित्रं सागरेऽपतत्।&lt;br&gt;&#xA;द्रुमाणां विविधं पुष्पं कपिवायुसमीरितम् ॥ 5.1.53 ॥&lt;br&gt;&#xA;ताराचितमिवाकाशं प्रबभौ स महार्णवः ॥ 5.1.54 ॥&lt;br&gt;&#xA;पुष्पौघेणानुबद्धेन नानावर्णेन वानरः।&lt;br&gt;&#xA;बभौ मेघ इवाकाशे विद्युद्गणविभूषितः ॥ 5.1.55 ॥&lt;br&gt;&#xA;तस्य वेगसमाधूतैः पुष्पैस्तोयमदृश्यत।&lt;br&gt;&#xA;ताराभिरभिरामाभिरुदिताभिरिवाम्बरम् ॥ 5.1.56 ॥&lt;br&gt;&#xA;तस्याम्बरगतौ बाहू ददृशाते प्रसारितौ।&lt;br&gt;&#xA;पर्वताग्राद्विनिष्क्रान्तौ पञ्चास्याविव पन्नगौ ॥ 5.1.57 ॥&lt;br&gt;&#xA;पिबन्निव बभौ चापि सोर्मिजालं महर्णवम्।&lt;br&gt;&#xA;पिपासुरिव चाकाशं ददृशे स महाकपिः ॥ 5.1.58 ॥&lt;br&gt;&#xA;तस्य विद्युत्प्रभाकारे वायुमार्गानुसारिणः।&lt;br&gt;&#xA;नयने विप्रकाशेते पर्वतस्ताविवानलौ ॥ 5.1.59 ॥&lt;br&gt;&#xA;पिङ्गे पिङ्गाक्षमुख्यस्य बृहती परिमण्डले।&lt;br&gt;&#xA;चक्षुषी सम्प्रकाशेते चन्द्रसूर्याविवोदितौ ॥ 5.1.60 ॥&lt;br&gt;&#xA;मुखं नासिकया तस्य ताम्रया ताम्रमाबभौ।&lt;br&gt;&#xA;सन्ध्यया समभिस्पृष्टं यथा तत्सूर्यमण्डलम् ॥ 5.1.61 ॥&lt;br&gt;&#xA;लाङ्गूलं च समाविद्धं प्लवमानस्य शोभते।&lt;br&gt;&#xA;अम्बरे वायुपुत्रस्य शक्रध्वज इवोच्छ्रितः ॥ 5.1.62 ॥&lt;br&gt;&#xA;लाङ्गूलचक्रेण महान् शुक्लदंष्ट्रोऽनिलात्मजः।&lt;br&gt;&#xA;व्यरोचतमाहाप्राज्ञः परिवेषीव भास्करः ॥ 5.1.63 ॥&lt;br&gt;&#xA;स्फिग्देशेनाभिताम्रेण रराज स महाकपिः।&lt;br&gt;&#xA;महता दारितेनेव गिरिर्गैरिकधातुना ॥ 5.1.64 ॥&lt;br&gt;&#xA;तस्य वानरसिंहस्य प्लवमानस्य सागरम्।&lt;br&gt;&#xA;कक्षान्तरगतो वायुर्जीमूत इव गर्जति ॥ 5.1.65 ॥&lt;br&gt;&#xA;खे यथा निपतन्त्युल्का ह्युत्तरान्ताद्विनिःसृता।&lt;br&gt;&#xA;दृश्यते सानुबन्धा च तथा स कपिकुञ्जरः ॥ 5.1.66 ॥&lt;br&gt;&#xA;पतत्पतङ्गसङ्काशो व्यायतः शुशुभे कपिः।&lt;br&gt;&#xA;प्रवृद्ध इव मातङ्गः कक्ष्यया बद्ध्यमानया ॥ 5.1.67 ॥&lt;br&gt;&#xA;उपरिष्टाच्छरीरेण च्छायया चावगाढया।&lt;br&gt;&#xA;सागरे मारुताविष्टा नौरिवासीत्तदा कपिः ॥ 5.1.68 ॥&lt;br&gt;&#xA;यं यं देशं सुमुद्रस्य जगाम स महाकपिः।&lt;br&gt;&#xA;स स तस्योरुवेगेन सोन्माद इव लक्ष्यते ॥ 5.1.69 ॥&lt;br&gt;&#xA;सागरस्योर्मिजालानामुरसा शैलवर्ष्मणाम्।&lt;br&gt;&#xA;अभिघ्नंस्तु महावेगः पुप्लुवे स महाकपिः ॥ 5.1.70 ॥&lt;br&gt;&#xA;कपिवातश्च बलवान् मेघवातश्च निःसृतः।&lt;br&gt;&#xA;सागरं भीमनिर्घोषं कम्पयामासतुर्भृशम् ॥ 5.1.71 ॥&lt;br&gt;&#xA;विकर्षन्नूर्मिजालानि बृहन्ति लवणाम्भसि।&lt;br&gt;&#xA;पुप्लुवे कपिशार्दूलो विकिरन्निव रोदसी ॥ 5.1.72 ॥&lt;br&gt;&#xA;मेरुमन्दरसङ्काशानुद्धतान् स महार्णवे।&lt;br&gt;&#xA;अतिक्रामन्महावेगस्तरङ्गान् गणयन्निव ॥ 5.1.73 ॥&lt;br&gt;&#xA;तस्य वेगसमुद्धूतं जलं सजलदं तदा।&lt;br&gt;&#xA;अम्बरस्थं विबभ्राज शारदाभ्रमिवाततम् ॥ 5.1.74 ॥&lt;br&gt;&#xA;तिमिनक्रझषाः कूर्मा दृश्यन्ते विवृतास्तदा।&lt;br&gt;&#xA;वस्त्रापकर्षणेनेव शरीराणि शरीरिणाम् ॥ 5.1.75 ॥&lt;br&gt;&#xA;प्लवमानं समीक्ष्याथ भुजङ्गाः सागरालयाः।&lt;br&gt;&#xA;व्योम्नि तं कपिशार्दूलं सुपर्ण इति मेनिरे ॥ 5.1.76 ॥&lt;br&gt;&#xA;दशयोजनविस्तीर्णा त्रिशद्योजनमायता।&lt;br&gt;&#xA;छाया वानरसिंहस्य जले चारुतराऽभवत् ॥ 5.1.77 ॥&lt;br&gt;&#xA;श्वेताभ्रघनराजीव वायुपुत्रानुगामिनी।&lt;br&gt;&#xA;तस्य सा शुशुभे छाया वितता लवणाम्भसि ॥ 5.1.78 ॥&lt;br&gt;&#xA;शुशुभे स महातेजा महाकायो महाकपिः।&lt;br&gt;&#xA;वायुमार्गे निरालम्बे पक्षवानिव पर्वतः ॥ 5.1.79 ॥&lt;br&gt;&#xA;येनासौ याति बलवान् वेगेन कपिकुञ्जरः।&lt;br&gt;&#xA;तेन मार्गेण सहसा द्रोणाकृत इवार्णवः ॥ 5.1.80 ॥&lt;br&gt;&#xA;आपाते पक्षिसङ्घानां पक्षिराज इव व्रजन्।&lt;br&gt;&#xA;हनुमान् मेधजालानि प्रकर्षन् मारुतो यथा ॥ 5.1.81 ॥&lt;br&gt;&#xA;पाण्डुरारुणवर्णानि नीलमाञ्जिष्ठकानि च।&lt;br&gt;&#xA;कपिनाऽऽकृष्यमाणानि महाभ्राणि चकाशिरे ॥ 5.1.82 ॥&lt;br&gt;&#xA;प्रविशन्नभ्रजालानि निष्पतंश्च पुनः पुनः।&lt;br&gt;&#xA;प्रच्छन्नस्य प्रकाशश्च चन्द्रमा इव लक्ष्यते ॥ 5.1.83 ॥&lt;br&gt;&#xA;प्लवमानं तु तं दृष्ट्वा प्लवङ्गं त्वरितं तदा।&lt;br&gt;&#xA;ववर्षुः पुष्पवर्षाणि देवगन्धर्वदानवाः ॥ 5.1.84 ॥&lt;br&gt;&#xA;तताप न हि तं सूर्यः प्लवन्तं वानरोत्तमम्।&lt;br&gt;&#xA;सिषेवे च तदा वायू रामकार्यार्थसिद्धये ॥ 5.1.85 ॥&lt;br&gt;&#xA;ऋषयस्तुष्टुवुश्चैनं प्लवमानं विहायसा।&lt;br&gt;&#xA;जगुश्च देवगन्धर्वाः प्रशंसन्तो महौजसम् ॥ 5.1.86 ॥&lt;br&gt;&#xA;नागाश्चतुष्टुवुर्यक्षा रक्षांसि विबुधाः खगाः।&lt;br&gt;&#xA;प्रेक्ष्य सर्वे कपिवरं सहसा विगतक्लमम् ॥ 5.1.87 ॥&lt;br&gt;&#xA;तस्मिन् प्लवगशार्दूले प्लवमाने हनूमति।&lt;br&gt;&#xA;इक्ष्वाकुकुलमानार्थी चिन्तयामास सागरः ॥ 5.1.88 ॥&lt;br&gt;&#xA;साहाय्यं वानरेन्द्रस्य यदि नाहं हनूमतः।&lt;br&gt;&#xA;करिष्यामि भविष्यामि सर्ववाच्यो विवक्षताम् ॥ 5.1.89 ॥&lt;br&gt;&#xA;अहमिक्ष्वाकुनाथेन सगरेण विवर्द्धितः।&lt;br&gt;&#xA;इक्ष्वाकुसचिवश्चायं नावसीदितुमर्हति ॥ 5.1.90 ॥&lt;br&gt;&#xA;तथा मया विधातव्यं विश्रमेत यथा कपिः।&lt;br&gt;&#xA;शेषं च मयि विश्रान्तस्सुखेनातिपतिष्यति ॥ 5.1.91 ॥&lt;br&gt;&#xA;इति कृत्वा मतिं साध्वीं समुद्रश्छन्नमम्भसि।&lt;br&gt;&#xA;हिरण्यनाभं मैनाकमुवाच गिरिसत्तमम् ॥ 5.1.92 ॥&lt;br&gt;&#xA;त्वमिहासुरसङ्घानां पातालतलवासिनाम्।&lt;br&gt;&#xA;देवराज्ञा गिरश्रेष्ठ परिघः सन्निवेशितः ॥ 5.1.93 ॥&lt;br&gt;&#xA;त्वमेषां जातवीर्याणां पुनरेवोत्पतिष्यताम्।&lt;br&gt;&#xA;पातालस्याप्रमेयस्य द्वारमावृत्य तिष्ठसि ॥ 5.1.94 ॥&lt;br&gt;&#xA;तिर्यगूर्ध्वमधश्चैव शक्तिस्ते शैल वर्द्धितुम्।&lt;br&gt;&#xA;तस्मात्सञ्चोदयामि त्वामुत्तिष्ठ गिरिसत्तम ॥ 5.1.95 ॥&lt;br&gt;&#xA;स एष कपिशार्दूलस्त्वामुपर्येति वीर्यवान्।&lt;br&gt;&#xA;हनूमान् रामकार्यार्थं भीमकर्मा खमाप्लुतः ॥ 5.1.96 ॥&lt;br&gt;&#xA;अस्य साह्यं मया कार्यमिक्ष्वाकुकुलवर्तिनः।&lt;br&gt;&#xA;मम हीक्ष्वाकवः पूज्याः परं पूज्यतमास्तव ॥ 5.1.97 ॥&lt;br&gt;&#xA;कुरु साचिव्यमस्माकं न नः कार्यमतिक्रमेत्।&lt;br&gt;&#xA;कर्तव्यमकृतं कार्यं सतां मन्युमुदीरयेत् ॥ 5.1.98 ॥&lt;br&gt;&#xA;सलिलादूर्ध्वमुत्तिष्ठ तिष्ठत्वेष कपिस्त्वयि।&lt;br&gt;&#xA;अस्माकमतिथिश्चैव पूज्यश्च प्लवतां वरः ॥ 5.1.99 ॥&lt;br&gt;&#xA;हनुमांस्त्वयि विश्रान्तस्ततश्शेषं गमिष्यति।&lt;br&gt;&#xA;[स एष कपिशार्दूलस्त्वामुपर्येति वीर्यवान्] ॥ 5.1.100 ॥&lt;br&gt;&#xA;काकुत्स्थस्यानृशंस्यं च मैथिल्याश्च विवासनम्।&lt;br&gt;&#xA;श्रमं च प्लवगेन्द्रस्य समीक्ष्योत्थातुमर्हसि ॥ 5.1.101 ॥&lt;br&gt;&#xA;हिरण्यनाभो मैनाको निशम्य लवणाम्भसः।&lt;br&gt;&#xA;उत्पपात जलात्तूर्णं महाद्रुमलतायुतः ॥ 5.1.102 ॥&lt;br&gt;&#xA;स सागरजलं भित्त्वा बभूवाभ्युत्थितस्तदा।&lt;br&gt;&#xA;यथा जलधरं भित्त्वा दीप्तरश्मिर्दिवाकरः ॥ 5.1.103 ॥&lt;br&gt;&#xA;स महात्मा मुहूर्तेन पर्वतस्सलिलावृतः।&lt;br&gt;&#xA;दर्शयामास शृङ्गाणि सागरेण नियोजितः ॥ 5.1.104 ॥&lt;br&gt;&#xA;शातकुम्भनिभैश्श्रृङ्गैस्सकिन्नरमहोरगैः।&lt;br&gt;&#xA;आदित्योदयसङ्काशैरालिखद्भिरिवाम्बरम् ॥ 5.1.105 ॥&lt;br&gt;&#xA;तप्तजाम्बूनदैश्शृङ्गैः पर्वतस्य समुत्थितैः।&lt;br&gt;&#xA;आकाशं शस्त्रसङ्काशमभवत् काञ्चनप्रभम् ॥ 5.1.106 ॥&lt;br&gt;&#xA;जातरूपमयैः शृङ्गैर्भ्राजमानैस्स्वयम्प्रभैः।&lt;br&gt;&#xA;आद्त्यशतसङ्काशस्सोऽभवद्गिरिसत्तमः ॥ 5.1.107 ॥&lt;br&gt;&#xA;तमुत्थितमसङ्गेन हनुमानग्रतः स्थितम्।&lt;br&gt;&#xA;मध्ये लवणतोयस्य विघ्नोऽयमिति निश्चितः ॥ 5.1.108 ॥&lt;br&gt;&#xA;स तमुच्छ्रितमत्यर्थं महावेगो महाकपिः।&lt;br&gt;&#xA;उरसा पातयामास जीमूतमिव मारुतः ॥ 5.1.109 ॥&lt;br&gt;&#xA;स तदा पातितस्तेन कपिना पर्वतोत्तमः।&lt;br&gt;&#xA;बुद्ध्वा तस्य कपेर्वेगं जहर्ष च ननन्द च ॥ 5.1.110 ॥&lt;br&gt;&#xA;प्रीतो हृष्टमना वाक्यमब्रवीत्पर्वतः कपिम्।&lt;br&gt;&#xA;मानुषं धारयन् रूपमात्मनश्शिखरे स्थितः ॥ 5.1.111 ॥&lt;br&gt;&#xA;दुष्करं कृतवान् कर्म त्वमिदं वानरोत्तम।&lt;br&gt;&#xA;निपत्य मम श्रृङ्गेषु विश्रमस्व यथासुखम् ॥ 5.1.112 ॥&lt;br&gt;&#xA;राघवस्य कुले जातैरुदधिः परिवर्द्धितः।&lt;br&gt;&#xA;स त्वां रामहिते युक्तं प्रत्यर्चयति सागरः ॥ 5.1.113 ॥&lt;br&gt;&#xA;कृते च प्रतिकर्तव्यमेष धर्मस्सनातनः।&lt;br&gt;&#xA;सोऽयं त्वत्प्रतिकारार्थी त्वत्तः सम्मानमर्हति ॥ 5.1.114 ॥&lt;br&gt;&#xA;त्वन्निमित्तमनेनाहं बहुमानात्प्रचोदितः।&lt;br&gt;&#xA;तिष्ठ त्वं कपिशार्दूल मयि विश्रम्य गम्यताम् ॥ 5.1.115 ॥&lt;br&gt;&#xA;योजनानां शतं चापि कपिरेष समाप्लुतः।&lt;br&gt;&#xA;तव सानुषु विश्रान्तश्शेषं प्रक्रमतामिति ॥ 5.1.116 ॥&lt;br&gt;&#xA;तदिदं गन्धवत् स्वादु कन्दमूलफलं बहु।&lt;br&gt;&#xA;तदास्वाद्य हरि श्रेष्ठ विङन्तोऽनुगमिष्यसि ॥ 5.1.117 ॥&lt;br&gt;&#xA;अस्माकमपि सम्बन्धः कपिमुख्य त्वयाऽस्ति वै।&lt;br&gt;&#xA;प्रख्यातस्त्रिषु लोकेषु महागुणपरिग्रहः ॥ 5.1.118 ॥&lt;br&gt;&#xA;वेगवन्तः प्लवन्तो ये प्लवगा मारुतात्मज।&lt;br&gt;&#xA;तेषां मुख्यतमं मन्ये त्वामहं कपिकुञ्जर ॥ 5.1.119 ॥&lt;br&gt;&#xA;अतिथिः किल पूजार्हः प्राकृतोऽपि विजानता।&lt;br&gt;&#xA;धर्मं जिज्ञासमानेन किं पुनस्त्वादृशो महान् ॥ 5.1.120 ॥&lt;br&gt;&#xA;त्वं हि देववरिष्ठस्य मारुतस्य महात्मनः।&lt;br&gt;&#xA;पुत्रस्तस्यैव वेगेन सदृशः कपिकुञ्जर ॥ 5.1.121 ॥&lt;br&gt;&#xA;पूजिते त्वयि धर्मज्ञ पूजां प्राप्नोति मारुतः।&lt;br&gt;&#xA;तस्मात्त्वं पूजनीयो मे श्रृणु चाप्यत्र कारणम् ॥ 5.1.122 ॥&lt;br&gt;&#xA;पूर्वं कृतयुगे तात पर्वताः पक्षिणोऽभवन्।&lt;br&gt;&#xA;ते हि जग्मुर्दिशः सर्वा गरुडानिलवेगिनः ॥ 5.1.123 ॥&lt;br&gt;&#xA;ततस्तेषु प्रयातेषु देवसङ्घाः सहर्षिभिः।&lt;br&gt;&#xA;भूतानि च भयं जग्मुस्तेषां पतनशङ्कया ॥ 5.1.124 ॥&lt;br&gt;&#xA;ततः क्रुद्धः सहस्राक्षः पर्वतानां शतक्रतुः।&lt;br&gt;&#xA;पक्षांश्चिच्छेद वज्रेण तत्र तत्र सहस्रशुः ॥ 5.1.125 ॥&lt;br&gt;&#xA;स मामुपगतः क्रुद्धो वज्रमुद्यम्य देवराट्।&lt;br&gt;&#xA;ततोऽहं सहसा क्षिप्तः श्वसनेन महात्मना ॥ 5.1.126 ॥&lt;br&gt;&#xA;अस्मिल्ँलवणतोये च प्रक्षिप्तः प्लवगोत्तम।&lt;br&gt;&#xA;गुप्तपक्षसमग्रश्च तव पित्राऽभिरक्षितः ॥ 5.1.127 ॥&lt;br&gt;&#xA;ततोऽहं मानयामि त्वां मान्यो हि मम मारुतः।&lt;br&gt;&#xA;त्वया मे ह्येष सम्बन्धः कपिमुख्य महागुणः ॥ 5.1.128 ॥&lt;br&gt;&#xA;तस्मिन्नेवङ्गते कार्ये सागरस्य ममैव च।&lt;br&gt;&#xA;प्रीतिं प्रीतमानाः कर्तुं त्वमर्हसि महाकपे ॥ 5.1.129 ॥&lt;br&gt;&#xA;श्रमं मोक्षय पूजां च गृहाण कपिसत्तम।&lt;br&gt;&#xA;प्रीतिं च बहु मन्यस्व प्रीतोऽस्मि तव दर्शनात् ॥ 5.1.130 ॥&lt;br&gt;&#xA;एवमुक्तः कपिश्रष्ठस्तं नगोत्तममब्रवीत् ॥ 5.1.131 ॥&lt;br&gt;&#xA;त्वरिते कार्यकालो मे अहश्चाप्यतिवर्तते।&lt;br&gt;&#xA;प्रतिज्ञा च मया दत्ता न स्थातव्यमिहान्तरे ॥ 5.1.132 ॥&lt;br&gt;&#xA;इत्युक्त्वा पाणिना शैलमालभ्य हरिपुङ्गवः।&lt;br&gt;&#xA;जगामाकाशमाविश्य वीर्यवान् प्रहसन्निव ॥ 5.1.133 ॥&lt;br&gt;&#xA;स पर्वतसमुद्राभ्यां बहुमानादवेक्षितः।&lt;br&gt;&#xA;पूजितश्चोपपन्नाभिराशीर्भिरनिलात्मजः ॥ 5.1.134 ॥&lt;br&gt;&#xA;अथोर्ध्वं दूरमुत्पत्य हित्वा शैलमहार्णवौ।&lt;br&gt;&#xA;पितुः पन्थानमास्थाय जगाम विमलेऽम्बरे ॥ 5.1.135 ॥&lt;br&gt;&#xA;भूयश्चोर्ध्वगतिं प्राप्य गिरिं तमवलोकयन्।&lt;br&gt;&#xA;वायुसूनुर्निरालम्बे जगाम विमलेऽम्परे ॥ 5.1.136 ॥&lt;br&gt;&#xA;तद् द्वितीयं हनुमतो दृष्ट्वा कर्म सुदुष्करम्।&lt;br&gt;&#xA;प्रशशंसुः सुराः सर्वे सिद्धाश्च परमर्षयः ॥ 5.1.137 ॥&lt;br&gt;&#xA;देवताश्चाभवन् हृष्टास्तत्रस्तास्तस्य कर्मणा।&lt;br&gt;&#xA;काञ्चनस्य सुनाभस्य सहस्राक्षश्च वासवः ॥ 5.1.138 ॥&lt;br&gt;&#xA;उवाच वचनं धीमान् परितोषात् सगद्गदम्।&lt;br&gt;&#xA;सुनाभं पर्वतश्रेष्ठं स्वयमेव शचीपतिः ॥ 5.1.139 ॥&lt;br&gt;&#xA;हिरण्यनाभ शैलेन्द्र परितुष्टोऽस्मि ते भृशम्।&lt;br&gt;&#xA;अभयं ते प्रयच्छामि तिष्ठ सौम्य यथासुखम् ॥ 5.1.140 ॥&lt;br&gt;&#xA;साह्यं कृतं ते सुमहद्विक्रान्तस्य हनूमतः।&lt;br&gt;&#xA;क्रमतो योजनशतं निर्भयस्य भये सति ॥ 5.1.141 ॥&lt;br&gt;&#xA;रामस्यैष ह दूत्येन याति दाशरथेर्हरिः।&lt;br&gt;&#xA;सत्क्रियां कुर्वतां तस्य तोषितोऽस्मि दृढं त्वया ॥ 5.1.142 ॥&lt;br&gt;&#xA;ततः प्रहर्षमगमद्विपुलं पर्वतोत्तमः।&lt;br&gt;&#xA;देवतानां पतिं दृष्ट्वा परितुष्टं शतक्रतुम् ॥ 5.1.143 ॥&lt;br&gt;&#xA;स वै दत्तवरः शैलो बभूवावस्थितस्तदा।&lt;br&gt;&#xA;हनुमांश्च मुहूर्तेन व्यतिचक्राम सागरम् ॥ 5.1.144 ॥&lt;br&gt;&#xA;ततो देवाः सगन्धर्वाः सिद्धाश्च परमर्षयः।&lt;br&gt;&#xA;अब्रुवन् सूर्यसङ्काशां सुरसां नागमातरम् ॥ 5.1.145 ॥&lt;br&gt;&#xA;अयं वातात्मजः श्रीमान् प्लवते सागरोपरि।&lt;br&gt;&#xA;हनुमान्नाम तस्य त्वं मुहूर्तं विघ्नमाचर ॥ 5.1.146 ॥&lt;br&gt;&#xA;राक्षसं रूपमास्थाय सुघोरं पर्वतोपमम्।&lt;br&gt;&#xA;दंष्ट्रा करालं पिङ्गाक्षं वक्त्रं कृत्वा नभस्समम् ॥ 5.1.147 ॥&lt;br&gt;&#xA;बलमिच्छामहे ज्ञातुं भूयश्चास्य पराक्रमम्।&lt;br&gt;&#xA;त्वां विजेष्यत्युपायेन विषादं वा गमिष्यति ॥ 5.1.148 ॥&lt;br&gt;&#xA;एवमुक्ता तु सा देवी दैवतैरभिसत्कृता।&lt;br&gt;&#xA;समुद्रमध्ये सुरसा बिभ्रती राक्षसं वपुः ॥ 5.1.149 ॥&lt;br&gt;&#xA;विकृतं च विरूपं च सर्वस्य च भयावहम्।&lt;br&gt;&#xA;प्लवमानं हनूमन्तमावृत्येदमुवाच ह ॥ 5.1.150 ॥&lt;br&gt;&#xA;मम भक्ष्यः(क्षः) प्रदिष्टस्त्वमीश्वरैर्वानरर्षभ।&lt;br&gt;&#xA;अहं त्वां भक्षयिष्यामि प्रविशेदं ममाननम् ॥ 5.1.151 ॥&lt;br&gt;&#xA;एवमुक्तः सुरसया प्राञ्जलिर्वानरर्षभः।&lt;br&gt;&#xA;प्रहृष्टवदनः श्रीमानिदं वचनमब्रवीत् ॥ 5.1.152 ॥&lt;br&gt;&#xA;रामो दाशरथिर्नाम प्रविष्टो दण्डकावनम्।&lt;br&gt;&#xA;लक्ष्मणेन सह भ्रात्रा वैदेह्या चापि भार्यया ॥ 5.1.153 ॥&lt;br&gt;&#xA;अन्यकार्यविषक्तस्य बद्धवैरस्य राक्षसैः।&lt;br&gt;&#xA;तस्य सीता हृता भार्या रावणेन यशस्विनी ॥ 5.1.154 ॥&lt;br&gt;&#xA;तस्याः सकाशं दूतोऽहं गमिष्ये रामशासनात्।&lt;br&gt;&#xA;कर्तुमर्हसि रामस्य साह्यं विषयवासिनी ॥ 5.1.155 ॥&lt;br&gt;&#xA;अथवा मैथिलीं दृष्ट्वा रामं चाक्लिष्टकारिणम्।&lt;br&gt;&#xA;आगमिष्यामि ते वक्त्रं सत्यं प्रतिशृणोमि ते ॥ 5.1.156 ॥&lt;br&gt;&#xA;एवमुक्ता हनुमता सुरसा कामरूपिणी।&lt;br&gt;&#xA;अब्रवीन्नातिवर्तेन्मां कश्चिदेष वरो मम ॥ 5.1.157 ॥&lt;br&gt;&#xA;दीर्घजिह्वं सुरसया सुघोरं नरकोपमम्।&lt;br&gt;&#xA;सुसङ्क्षिप्यात्मनः कायं बभूवाङ्गुष्ठमात्रकः ॥ 5.1.158 ॥&lt;br&gt;&#xA;सोऽभिपत्याशु तद्वक्त्रं निष्पत्य च महाजवः।&lt;br&gt;&#xA;अन्तरिक्षे स्थितः श्रीमानिदं वचनमब्रवीत् ॥ 5.1.159 ॥&lt;br&gt;&#xA;प्रविष्टोऽस्मि हि ते वक्त्रं दाक्षायणि नमोऽस्तु ते।&lt;br&gt;&#xA;गमिष्ये यत्र वैदेही सत्यश्चासीद्वरस्तव ॥ 5.1.160 ॥&lt;br&gt;&#xA;तं दृष्वा वदनान्मुक्तं चन्द्रं राहुमुखादिव।&lt;br&gt;&#xA;अब्रवीत्सुरसा देवी स्वेन रूपेण वानरम् ॥ 5.1.161 ॥&lt;br&gt;&#xA;अर्थसिद्ध्यै हरिश्रेष्ठ गच्छ सौम्य यथासुखम्।&lt;br&gt;&#xA;समानयस्व वैदेहीं राघवेण महात्मना ॥ 5.1.162 ॥&lt;br&gt;&#xA;तत्तृतीयं हनुमतो दृष्ट्वा कर्म सुदुष्करम्।&lt;br&gt;&#xA;साधु साध्विति भूतानि प्रशशंसुस्तदा हरिम् ॥ 5.1.163 ॥&lt;br&gt;&#xA;स सागरमनाधृष्यमभ्येत्य वरुणालयम्।&lt;br&gt;&#xA;जगामाकाशमाविश्य वेगेन गरुडोपमः ॥ 5.1.164 ॥&lt;br&gt;&#xA;सेविते वारिधाराभिः पतगैश्च निषेविते।&lt;br&gt;&#xA;चरिते कैशिकाचार्यैरैरावतनिषेविते ॥ 5.1.165 ॥&lt;br&gt;&#xA;सिंहकुञ्जरशार्दूलपतगोरगवाहनैः।&lt;br&gt;&#xA;विमानैः सम्पतद्भिश्च विमलैः समलङ्कृते ॥ 5.1.166 ॥&lt;br&gt;&#xA;वज्राशनिसमाघातैः पावकैरुपशेभिते।&lt;br&gt;&#xA;कृतपुण्यैर्महाभागैः स्वर्गजिद्भिरलङ्कृतै ॥ 5.1.167 ॥&lt;br&gt;&#xA;वहता हव्यमत्यर्थं सेविते चित्रभानुना।&lt;br&gt;&#xA;ग्रहनक्षत्रचन्द्रार्कतारागणविभूषिते ॥ 5.1.168 ॥&lt;br&gt;&#xA;महर्षिगणगन्धर्वनागयक्षसमाकुले।&lt;br&gt;&#xA;विविक्ते विमले विश्वे विश्वावसुनिषेविते ॥ 5.1.169 ॥&lt;br&gt;&#xA;देवराजगजाक्रान्ते चन्द्रसूर्यपथे शिवे।&lt;br&gt;&#xA;विताने जीवलोकस्य वितते ब्रह्मनिर्मिते ॥ 5.1.170 ॥&lt;br&gt;&#xA;बहुशः सेविते वीरैर्विद्याधरगणैर्वरैः।&lt;br&gt;&#xA;जगाम वायुमार्गे तु गरुत्मानिव मारुतिः ॥ 5.1.171 ॥&lt;br&gt;&#xA;प्रदृश्यमानस्सर्वत्र हनुमान् मारुतात्मजः।&lt;br&gt;&#xA;भेजेऽम्बरं निरालम्बं लम्बपक्ष इवाद्रिराट् ॥ 5.1.172 ॥&lt;br&gt;&#xA;प्लवमानं तु तं दृष्ट्वा सिंहिका नाम राक्षसी।&lt;br&gt;&#xA;मनसा चिन्तयामास प्रवृद्धा कामरूपिणी ॥ 5.1.173 ॥&lt;br&gt;&#xA;अद्य दीर्घस्य कालस्य भविष्याम्यहमाशिता।&lt;br&gt;&#xA;इदं हि मे महत्सत्त्वं चिरस्य वशमागतम् ॥ 5.1.174 ॥&lt;br&gt;&#xA;इति सञ्चिन्त्य मनसा छायामस्य समाक्षिपत्।&lt;br&gt;&#xA;छायायां गृह्यमाणायां चिन्तयामास वानरः ॥ 5.1.175 ॥&lt;br&gt;&#xA;समाक्षिप्तोऽस्मि सहसा पङ्गूकृतपराक्रमः।&lt;br&gt;&#xA;प्रतिलोमेन वातेन महानौरिव सागरे ॥ 5.1.176 ॥&lt;br&gt;&#xA;तिर्यगूर्ध्वमधश्चैव वीक्षमाणस्ततः कपिः।&lt;br&gt;&#xA;ददर्श स महत्सत्त्वमुत्थितं लवणाम्भसि ॥ 5.1.177 ॥&lt;br&gt;&#xA;तदृष्ट्वा चिन्तयामास मारुतिर्विकृताननम्।&lt;br&gt;&#xA;कपिराजेन कथितं सत्त्वमद्भुतदर्शनम् ॥ 5.1.178 ॥&lt;br&gt;&#xA;स तां बुद्ध्वाऽर्थतत्त्वेन सिंहिकां मतिमान् कपिः।&lt;br&gt;&#xA;व्यवर्धत महाकायः प्रावृषीव बलाहकः ॥ 5.1.179 ॥&lt;br&gt;&#xA;तस्य सा कायमुद्वीक्ष्य वर्धमानं महाकपेः।&lt;br&gt;&#xA;वक्त्रं प्रसारयामास पातालान्तरसन्निभम् ॥ 5.1.180 ॥&lt;br&gt;&#xA;घनराजीव गर्जन्ती वानरं समभिद्रवत् ॥ 5.1.181 ॥&lt;br&gt;&#xA;स ददर्श ततस्तस्या विवृतं सुमहन्मुखम्।&lt;br&gt;&#xA;कायमात्रं च मेधावी मर्माणि च महाकपिः ॥ 5.1.182 ॥&lt;br&gt;&#xA;स तस्या विवृते वक्त्रे वज्रसंहननः कपिः।&lt;br&gt;&#xA;सङ्क्षिप्य मुहुरात्मानं निष्पपात महाबलः ॥ 5.1.183 ॥&lt;br&gt;&#xA;आस्ये तस्या निमज्जन्तं ददृशुः सिद्धचारणाः।&lt;br&gt;&#xA;ग्रस्यमानं यथा चन्द्रं पूर्णं पर्वणि राहुणा ॥ 5.1.184 ॥&lt;br&gt;&#xA;ततस्तस्या नखैस्तीक्ष्णैर्मर्माण्युत्कृत्य वानरः।&lt;br&gt;&#xA;उत्पपाताथ वेगेन मनस्सम्पातविक्रमः ॥ 5.1.185 ॥&lt;br&gt;&#xA;तां तु दृष्ट्या च धृत्या च दाक्षिण्येन निपात्य च।&lt;br&gt;&#xA;स कपिप्रवरो वेदाद्ववृधे पुनरात्मवान् ॥ 5.1.186 ॥&lt;br&gt;&#xA;तां हतां वानरेणाशु पतितां वीक्ष्य सिंहिकाम्।&lt;br&gt;&#xA;भूतान्याकाशचारीणि तमूचुः प्लवगोत्तमम् ॥ 5.1.187 ॥&lt;br&gt;&#xA;भीममद्य कृतं कर्म महत्सत्त्वं त्वया हतम्।&lt;br&gt;&#xA;साधयार्थमभिप्रेतमरिष्टं प्लवतां वर ॥ 5.1.188 ॥&lt;br&gt;&#xA;यस्य त्वेतानि चत्वारि वानरेन्द्र चथा तव।&lt;br&gt;&#xA;धृतिर्दृष्टिर्मतिर्दाक्ष्यं स्वकर्मसु न सीदति ॥ 5.1.189 ॥&lt;br&gt;&#xA;स तैः सम्भावितः पूज्यः प्रतिपन्नप्रयोजनः।&lt;br&gt;&#xA;जगामाकाशमाविश्य पन्नगाशनवत्कपिः ॥ 5.1.190 ॥&lt;br&gt;&#xA;प्राप्तभूयिष्ठपारस्तु सर्वतः प्रतिलोकयन्।&lt;br&gt;&#xA;योजनानां शतस्यान्ते वनराजिं ददर्श सः ॥ 5.1.191 ॥&lt;br&gt;&#xA;ददर्श च पतन्नेव विविधद्रुमभूषितम्।&lt;br&gt;&#xA;द्वीपं शाकामृगश्रेष्ठो मलयोपवनानिच ॥ 5.1.192 ॥&lt;br&gt;&#xA;सागरं सागरानूपं सागरावनूपजान् द्रुमान्।&lt;br&gt;&#xA;सागरस्य च पत्नीनां मुखान्यपि विलोकयन् ॥ 5.1.193 ॥&lt;br&gt;&#xA;स महामेघसङ्काशं समीक्ष्यात्मानमात्मवान्।&lt;br&gt;&#xA;निरुन्धन्तमिवाकाशं चकार मतिमान्मतिम् ॥ 5.1.194 ॥&lt;br&gt;&#xA;कायवृद्धिं प्रवेगं च मम दृष्ट्वैव राक्षसाः।&lt;br&gt;&#xA;मयि कौतूहलं कुर्युरिति मेने महाकपिः ॥ 5.1.195 ॥&lt;br&gt;&#xA;ततः शरीरं सन्त्रिप्य तन्महीधरसन्निभम्।&lt;br&gt;&#xA;पुनः प्रकृतिमापेदे वीतमोह इवात्मवान् ॥ 5.1.196 ॥&lt;br&gt;&#xA;तद्रूपमतिसङ्क्षिप्य हनुमान् प्रकृतौ स्थितः।&lt;br&gt;&#xA;त्रीन् क्रमानिव विक्रम्य बलिवीर्यहरो हरिः ॥ 5.1.197 ॥&lt;br&gt;&#xA;स चारुनानाविधरूपधारी परं समासाद्य समुद्रतीरम्।&lt;br&gt;&#xA;परैरशक्यः प्रतिपन्नरूपः समीक्षितात्मा समवेक्षितार्थः ॥ 5.1.198 ॥&lt;br&gt;&#xA;ततस्स लम्बस्य गिरेस्समृद्धे विचित्रकूटे निपपात कूटे।&lt;br&gt;&#xA;सकेतकोद्दालकनालिकेरे महाद्रिकूटप्रतिमो महात्मा ॥ 5.1.199 ॥&lt;br&gt;&#xA;ततस्तु सम्प्राप्य समुद्रतीरं समीक्ष्य लङ्कां गिरिवर्यमूर्ध्नि।&lt;br&gt;&#xA;कपिस्तु तस्मिन्निपपात पर्वते विधूय रूपं व्यथयन्मगद्विजान् ॥ 5.1.200 ॥&lt;br&gt;&#xA;स सागरं दानवपन्नगायुतं बलेन विक्रम्य महोर्मिमालिनम्।&lt;br&gt;&#xA;निपत्य तीरे च महोदधेस्तदा ददर्श लङ्काममरावतीमिव ॥ 5.1.201 ॥&lt;/p&gt;</description>
    </item>
    <item>
      <title>००२ लङ्कापुरीवर्णनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/01-lankA-praveshaH/002_lankApurIvarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/01-lankA-praveshaH/002_lankApurIvarNanam/</guid>
      <description>&lt;p&gt;स सागरमनाधृष्यमतिक्रम्य महाबलः।&lt;br&gt;&#xA;त्रिकूटशिखरे लङ्कां स्थितां स्वस्थो ददर्श ह ॥ 5.2.1 ॥&lt;br&gt;&#xA;ततः पादपमुक्तेन पुष्पवर्षेण वीर्यवान्।&lt;br&gt;&#xA;अभिवृष्टः स्थितस्तत्र बभौ पुष्पमयो यथा ॥ 5.2.2 ॥&lt;br&gt;&#xA;योजनानां शतं श्रीमांस्तीर्त्वाप्युत्तमविक्रमः।&lt;br&gt;&#xA;अनिश्वसन् कपिस्तत्र न ग्लानिमधिगच्छति ॥ 5.2.3 ॥&lt;br&gt;&#xA;शतान्यहं योजनानां क्रमेयं सुबहून्यपि।&lt;br&gt;&#xA;किं पुनः सागरस्यान्तं सङ्ख्यातं शतयोजनम् ॥ 5.2.4 ॥&lt;br&gt;&#xA;स तु वीर्यवतां श्रेष्ठः प्लवतामपि चोत्तमः।&lt;br&gt;&#xA;जगाम वेगवान् लङ्कां लङ्घयित्वा महोदधिम् ॥ 5.2.5 ॥&lt;br&gt;&#xA;शाद्वलानि च नीलानि गन्धवन्ति वनानि च।&lt;br&gt;&#xA;गण्डवन्ति च मध्येन जगाम नगवन्ति च ॥ 5.2.6 ॥&lt;br&gt;&#xA;शैलांश्च तरुसञ्छन्नान् वनराजीश्च पुष्पिताः।&lt;br&gt;&#xA;अभिचक्राम तेजस्वी हनुमान् प्लवगर्षभः ॥ 5.2.7 ॥&lt;br&gt;&#xA;स तस्मिन्नचले तिष्ठन् वनान्युपवनानि च।&lt;br&gt;&#xA;स नगाग्रे च तां लङ्कां ददर्श पवनात्मजः ॥ 5.2.8 ॥&lt;br&gt;&#xA;सरलान् कर्णिकारांश्च खर्जूरांश्च सुपुष्पितान्।&lt;br&gt;&#xA;प्रियालान्मुचुलिन्दांश्च कुटजान् केतकानपि ॥ 5.2.9 ॥&lt;br&gt;&#xA;प्रियङ्गून् गन्धपूर्णांश्च नीपान् सप्तच्छदांस्तथा।&lt;br&gt;&#xA;असनान् कोविदारांश्च करवीरांश्च पुष्पितान् ॥ 5.2.10 ॥&lt;br&gt;&#xA;पुष्पभारनिबद्धांश्च तथा मुकुलितानपि।&lt;br&gt;&#xA;पादपान् विहगाकीर्णान् पवनाधूतमस्तकान् ॥ 5.2.11 ॥&lt;br&gt;&#xA;हंसकारण्डवाकीर्णा वापीः पद्मोत्पलायुताः।&lt;br&gt;&#xA;आक्रीडान् विविधान् रम्यान् विविधांश्च जलाशयान् ॥ 5.2.12 ॥&lt;br&gt;&#xA;सन्ततान् विविधैर्वृक्षैः सर्वर्तुफलपुष्पितैः।&lt;br&gt;&#xA;उद्यानानि च रम्याणि ददर्श कपिकुञ्जरः ॥ 5.2.13 ॥&lt;br&gt;&#xA;समासाद्य च लक्ष्मीवान् लङ्कां रावणपालिताम्।&lt;br&gt;&#xA;परिघाभिः सपद्माभिः सोत्पलाभिरलङ्कृताम् ॥ 5.2.14 ॥&lt;br&gt;&#xA;सीतापहरणार्थेन रावणेन सुरक्षिताम्।&lt;br&gt;&#xA;समन्ताद्विचरद्भिश्च राक्षसैरुग्रधन्विभिः ॥ 5.2.15 ॥&lt;br&gt;&#xA;काञ्चनेनावृतां रम्यां प्राकारेण महापूरीम्।&lt;br&gt;&#xA;गृहैश्च ग्रहसङ्काशैः शारदाम्बुदसन्निभैः ॥ 5.2.16 ॥&lt;br&gt;&#xA;पाण्डराभिः प्रतेलीभिरुच्चाभिरभिसंवृताम्।&lt;br&gt;&#xA;अट्टालकशताकीर्णां पताकाध्वजमालिनीम् ॥ 5.2.17 ॥&lt;br&gt;&#xA;तोरणैः काञ्चनैर्दिव्यैर्लतापङ्क्तिविचित्रितैः।&lt;br&gt;&#xA;ददर्श हनुमान् लङ्कां दिवि देवपुरीमिव ॥ 5.2.18 ॥&lt;br&gt;&#xA;गिरिमूर्ध्नि स्थितां लङ्कां पाण्डुरैर्भवनैः शुभैः।&lt;br&gt;&#xA;ददर्श स कपिश्रेष्ठः पुरमाकाशगं यथा ॥ 5.2.19 ॥&lt;br&gt;&#xA;पालितां राक्षसेन्द्रेण निर्मितां विश्वकर्मणा।&lt;br&gt;&#xA;प्लवमानामिवाकाशे ददर्श हनुमान् पुरीम् ॥ 5.2.20 ॥&lt;br&gt;&#xA;शतघ्नीशूलकेशान्तामट्टालकवतंसकाम्।&lt;br&gt;&#xA;मनसेव कृतां लङ्कां निर्मितां विश्वकर्मणा ॥ 5.2.21 ॥&lt;br&gt;&#xA;द्वारमुत्तरमासाद्य चिन्तयामास वानरः ॥ 5.2.22 ॥&lt;br&gt;&#xA;केलासशिखरप्रख्यामालिखन्तीमिवाम्बरम्।&lt;br&gt;&#xA;डीयमानामिवाकाशमुच्छ्रितैर्भवनोत्तमैः ॥ 5.2.23 ॥&lt;br&gt;&#xA;सम्पूर्णा राक्षसैर्घोरैर्नागैर्भोगवततीमिव।&lt;br&gt;&#xA;अचिन्त्यां सुकृतां स्पष्टां कुबेराध्युषितां पुरा ॥ 5.2.24 ॥&lt;br&gt;&#xA;दंष्ट्रिभिर्बहुभिः शूरैः शूलपट्टिशपाणिभिः।&lt;br&gt;&#xA;रक्षितां राक्षसैर्घोरैर्गुहामाशीविषैरिव ॥ 5.2.25 ॥&lt;br&gt;&#xA;तस्याश्च महतीं गुप्तिं सागरं च निरीक्ष्य सः।&lt;br&gt;&#xA;रावणं च रिपुं घोरं चिन्तयामास वानरः ॥ 5.2.26 ॥&lt;br&gt;&#xA;आगत्यापीह हरयो भविष्यन्ति निरर्थकाः।&lt;br&gt;&#xA;नहि युद्धेन वै लङ्का शक्या जेतुं सुरैरपि ॥ 5.2.27 ॥&lt;br&gt;&#xA;इमां तु विषमां दुर्गां लङ्कां रावणपालिताम्।&lt;br&gt;&#xA;प्राप्यापि स महाबाहुः हिं करिष्यति राघवः ॥ 5.2.28 ॥&lt;br&gt;&#xA;अवकाशे न सान्त्वस्य राक्षसेष्वभिगम्यते।&lt;br&gt;&#xA;न दानस्य न भेदस्य नैव युद्धस्य दृश्यते ॥ 5.2.29 ॥&lt;br&gt;&#xA;चतुर्णामेव हि गतिर्वानराणां महात्मनाम्।&lt;br&gt;&#xA;वालिपुत्रस्य नीलस्य मम राज्ञश्च धीमतः ॥ 5.2.30 ॥&lt;br&gt;&#xA;यावज्जानामि वैदेहीं यदि जीवति वा न वा।&lt;br&gt;&#xA;तत्रैव चिन्तयिष्यामि दृष्ट्वा तां जनकात्मजाम् ॥ 5.2.31 ॥&lt;br&gt;&#xA;ततः स चिन्तयामास मुहूर्तं कपिकुञ्जरः।&lt;br&gt;&#xA;गिरिशृङ्गे स्थितस्तस्मिन् रामस्याभ्युदये रतः ॥ 5.2.32 ॥&lt;br&gt;&#xA;अनेन रूपेण मया न शक्या पुरी।&lt;br&gt;&#xA;प्रवेष्टुं राक्षसैर्गुप्ता क्रूरैर्बलसमन्वितैः ॥ 5.2.33 ॥&lt;br&gt;&#xA;उग्रौजसो महावीर्या बलवन्तश्च राक्षसाः।&lt;br&gt;&#xA;वञ्चनीया मया सर्वे जानकीं परिमार्गता ॥ 5.2.34 ॥&lt;br&gt;&#xA;लक्ष्यालक्ष्येण रूपेण रात्रौ लङ्कापुरी मया।&lt;br&gt;&#xA;प्रवेष्टुं प्राप्तकालं मे कृत्यं साधयितुं महत् ॥ 5.2.35 ॥&lt;br&gt;&#xA;तां पुरीं तादृशीं दृष्ट्वा दुराधर्षां सुरासुरैः।&lt;br&gt;&#xA;हनुमांश्चिन्तयामास विनिःश्वस्य मुहुर्मुहुः ॥ 5.2.36 ॥&lt;br&gt;&#xA;केनोपायेन पश्येयं मैथिलीं जनकात्मजाम्।&lt;br&gt;&#xA;अदृष्टो राक्षसेन्द्रेण रावणेन दुरात्मना ॥ 5.2.37 ॥&lt;br&gt;&#xA;न विनश्येत् कथं कार्यं रामस्य विदितात्मनः।&lt;br&gt;&#xA;एकामेकश्च पश्येयं रहिते जनकात्मजाम् ॥ 5.2.38 ॥&lt;br&gt;&#xA;भूताश्चार्था विपद्यन्ते देशकालविरोधिताः।&lt;br&gt;&#xA;विक्लवं दूतमासाद्य तमः सूर्योदये यथा ॥ 5.2.39 ॥&lt;br&gt;&#xA;अर्थानर्थान्तरे बुद्धिर्निश्चितापि न शोभते।&lt;br&gt;&#xA;घातयन्ति हि कार्याणि दूताः पण्डितमानिनः ॥ 5.2.40 ॥&lt;br&gt;&#xA;न विनश्येत्कथं कार्यं वैक्लव्यं न कथं भवेत्।&lt;br&gt;&#xA;लङ्घनं च समुद्रस्य कथं नु न वृथा भवेत् ॥ 5.2.41 ॥&lt;br&gt;&#xA;मयि दृष्टे तु रक्षोभी रामस्य विदितात्मनः।&lt;br&gt;&#xA;भवेद्व्यर्थम्मिदं कार्यं रावणानर्थमिच्छतः ॥ 5.2.42 ॥&lt;br&gt;&#xA;नहि शक्य क्वचित् स्थातुमविज्ञातेन राक्षसैः।&lt;br&gt;&#xA;अपि राक्षसरूपेण किमुतान्येन केनचित् ॥ 5.2.43 ॥&lt;br&gt;&#xA;वायुरप्यत्र न ज्ञातश्चरेदिति मतिर्मम।&lt;br&gt;&#xA;नह्यस्त्यविदितं किञ्चिद्राक्षसानां बलीयसाम् ॥ 5.2.44 ॥&lt;br&gt;&#xA;इहाहं यदि तिष्ठामि स्वेन रूपेण संवृतः।&lt;br&gt;&#xA;विनाशमुपायास्यामि भर्तुरर्थश्च हीयते ॥ 5.2.45 ॥&lt;br&gt;&#xA;तदहं स्वेन रूपेण रजन्यां ह्रस्वतां गतः।&lt;br&gt;&#xA;लङ्कामधिपतिष्यामि राघवस्यार्थसिद्धये ॥ 5.2.46 ॥&lt;br&gt;&#xA;रावणस्य पुरीं रात्रौ प्रविश्य सुदुरासदाम्।&lt;br&gt;&#xA;विचिन्वन् भवनं सर्वं द्रक्ष्यामि जनकात्मजाम् ॥ 5.2.47 ॥&lt;br&gt;&#xA;इति सञ्चिन्त्य हनुमान् सूर्यस्यास्तमयं कपिः।&lt;br&gt;&#xA;आचकाङ्क्षे तदा वीरो वैदेह्या दर्शनोत्सुकः ॥ 5.2.48 ॥&lt;br&gt;&#xA;सूर्ये चास्तं गते रात्रौ देहं सङ्क्षिप्य मारुतिः।&lt;br&gt;&#xA;वृषदंशकमात्रः सन् बभूवाद्भुतदर्शनः ॥ 5.2.49 ॥&lt;br&gt;&#xA;प्रदोषकाले हनुमांस्तूर्णमुत्प्लुत्य वीर्यवान्।&lt;br&gt;&#xA;प्रविवेश पुरीं रम्यां सुविभक्तमहापथाम् ॥ 5.2.50 ॥&lt;br&gt;&#xA;प्रासादमालाविततां स्तम्भैः काञ्चनराजतैः।&lt;br&gt;&#xA;शातकुम्भमयैर्जालैर्गन्धर्वनगरोपमाम् ॥ 5.2.51 ॥&lt;br&gt;&#xA;सप्तभूमाष्टभूमैश्च स ददर्श महापुरीम्।&lt;br&gt;&#xA;तलैः स्फटिकसङ्कीर्णैः कार्तस्वरविभूषितैः ॥ 5.2.52 ॥&lt;br&gt;&#xA;वैडूर्यमणिचित्रैश्च मुक्ताजालविभूषितैः।&lt;br&gt;&#xA;तलैः शुशुभिरे तानि भवनान्यत्र रक्षसाम् ॥ 5.2.53 ॥&lt;br&gt;&#xA;काञ्चनानि विचित्राणि तोरणानि च रक्षसाम्।&lt;br&gt;&#xA;लङ्कामुद्द्योतयामासुः सर्वतः समलङ्कृताम् ॥ 5.2.54 ॥&lt;br&gt;&#xA;अचिन्त्यामाद्भुताकारां दृष्ट्वा लङ्कां महाकपिः।&lt;br&gt;&#xA;आसीद्विषण्णो हृष्टश्च वैदेह्या दर्शनोत्सुकः ॥ 5.2.55 ॥&lt;br&gt;&#xA;स पाण्डुरो द्विद्धविमानामालिनीं महार्हजाम्बूनदजालतोरणाम्।&lt;br&gt;&#xA;यशस्विनीं रावणबाहुपालितां क्षपाचरैर्भीमबलैः समावृताम् ॥ 5.2.56 ॥&lt;br&gt;&#xA;चन्द्रोऽपि साचिव्यमिवास्य कुर्वंस्तारागणैर्मध्यगतो विराजन्।&lt;br&gt;&#xA;ज्योत्स्नावितानेन वितत्य लेकमुत्तिष्ठते नैतसहस्ररश्मिः ॥ 5.2.57 ॥&lt;br&gt;&#xA;शङ्खप्रभं क्षीरमृणालवर्णमुद्गच्छमानं व्यवभासमानम्।&lt;br&gt;&#xA;ददर्श चन्द्रं स हरिप्रवीरः पोप्लूयमानं सरसीव हंसम् ॥ 5.2.58 ॥&lt;/p&gt;</description>
    </item>
    <item>
      <title>००३ लङ्कागमनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/01-lankA-praveshaH/003_lankAgamanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/01-lankA-praveshaH/003_lankAgamanam/</guid>
      <description>&lt;p&gt;स लम्बसिखरे लम्बे लम्बतोयदसन्निभे।&lt;br&gt;&#xA;सत्त्वमास्ताय मेधावी हनुमान्मारुतात्मजः ॥ 5.3.1 ॥&lt;br&gt;&#xA;निशि लङ्कां महासत्त्वो विवेश कपिकुञ्जरः।&lt;br&gt;&#xA;रम्यकाननतोयाढ्यां पुरीं रावणपालिताम् ॥ 5.3.2 ॥&lt;br&gt;&#xA;शारदाम्बुधरप्रख्यैर्भवनैरुपशोभिताम्।&lt;br&gt;&#xA;सागरोपमनिर्घोषां सागरानिलसेविताम् ॥ 5.3.3 ॥&lt;br&gt;&#xA;सुपुष्टबलसङ्घुष्टां यथैव विटपावतीम्।&lt;br&gt;&#xA;चारुतोरणनिर्यूहां पाण्डुरद्वारतोरणाम् ॥ 5.3.4 ॥&lt;br&gt;&#xA;भुजगाचरितां गुप्तां शुभां भोगवतीमिव।&lt;br&gt;&#xA;तां सविद्युद्घनाकीर्णां ज्योतिर्मार्गनिषेविताम् ॥ 5.3.5 ॥&lt;br&gt;&#xA;मन्दमारुतसञ्चारां यथेन्द्रस्यामरावतीम्।&lt;br&gt;&#xA;शातकुम्भेन महता प्राकारेणाभिसंवृताम् ॥ 5.3.6 ॥&lt;br&gt;&#xA;किङ्किणीजालघोषाभिः पताकाभिरलङ्कृताम्।&lt;br&gt;&#xA;आसाद्य सहसा हृष्टः प्राकारमभिपेदिवान् ॥ 5.3.7 ॥&lt;br&gt;&#xA;विस्मयाविष्टहृदयः पुरीमालोक्य सर्वतः ॥ 5.3.8 ॥&lt;br&gt;&#xA;वज्रस्फाटिकमुक्ताभिर्मणिकुट्टिमभूषितैः।&lt;br&gt;&#xA;तप्तहाटकनिर्यूहै राजतामलपाण्डुरैः ॥ 5.3.9 ॥&lt;br&gt;&#xA;वैडूर्यकृतसोपानैः स्फाटिकान्तरपांसुभिः।&lt;br&gt;&#xA;चारुसञ्जवनोपेतैः खमिवोत्पतितैः शुभैः ॥ 5.3.10 ॥&lt;br&gt;&#xA;क्रौञ्चबर्हिणसङ्घुष्टैराजहंसनिषेवितैः।&lt;br&gt;&#xA;तूर्याभरणनिर्घोषैः सर्वतः प्रतिनादिताम् ॥ 5.3.11 ॥&lt;br&gt;&#xA;वस्वोकसाराप्रतिमां तां वीक्ष्य नगरीं ततः।&lt;br&gt;&#xA;खमिवोत्पतितुं कामां जहर्ष हनुमान् कपिः ॥ 5.3.12 ॥&lt;br&gt;&#xA;तां समीक्ष्य पुरीं रम्यां राक्षसाधिपतेः शुभाम्।&lt;br&gt;&#xA;अनुत्तमामृद्धियुतां चिन्तयामास वीर्यवान् ॥ 5.3.13 ॥&lt;br&gt;&#xA;नेयमन्येन नगरी शक्या धर्षयितुं बलात्।&lt;br&gt;&#xA;रक्षिता रावणबलैरुद्यतायुधधारिभिः ॥ 5.3.14 ॥&lt;br&gt;&#xA;कुमुदाङ्गदयोर्वापि सुषेणस्य महाकपेः।&lt;br&gt;&#xA;प्रसिद्धेयं भवेद्भूमिर्मैन्दद्विविदयोरपि ॥ 5.3.15 ॥&lt;br&gt;&#xA;विवस्वतस्तनूजस्य हरेश्च कुशपर्वणः।&lt;br&gt;&#xA;ऋक्षस्य केतुमालस्य मम चैव गतिर्भवेत् ॥ 5.3.16 ॥&lt;br&gt;&#xA;समीक्ष्य तु महाबाहू राघवस्य पराक्रमम्।&lt;br&gt;&#xA;लक्ष्मणस्य च विक्रान्तमभवत्प्रीतिमान् कपिः ॥ 5.3.17 ॥&lt;br&gt;&#xA;तां रत्नवसनोपेतां गोष्ठागारावतंसकाम्।&lt;br&gt;&#xA;यन्त्रागारस्तनीमृद्धां प्रमदामिव भूषिताम् ॥ 5.3.18 ॥&lt;br&gt;&#xA;तां नष्टतिमिरां दीप्तैर्भास्वरैश्च महागृहैः।&lt;br&gt;&#xA;नगरीं राक्षसेन्द्रस्य ददर्श स महाकपिः ॥ 5.3.19 ॥&lt;br&gt;&#xA;अथ सा हरिशार्दूलं प्रविशन्तं महाबलम्।&lt;br&gt;&#xA;नगरी स्वेन रूपेण ददर्श पवनात्मजम् ॥ 5.3.20 ॥&lt;br&gt;&#xA;सा तं हरिवरं दृष्ट्वा लङ्का रावणपालिता।&lt;br&gt;&#xA;स्वयमेवोत्थिता तत्र विकृताननदर्शना ॥ 5.3.21 ॥&lt;br&gt;&#xA;पुरस्तात्कपिवर्यस्य वायुसूनोरतिष्ठत।&lt;br&gt;&#xA;मुञ्चमाना महानादमब्रवीत्पवनात्मजम् ॥ 5.3.22 ॥&lt;br&gt;&#xA;कस्त्वं केन च कार्येण इह प्राप्तो वनालय।&lt;br&gt;&#xA;कथयस्वेह यत्तत्त्वं यावत्प्राणा धरन्ति ते ॥ 5.3.23 ॥&lt;br&gt;&#xA;न शक्यं खल्वियं लङ्का प्रवेष्टुं वानर त्वया।&lt;br&gt;&#xA;रक्षिता रावणबलैरभिगुप्ता समन्ततः ॥ 5.3.24 ॥&lt;br&gt;&#xA;अथ तामब्रवीद्वीरो हनूमानग्रतः स्थिताम्।&lt;br&gt;&#xA;कथयिष्यामि ते तत्त्वं यन्मां त्वं परिपृच्छसि ॥ 5.3.25 ॥&lt;br&gt;&#xA;का त्वं विरूपनयना पुरद्वारेऽवतिष्ठसि।&lt;br&gt;&#xA;किमर्थं चापि मां रुद्ध्वा निर्भिर्त्सयसि दारुणा ॥ 5.3.26 ॥&lt;br&gt;&#xA;हनुमद्वचनं श्रुत्वा लङ्का सा कामरूपिणी।&lt;br&gt;&#xA;उवाच वचनं क्रुद्धा परुषं पवनात्मजम् ॥ 5.3.27 ॥&lt;br&gt;&#xA;अहं हाक्षसराजस्य रावणस्य महात्मनः।&lt;br&gt;&#xA;आज्ञा प्रतीक्षा दुर्धर्षा रक्षामि नगरीमिमाम् ॥ 5.3.28 ॥&lt;br&gt;&#xA;न शक्या मामवज्ञाय प्रवेष्टुं नगरी त्वया।&lt;br&gt;&#xA;अद्य प्राणैः परित्यक्तः स्वप्स्यसे निहतो मया ॥ 5.3.29 ॥&lt;br&gt;&#xA;अहं हि नगरी लङ्का स्वयमेव प्लवङ्गम।&lt;br&gt;&#xA;सर्वतः परिरक्षामि ह्येतत्ते कथितं मया ॥ 5.3.30 ॥&lt;br&gt;&#xA;लङ्काया वचनं श्रुत्वा हनुमान् मारुतात्मजः।&lt;br&gt;&#xA;यत्नवान् स हरिश्श्रेष्ठः स्थितः शैल इवापरः ॥ 5.3.31 ॥&lt;br&gt;&#xA;स तां स्त्रीरूपविकृतां दृष्ट्वा वानरपुङ्गवः।&lt;br&gt;&#xA;आबभाषेऽथ मेधावी सत्त्ववान् प्लवगर्षभः ॥ 5.3.32 ॥&lt;br&gt;&#xA;द्रक्ष्यामि नगरीं लङ्कां साट्टप्राकारतोरणाम्।&lt;br&gt;&#xA;इत्यर्थमिह सम्प्राप्तः परं कौतूहलं हि मे ॥ 5.3.33 ॥&lt;br&gt;&#xA;वनान्युपवनानीह लङ्कायाः काननानि च।&lt;br&gt;&#xA;सर्वतो गृहमुख्यानि द्रष्टुमागमनं हि मे ॥ 5.3.34 ॥&lt;br&gt;&#xA;तस्य तद्वचनं श्रुत्वा लङ्ङ्का सा कामरूपिणी।&lt;br&gt;&#xA;भूय एव पुर्नवाक्यं बभाषे परुषाक्षरम् ॥ 5.3.35 ॥&lt;br&gt;&#xA;मामनिर्जित्य दुर्बुद्धे राक्षसेश्वरपालिताम्।&lt;br&gt;&#xA;न शक्यमद्य ते द्रष्टुं पुरीयं वानराधम ॥ 5.3.36 ॥&lt;br&gt;&#xA;ततः स कपिशार्दूलस्तामुवाच निशाचराम्।&lt;br&gt;&#xA;दृष्ट्वा पुरीमिमां भद्रे पुनर्यास्ये यथागतम् ॥ 5.3.37 ॥&lt;br&gt;&#xA;ततः कृत्वा महानादं सा वै लङ्का भयावहम्।&lt;br&gt;&#xA;तलेन वानरश्रेष्ठं ताडयामास वेगिता ॥ 5.3.38 ॥&lt;br&gt;&#xA;ततः स कपिशार्दूलो लङ्कया ताडितो भृशम्।&lt;br&gt;&#xA;ननाद सुमहानादं वीर्यवान् पवनात्मजः ॥ 5.3.39 ॥&lt;br&gt;&#xA;ततः संवर्तयामास वामहस्तस्य सोऽङ्गुलीः।&lt;br&gt;&#xA;मुष्टिनाऽभिजघानैनां हनूमान् क्रोधमूर्च्छितः ॥ 5.3.40 ॥&lt;br&gt;&#xA;स्त्री चेति मन्यमानेन नातिक्रोधस्स्वयं कृतः ॥ 5.3.41 ॥&lt;br&gt;&#xA;सा तु तेन प्रहारेण विह्वलाङ्गी निशाचरी।&lt;br&gt;&#xA;पपात सहसा भूमौ विकृताननदर्शना ॥ 5.3.42 ॥&lt;br&gt;&#xA;ततस्तु हनुमान् प्राज्ञस्तां दृष्ट्वा विनिपातिताम्।&lt;br&gt;&#xA;कृपां चकार तेजस्वी मन्यमानः स्त्रियं तु ताम् ॥ 5.3.43 ॥&lt;br&gt;&#xA;ततो वै भृशसंविग्ना लङ्का सा गद्गदाक्षरम्।&lt;br&gt;&#xA;उवाचागर्वितं वाक्यं हनुमान्तं प्लवङ्गमम् ॥ 5.3.44 ॥&lt;br&gt;&#xA;प्रसीद सुमहाबाहो त्रायस्व हरिसत्तम।&lt;br&gt;&#xA;समये सौम्य तिष्ठन्ति सत्त्ववन्तो महाबलाः ॥ 5.3.45 ॥&lt;br&gt;&#xA;अहं तु नगरी लङ्का स्वयमेव प्लवङ्गम।&lt;br&gt;&#xA;निर्जिताऽहं त्वया वीर विक्रमेण महाबल ॥ 5.3.46 ॥&lt;br&gt;&#xA;इदं तु तथ्यं वै ब्रुवन्त्या मे हरीश्वर।&lt;br&gt;&#xA;स्वयम्भुवा पुरा दत्तं वरदानं यथा मम ॥ 5.3.47 ॥&lt;br&gt;&#xA;यदा त्वां वानरः कश्चिद्विक्रमाद्वशमानयेत्।&lt;br&gt;&#xA;तदा त्वया हि विज्ञेयं रक्षसां भयमगतम् ॥ 5.3.48 ॥&lt;br&gt;&#xA;स हि मे समयस्सौम्य प्राप्तोऽद्य तव दर्शनात्।&lt;br&gt;&#xA;स्वयम्भूविहितस्सत्यो न तस्यास्ति व्यतिक्रमः ॥ 5.3.49 ॥&lt;br&gt;&#xA;सीतानिमित्तं राज्ञस्तु रावणस्य दुरात्मनः।&lt;br&gt;&#xA;राक्षसां चैव सर्वेषां विनाशः समुपागतः ॥ 5.3.50 ॥&lt;br&gt;&#xA;तत्प्रविश्य हरिश्रेष्ठ पुरीं रावणपालिताम्।&lt;br&gt;&#xA;विधत्स्व सर्वकार्याणि यानि यानीह वाञ्छसि ॥ 5.3.51 ॥&lt;br&gt;&#xA;प्रविश्य शापोपहतां हरीश्वरः शुभां पुरीं राक्षसमुख्यपालिताम्।&lt;br&gt;&#xA;यदृच्छया त्वं जनकात्मजां सतीं विमार्ग सर्वत्र गतो यथासुखम् ॥ 5.3.52 ॥&lt;/p&gt;</description>
    </item>
    <item>
      <title>००४ लङ्कापुरीप्रवेशः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/01-lankA-praveshaH/004_lankApurIpraveshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/01-lankA-praveshaH/004_lankApurIpraveshaH/</guid>
      <description>&lt;p&gt;विक्रमेण महातेजा हनूमान् कपिसत्तमः।&lt;br&gt;&#xA;अद्वारेण महाबाहुः प्राकारमभिपुप्लुवे ॥ 5.4.1 ॥&lt;br&gt;&#xA;प्रविश्य नगरीं लङ्कां कपिराजहितङ्करः।&lt;br&gt;&#xA;चक्रेऽथ पादं सव्यं च शत्रूणां स तु मूर्धनि ॥ 5.4.2 ॥&lt;br&gt;&#xA;प्रविष्टः सत्त्वसम्पन्नो निशायां मारुतात्मजः।&lt;br&gt;&#xA;स महापथमास्थाय मुक्तापुष्पविराजितम् ॥ 5.4.3 ॥&lt;br&gt;&#xA;ततस्तु तां पुरीं लङ्कां रम्यामभिययौ कपिः ॥ 5.4.4 ॥&lt;br&gt;&#xA;वज्राङ्कुशनिकाशैश्च वज्रजालविभूषितैः।&lt;br&gt;&#xA;गृहमेघैः पूरी रम्या बभासे द्यौरिवाम्बुदैः ॥ 5.4.5 ॥&lt;br&gt;&#xA;प्रजज्वाल तदा लङ्का रक्षोगणगृहैः शुभै ॥ 5.4.6 ॥&lt;br&gt;&#xA;वर्धमानगृहैश्चापि सर्वतः सुविभूषिता।&lt;br&gt;&#xA;[गृहमुख्यः पुरी रम्या बभासे द्यौरिवाम्बुदैः] ॥ 5.4.7 ॥&lt;br&gt;&#xA;तां चित्रमाल्याभरणां कपिराजहितङ्करः।&lt;br&gt;&#xA;राघवार्थं चरन् श्रीमान् ददर्श च ननन्द च ॥ 5.4.8 ॥&lt;br&gt;&#xA;भवनाद्भवनं गच्छन् ददर्श पवनात्मजः।&lt;br&gt;&#xA;विविधाकृतिरूपाणि भवनानि ततस्ततः ॥ 5.4.9 ॥&lt;br&gt;&#xA;शुश्राव मधुरं गीतं त्रिस्थानस्वरभूषितम्।&lt;br&gt;&#xA;स्त्रीणां मदसमृद्धानां दिवि चाप्सरसामिव ॥ 5.4.10 ॥&lt;br&gt;&#xA;सोपाननिनदांश्चैव भवनेषु महात्मनाम्।&lt;br&gt;&#xA;अस्फोटितनिनादांश्च क्ष्वेलितांश्च ततस्ततः ॥ 5.4.11 ॥&lt;br&gt;&#xA;शुश्राव जपतां तत्र मन्त्रान् रक्षो गृहेषु वै ॥ 5.4.12 ॥&lt;br&gt;&#xA;स्वाध्यायनिरतांश्चैव यातुधानान् ददर्श सः।&lt;br&gt;&#xA;रावणस्तवसंयुक्तान् गर्जतो राक्षसानपि ॥ 5.4.13 ॥&lt;br&gt;&#xA;ददर्श मध्यमे गुल्मे रावणस्य चरान् बहून्**।&lt;br&gt;&#xA;स्वजनवृत्तान्तजिज्ञासया प्रधानप्रेरितान् प्रणिधीन् ॥ 5.4.14 ॥&lt;br&gt;&#xA;दीक्षितान् जटिलान् मुण्डान् गोजिनाम्बरवाससः।&lt;br&gt;&#xA;दर्भमुष्टिप्रहरणानग्निकुण्डायुधांस्तथा ॥ 5.4.15 ॥&lt;br&gt;&#xA;कूटमुद्गरपाणींश्च दण्डायुधधरानपि।&lt;br&gt;&#xA;एकाक्षानेककर्णांश्च लम्बोदरपयोधरान् ॥ 5.4.16 ॥&lt;br&gt;&#xA;करालान् भग्नवक्त्रांश्च विकटान् वामनांस्तथा।&lt;br&gt;&#xA;धन्विनः ख़ड्गिनश्चैव शतघ्नीमुसलायुधान् ॥ 5.4.17 ॥&lt;br&gt;&#xA;परिघोत्तमहस्तांश्च विचित्रकवचोज्ज्वलान्।&lt;br&gt;&#xA;नातिस्थूलान्नातिकृशान्नातिदीर्घातिह्रस्वकान् ॥ 5.4.18 ॥&lt;br&gt;&#xA;विरूपान् बहुरूपांश्च सुरूपांश्च सुवर्चसः।&lt;br&gt;&#xA;ध्वजीन् पताकिनश्चैव ददर्श विविधायुधान् ॥ 5.4.19 ॥&lt;br&gt;&#xA;शक्तिवृक्षायुधांश्चैव पट्टिशाशनिधारिणः ॥ 5.4.20 ॥&lt;br&gt;&#xA;क्षेपणीपाशहस्तांश्च ददर्श स महाकपिः।&lt;br&gt;&#xA;स्त्रग्विणस्त्वनुलिप्तांश्च वराभरणभूषितान् ॥ 5.4.21 ॥&lt;br&gt;&#xA;नानावेषसमायुक्तान् यथास्वैरगतान् बहून्।&lt;br&gt;&#xA;तीक्ष्णशूलधरांश्चैव वज्रिणश्च महाबलान् ॥ 5.4.22 ॥&lt;br&gt;&#xA;शतसाहस्रमव्यग्रमारक्षं मध्यमं कपिः।&lt;br&gt;&#xA;रक्षोधिपतिनिर्दिष्टं ददर्शान्तःपुराग्रतः ॥ 5.4.23 ॥&lt;br&gt;&#xA;स तदा तद्गृहं दृष्ट्वा महाहाटकतोरणम्।&lt;br&gt;&#xA;राक्षसेन्द्रस्य विख्यातमद्रिमूर्ध्नि प्रतिष्ठितम् ॥ 5.4.24 ॥&lt;br&gt;&#xA;पुण्डरीकावतंसाभिः परिघाभिरलङ्कृतम्।&lt;br&gt;&#xA;प्राकारावृतमत्यन्तं ददर्श स महाकपिः ॥ 5.4.25 ॥&lt;br&gt;&#xA;त्रिविष्टपनिभं दिव्यं दिव्यनादविनादितम्।&lt;br&gt;&#xA;वाजिहेषितसङ्घुष्टं नादितं भूषणैस्तदा ॥ 5.4.26 ॥&lt;br&gt;&#xA;रथैर्यानैर्विमानैश्च तथा हयगजैः शुभैः।&lt;br&gt;&#xA;वारणैश्च चतुर्दन्तैः श्वेताभ्रनिचयोपमैः ॥ 5.4.27 ॥&lt;br&gt;&#xA;रक्षितं सुमहावीर्यैर्वासुधानैः सहस्रशः।&lt;br&gt;&#xA;राक्षसाधिपतेर्गुप्तमाविवेश महाकपिः ॥ 5.4.28 ॥&lt;br&gt;&#xA;सहोमजाम्बूनदचक्रवालं महार्हमुक्तामणिभूषितानाम्।&lt;br&gt;&#xA;परार्घ्यकालागरुचन्दनाक्तं स रावणान्तःपुरमाविवेश ॥ 5.4.29 ॥&lt;/p&gt;</description>
    </item>
  </channel>
</rss>
