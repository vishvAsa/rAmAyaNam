<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२-रावण-गृहम् on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/02-rAvaNa-gRham/</link>
    <description>Recent content in &#43;०२-रावण-गृहम् on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/02-rAvaNa-gRham/index.xml" rel="self" type="application/rss+xml" />
    <item>
      <title>००५ रावणप्रासादवर्णनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/02-rAvaNa-gRham/005_rAvaNaprAsAdavarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/02-rAvaNa-gRham/005_rAvaNaprAsAdavarNanam/</guid>
      <description>&lt;p&gt;ततः स मध्यं गतमंशुमन्तं ज्योत्स्नावितानं महदुद्वमन्तम्।&lt;br&gt;&#xA;ददर्श धीमान् दिवि भानुमन्तं गोष्ठे वृषं मत्तमिव भ्रमन्तम् ॥ 5.5.1 ॥&lt;br&gt;&#xA;लोकस्य पापानि विनाशयन्तं महोदधिं चापि समेधयन्तम्।&lt;br&gt;&#xA;भूतानि सर्वाणि विराजयन्तं ददर्श शीतांशुमथाभियान्तम् ॥ 5.5.2 ॥&lt;br&gt;&#xA;या भाति लक्ष्मीर्भुवि मन्दरस्था तथा प्रदोषेषु च सागरस्था।&lt;br&gt;&#xA;तथैव तोयेषु च पुष्करस्था रराज सा चारुनिशाकरस्था ॥ 5.5.3 ॥&lt;br&gt;&#xA;हंसो यता राजतपञ्जरस्थः सिंहो यथा मन्दरकन्दरस्थः।&lt;br&gt;&#xA;वीरो यथा गर्वितकृञ्जरस्थश्चन्द्रो विबभ्राज तथाऽम्बरस्थः ॥ 5.5.4 ॥&lt;br&gt;&#xA;स्थितः ककुद्मानिव तीक्ष्णशृङ्गो महाचलः श्वेत इवोच्चशृङ्गः।&lt;br&gt;&#xA;हस्तीव जाम्बूनदबद्धशृङ्गो रराज चन्द्रः परिपूर्णशृङ्गः ॥ 5.5.5 ॥&lt;br&gt;&#xA;विनष्टशीताम्बुतुषारपङ्को महाग्रहग्राहविनष्टपङ्कः।&lt;br&gt;&#xA;प्रकाशलक्ष्म्याश्रयनिर्मलाङ्को रराज चन्द्रो भगवान् शशाङ्कः ॥ 5.5.6 ॥&lt;br&gt;&#xA;शिलातलं प्राप्य यता मृगेन्द्रो महारणं प्राप्य यथा गजेन्द्रः।&lt;br&gt;&#xA;राज्य समासाद्य यथा नरेन्द्रस्तथा प्रकाशो विरराज चन्द्रः ॥ 5.5.7 ॥&lt;br&gt;&#xA;प्रकाशचन्द्रोदयनष्टदोषः प्रवृद्धरक्षः पिशिताशदोषः।&lt;br&gt;&#xA;रामाभिरामेरितचित्तदोषः स्वर्गप्रकाशो भगवान् प्रदोषः ॥ 5.5.8 ॥&lt;br&gt;&#xA;तन्त्रीस्वनाः कर्णसुखाः प्रवृत्ताः स्वपन्ति नार्यः पतिभिस्सुवृत्ताः।&lt;br&gt;&#xA;नक्तञ्चराश्चापि तथा प्रवृत्ता विहर्तुमत्यद्भुतरौद्रवृत्ताः ॥ 5.5.9 ॥&lt;br&gt;&#xA;मत्तप्रमत्तानि समाकुलानि रथाश्वभद्रासनसङ्कुलानि।&lt;br&gt;&#xA;वीरश्रिया चापि समाकुलानि ददर्श धीमान् स कपिः कुलानि ॥ 5.5.10 ॥&lt;br&gt;&#xA;परस्परं चाधिकमाक्षिपन्ति भुजांश्च पीनानधिनिक्षिपन्ति।&lt;br&gt;&#xA;मत्तप्रलापानधिकं त्रिपन्ति मत्तानि चान्योन्यमधिक्षिपन्ति ॥ 5.5.11 ॥&lt;br&gt;&#xA;रक्षंसि वक्षांसि च विक्षिपन्ति गात्राणि कान्तासु च विक्षपन्ति।&lt;br&gt;&#xA;रूपाणि चित्राणि च विक्षिपन्ति दृढानि चापानि च विक्षिपन्ति ॥ 5.5.12 ॥&lt;br&gt;&#xA;ददर्श कान्ताश्च समालभन्त्यस्तथाऽपरास्तत्र पुनः स्वपन्त्यः।&lt;br&gt;&#xA;सुरूपवक्त्राश्च तता हसन्त्यः क्रुद्धाः पराश्चापि विनिःश्वसन्त्यः ॥ 5.5.13 ॥&lt;br&gt;&#xA;महागजैश्चापि तथा नदद्भिः सुपूजितैश्चापि तथा सुसद्भिः।&lt;br&gt;&#xA;रराज वीरैश्च विनःश्वसद्भिर्ह्रदो भुजङ्गैरिव निःश्वसद्भिः ॥ 5.5.14 ॥&lt;br&gt;&#xA;बुद्धिप्रधानान् रुचिराभिधानान् संश्रद्धधानान् जगतः प्रधानान्।&lt;br&gt;&#xA;नानाविधानान् रुचिराभिधानन् ददर्श तस्यां पुरि यातुधानान् ॥ 5.5.15 ॥&lt;br&gt;&#xA;ननन्द दृष्ट्वा स च तान् सुरूपान्नानागुणानात्मगुणानुरूपान्।&lt;br&gt;&#xA;विद्योतमानान् स तदाऽनुरूपान् ददर्श कांश्चिच्च पुनर्विरूपान् ॥ 5.5.16 ॥&lt;br&gt;&#xA;ततो वरार्हाः सुविशुद्धभावास्तेषां स्त्रियस्तत्र महानुभावाः।&lt;br&gt;&#xA;प्रियेषु पानेषु च सक्तभावा ददर्श तारा इव सुप्रभावाः ॥ 5.5.17 ॥&lt;br&gt;&#xA;श्रिया ज्वलन्तीस्त्रयोपगूढा निशीथकाले रमणोपगूढाः।&lt;br&gt;&#xA;ददर्शकाश्चित्प्रमदोपकूढा यथा विहङ्गाः कुसुमोपगूढाः ॥ 5.5.18 ॥&lt;br&gt;&#xA;अन्याः पुनर्हर्म्यतलोपविष्टास्तत्र प्रियाङ्केषु सुखोपविष्टाः।&lt;br&gt;&#xA;भर्तुः प्रिया धर्मपरा निविष्टा ददर्श धीमान् मदनाभिविष्टाः ॥ 5.5.19 ॥&lt;br&gt;&#xA;अप्रावृत्ताः काञ्चनराजिवर्णाः काश्चित्परार्घ्यास्तपनीयवर्णाः।&lt;br&gt;&#xA;पुनश्च काश्चिच्छशलक्ष्मवर्णाः कान्तप्रहीणा रुचिराङ्गवर्णाः ॥ 5.5.20 ॥&lt;br&gt;&#xA;ततः प्रियान् प्राप्य मनोभिरामान् सुप्रीतियुक्ताः प्रसमीक्ष्य रामाः।&lt;br&gt;&#xA;गृहेषु हृष्टाः परमाभिरामा हरिप्रवीरः स ददर्श रामाः ॥ 5.5.21 ॥&lt;br&gt;&#xA;चन्द्रप्रकाशाश्च हि वक्त्रमाला वक्राक्षिपक्ष्माश्च सुनेत्रमालाः।&lt;br&gt;&#xA;विभूषणानां च ददर्श मालाः शतह्रदानामिव चारुमालाः ॥ 5.5.22 ॥&lt;br&gt;&#xA;न त्वेव सीतां परमाभिजातां पथि स्थिते राजकुले प्रजाताम्।&lt;br&gt;&#xA;लतां प्रफुल्लामिव साधुजातां ददर्श तन्वीं मनसाऽभिजाताम् ॥ 5.5.23 ॥&lt;br&gt;&#xA;सनातने वर्त्मनि सन्निविष्टां रामेक्षणान्तां मदनाभिविष्टाम्।&lt;br&gt;&#xA;भर्तुर्मनः श्रीमदनुप्रविष्टां स्त्रीभ्यो वराभ्यश्च सदा विशिष्टाम् ॥ 5.5.24 ॥&lt;br&gt;&#xA;उष्णार्दितां सानुसृतास्रकण्ठीं पुरा वरार्होत्तमनिष्ककण्ठीम्।&lt;br&gt;&#xA;सुजातपक्ष्मामभिरक्तकण्ठीं वने प्रनृत्तामिव नीलकण्ठीम् ॥ 5.5.25 ॥&lt;br&gt;&#xA;अव्यक्तरेखामिव चन्द्ररेखां पांसुप्रदिग्धामिव हेमरेखाम्।&lt;br&gt;&#xA;क्षतप्रूढामिव बाणरेखां वायुप्रभिन्नामिव मेघरेखाम् ॥ 5.5.26 ॥&lt;br&gt;&#xA;सीतामपश्यन् मनुजेश्वरस्य रामस्य पत्नीं वदतां वरस्य।&lt;br&gt;&#xA;बभूव दुःखाभिहतश्चिरस्य प्लवङ्गमो मन्द इवाचिरस्य ॥ 5.5.27 ॥&lt;/p&gt;</description>
    </item>
    <item>
      <title>००६ अन्तःपुरवर्णनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/02-rAvaNa-gRham/006_antaHpuravarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/02-rAvaNa-gRham/006_antaHpuravarNanam/</guid>
      <description>&lt;p&gt;स निकामं विमानेषु विषण्णः कामरूपधृक्।&lt;br&gt;&#xA;विचचार पुनर्लङ्कां लाघवेन समन्वितः ॥ 5.6.1 ॥&lt;br&gt;&#xA;आससादाथ लक्ष्मीवान् राक्षसेन्द्रनिवेशनम्।&lt;br&gt;&#xA;प्राकारेणार्कवर्णेन भास्वरेणाभिसंवृतम् ॥ 5.6.2 ॥&lt;br&gt;&#xA;रक्षितं राक्षसैर्घोरैः सिंहैरिव महद्वनम्।&lt;br&gt;&#xA;समीक्षमाणो भवनं चकाशे कपिकुञ्जरः ॥ 5.6.3 ॥&lt;br&gt;&#xA;रूप्यकोपहितैश्चित्रैस्तोरणैर्हेमभूषितैः।&lt;br&gt;&#xA;विचित्राभिश्च कक्ष्याभिर्द्वारैश्च रुचिरैर्वृतम् ॥ 5.6.4 ॥&lt;br&gt;&#xA;गजास्थितैर्महामात्रैः शूरैश्च विगतश्रमैः।&lt;br&gt;&#xA;उपस्थितमसंहार्यैर्हयैः स्यन्दनयायिभिः ॥ 5.6.5 ॥&lt;br&gt;&#xA;सिंहव्याघ्रतनुत्राणैर्दान्तकाञ्चनराजतैः।&lt;br&gt;&#xA;घोषवद्भिर्विचित्रैश्च सदा विचरितं रथैः ॥ 5.6.6 ॥&lt;br&gt;&#xA;बहुरत्नसमाकीर्णं परार्घ्यासनभाजनम्।&lt;br&gt;&#xA;महारथसमावासं महारथमहास्वनम् ॥ 5.6.7 ॥&lt;br&gt;&#xA;दृश्यैश्च परमोदारैस्तैस्तैश्च मृगपक्षिभिः।&lt;br&gt;&#xA;विविधैर्बहुसाहस्रैः परिपूर्णं समन्ततः ॥ 5.6.8 ॥&lt;br&gt;&#xA;विनीतैरन्तपालैश्च रक्षोभिश्च सुरक्षितम्।&lt;br&gt;&#xA;मुख्याभिश्च वरस्त्रीभिः परिपूर्णं समन्ततः ॥ 5.6.9 ॥&lt;br&gt;&#xA;मुदितप्रमदारत्नं राक्षसेन्द्रनिवेशनम्।&lt;br&gt;&#xA;वराभरणसंह्रादैः समुद्रस्वननिस्वनम् ॥ 5.6.10 ॥&lt;br&gt;&#xA;तद्राजगुणसम्पन्नं मुख्यैश्चागुरुचन्दनैः।&lt;br&gt;&#xA;महाजनैः समाकीर्णं सिंहैरिव महद्वनम् ॥ 5.6.11 ॥&lt;br&gt;&#xA;भेरीमृदङ्गाभिरुतं शङ्खघोषनिनादितम्।&lt;br&gt;&#xA;नित्यार्चितं पर्वहुतं पूजितं राक्षसैः सदा ॥ 5.6.12 ॥&lt;br&gt;&#xA;महात्मनो महद्वेश्म महारत्नपरिच्छदम्।&lt;br&gt;&#xA;महारत्नसमाकीर्णं ददर्श स महाकपिः ॥ 5.6.13 ॥&lt;br&gt;&#xA;विराजमानं वपुषा गजाश्वरथसङ्कुलम्।&lt;br&gt;&#xA;लङ्काभरणमित्येव सोऽमन्यत महाकपिः ॥ 5.6.14 ॥&lt;br&gt;&#xA;चचार हनुमांस्तत्र रावणस्य समीपतः ॥ 5.6.15 ॥&lt;br&gt;&#xA;गृहाद् गृहं राक्षसानामुद्यानानि च वानरः।&lt;br&gt;&#xA;वीक्षमाणो ह्यसन्त्रस्तः प्रासादांश्च चचार सः ॥ 5.6.16 ॥&lt;br&gt;&#xA;अवप्लुत्य महावेगः प्रहस्तस्य निवेशनम्।&lt;br&gt;&#xA;ततोऽन्यत् पुप्लुवे वेश्म महापार्श्वस्य वीर्यवान् ॥ 5.6.17 ॥&lt;br&gt;&#xA;अथ मेघप्रतीकाशं कुम्भकर्णनिवेशनम्।&lt;br&gt;&#xA;विभीषणस्य च तदा पुप्लुवे स महाकपिः ॥ 5.6.18 ॥&lt;br&gt;&#xA;शुकस्य च महातेषाः सारणस्य च धीमतः।&lt;br&gt;&#xA;तथा चेन्द्रजितो वेश्म जगाम हरियूथपः ॥ 5.6.19 ॥&lt;br&gt;&#xA;जम्बुमालेः सुमालेश्च जगाम हरिसत्तमः।&lt;br&gt;&#xA;रश्मिकेतोश्च भवनं सूर्यशत्रोस्तथैव च ॥ 5.6.20 ॥&lt;br&gt;&#xA;वज्रकायस्य च तथा पुप्लुवे स महाकपिः।&lt;br&gt;&#xA;धूम्राक्षस्य च सम्पातेर्भवनं मारुतात्मजः ॥ 5.6.21 ॥&lt;br&gt;&#xA;विद्युद्रूपस्य भीमस्य घनस्य विघनस्य च ॥ 5.6.22 ॥&lt;br&gt;&#xA;शुकनासस्य वक्रस्य शठस्य विकटस्य च।&lt;br&gt;&#xA;ब्रह्मकर्णस्य दंष्ट्रस्य रोमशस्य च रक्षसः ॥ 5.6.23 ॥&lt;br&gt;&#xA;युद्धोन्मत्तस्य मत्तस्य ध्वजग्रीवस्य नादिनः।&lt;br&gt;&#xA;विद्युज्जिह्वेन्द्रजिह्वानां तथा हस्तिमुखस्य च ॥ 5.6.24 ॥&lt;br&gt;&#xA;करालस्य पिशाचस्य शोणिताक्षस्य चैव हि।&lt;br&gt;&#xA;क्रममाणः क्रमेणैव हनुमान् मारुतात्मजः ॥ 5.6.25 ॥&lt;br&gt;&#xA;तेषु तेषु महार्हेषु भवनेषु महायशाः।&lt;br&gt;&#xA;तेषामृद्धिमतामृद्धिं ददर्श स महाकपिः ॥ 5.6.26 ॥&lt;br&gt;&#xA;सर्वेषां समतिक्रम्य भवनानि समन्ततः।&lt;br&gt;&#xA;आससादाथ लक्ष्मीवान् राक्षसेन्द्रनिवेशनम् ॥ 5.6.27 ॥&lt;br&gt;&#xA;विचरन् हरिशार्दूलो राक्षसीर्विकृतेक्षणाः।&lt;br&gt;&#xA;शूलमुद्गरहस्ताश्च शक्तितोमरधारिणीः ॥ 5.6.28 ॥&lt;br&gt;&#xA;ददर्श विविधान् गुल्मांस्तस्य रक्षःपतेर्गृहे।&lt;br&gt;&#xA;राक्षसांश्च महाकायान्नानाप्रहरणोद्यतान् ॥ 5.6.29 ॥&lt;br&gt;&#xA;रक्तान् श्वेतान् सितांश्चैव हरींश्चापि महाजवान्।&lt;br&gt;&#xA;कुलीनान् रूपसम्पन्नान् गजान् परगजारुजान् ॥ 5.6.30 ॥&lt;br&gt;&#xA;निष्ठितान् गजशिक्षायामैरावतसमान् युधि।&lt;br&gt;&#xA;निहन्तॄन् परसैन्यानां गहे तस्मिन् ददर्श सः ॥ 5.6.31 ॥&lt;br&gt;&#xA;क्षरतश्च यथा मेघान् स्रवतश्च यथा गिरीन्।&lt;br&gt;&#xA;मेघस्तनितनिर्घोषान् दुर्धर्षान् समरे परैः ॥ 5.6.32 ॥&lt;br&gt;&#xA;सहस्रं वाहिनीस्तत्र जाम्बूनदपरिष्कृताः।&lt;br&gt;&#xA;हेमजालपरिच्छन्नास्तरुणादित्यसन्निभाः ॥ 5.6.33 ॥&lt;br&gt;&#xA;ददर्श राक्षसेन्द्रस्य रावणस्य निवेशने ॥ 5.6.34 ॥&lt;br&gt;&#xA;शिबिका विविधाकाराः स कपिर्मारुतात्मजः।&lt;br&gt;&#xA;लतागृहाणि चित्राणि चित्रशाला गृहाणि च ॥ 5.6.35 ॥&lt;br&gt;&#xA;कामस्य गृहकं रम्यं दिवागृहकमेव च।&lt;br&gt;&#xA;ददर्श राक्षसेन्द्रस्य रावणस्य निवेशने ॥ 5.6.36 ॥&lt;br&gt;&#xA;स मन्दरगिरिप्रख्यं मयूरस्थानसङ्कुलम्।&lt;br&gt;&#xA;ध्वजयष्टिभिराकीर्णं ददर्श भवनोत्तमम् ॥ 5.6.37 ॥&lt;br&gt;&#xA;अनेकरत्नसङ्कीर्णं निधिजालं समन्तत।&lt;br&gt;&#xA;धीरनिष्ठितकर्मान्तं गृहं भूतपतेरिव ॥ 5.6.38 ॥&lt;br&gt;&#xA;अर्चिर्भिश्चापि रत्नानां तेजसा रावणस्य च।&lt;br&gt;&#xA;विरराजाथ तद्वेश्म रश्मिमानिव रश्मिभिः ॥ 5.6.39 ॥&lt;br&gt;&#xA;जाम्बूनदमयान्येव शयनान्यासनानि च।&lt;br&gt;&#xA;भाजनानि च मुख्यानि ददर्श हरियूथपः ॥ 5.6.40 ॥&lt;br&gt;&#xA;मनोरममसम्बाधं कुबेरभवनं यथा।&lt;br&gt;&#xA;नूपुराणां च घोषेण काञ्चीनां निनदेन च ॥ 5.6.41 ॥&lt;br&gt;&#xA;मृदङ्गतलघोषैश्छ घोषवद्भिर्विनादितम्।&lt;br&gt;&#xA;प्रासादसङ्घातयुतं स्त्रीरत्नशतसङ्कुलम् ॥ 5.6.42 ॥&lt;br&gt;&#xA;सुव्यूढकक्ष्यं हनुमान् प्रविवेश महागृहम् ॥ 5.6.43 ॥&lt;/p&gt;</description>
    </item>
    <item>
      <title>००७ हनुमता पुष्पकविमानदर्शनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/02-rAvaNa-gRham/007_hanumatA_puShpakavimAnadarshanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/02-rAvaNa-gRham/007_hanumatA_puShpakavimAnadarshanam/</guid>
      <description>&lt;p&gt;स वेश्मजालं बलवान् ददर्श व्यासक्तवैडूर्यसुवर्णजालम्।&lt;br&gt;&#xA;यथा महत् प्रावृषि मेघजालं विद्युत्पिनद्धं सविहङ्गजालम् ॥ 5.7.1 ॥&lt;br&gt;&#xA;निवेशनानां विविधाश्च शालाः प्रधानशङ्खायुधचापशालाः।&lt;br&gt;&#xA;मनोहराश्चापि पुनर्विशाला ददर्श वेश्माद्रिषु चन्द्रशालाः ॥ 5.7.2 ॥&lt;br&gt;&#xA;गृहाणि नानावसुराजितानि देवासुरैश्चापि सुपूजितानि।&lt;br&gt;&#xA;सर्वैश्च दोषैः परिवर्जितानि कपिर्ददर्श स्वबलार्जितानि ॥ 5.7.3 ॥&lt;br&gt;&#xA;तानि प्रयत्नाभिसाहितानि मयेन साक्षादिव निर्मितानि।&lt;br&gt;&#xA;महीतले सर्वगुणोत्तराणि ददर्श लङ्काधिपतेर्गृहाणि ॥ 5.7.4 ॥&lt;br&gt;&#xA;ततो ददर्शोच्छ्रितमेघरूपं मनोहरं काञ्चनचारुरूपम्।&lt;br&gt;&#xA;रक्षोधिपस्यात्मबलानुरूपं गृहोत्तमं ह्यप्रतिरूपरूपम् ॥ 5.7.5 ॥&lt;br&gt;&#xA;महीतले स्वर्गमिव प्रकीर्णं श्रिया ज्वलन्तं बहुरत्नकीर्णम्।&lt;br&gt;&#xA;नानातरूणां कुसुमावकीर्णं गिरेरिवाग्रं रजसाऽवकीर्णम् ॥ 5.7.6 ॥&lt;br&gt;&#xA;नारीप्रवेकैरिव दीप्यमानं तडिद्भिरम्भोदवदर्च्यमानम्।&lt;br&gt;&#xA;हंसप्रवेकैरिव वाह्यमानं श्रिया युतं खे सुकृतां विमानम् ॥ 5.7.7 ॥&lt;br&gt;&#xA;यथा नगाग्रं बहुधातुचित्रं यथा नभश्च ग्रहचन्द्रचित्रम्।&lt;br&gt;&#xA;ददर्श युक्तीकृतमेघचित्रं विमानरत्नं बहुरत्नचित्रम् ॥ 5.7.8 ॥&lt;br&gt;&#xA;मही कृता पर्वतराजिपूर्णा शैलाः कृता वृक्षवितानपूर्णाः।&lt;br&gt;&#xA;वृक्षाः कृताः पुष्पवितानपूर्णाः पुष्पं कृतं केसरपत्त्रपूर्णम् ॥ 5.7.9 ॥&lt;br&gt;&#xA;कृतानि वेश्मानि च पाण्डुराणि तथा सुपुष्पाण्यपि पुष्कराणि।&lt;br&gt;&#xA;पुनश्च पद्मानि सकेसराणि धन्यानि चित्राणि तथा वनानि ॥ 5.7.10 ॥&lt;br&gt;&#xA;पुष्पाह्वयं नाम विराजमानं रत्नप्रभाभिश्च विवर्द्धमानम्।&lt;br&gt;&#xA;वेश्मोत्तमानामपि चोच्चमानं महाकपिस्तत्र महाविमानम् ॥ 5.7.11 ॥&lt;br&gt;&#xA;कृताश्च वैडुर्यमया विहङ्गा रूप्यप्रवालैश्च तथा विहङ्गाः।&lt;br&gt;&#xA;चित्राश्च नानावसुभिर्भुजङ्गा जात्यानुरूपास्तुरगाः शुभाङ्गाः ॥ 5.7.12 ॥&lt;br&gt;&#xA;प्रवालजाम्बूनदपुष्पपक्षाः सलीलमावर्जितजिह्मपक्षः।&lt;br&gt;&#xA;कामस्य साक्षादिव भान्ति पक्षाः कृता विहङ्गाः सुमुखाः सुपक्षाः ॥ 5.7.13 ॥&lt;br&gt;&#xA;नियुज्यमानास्तु गजाः सुहस्ताः सकेसराश्चोत्पलपत्रहस्ताः।&lt;br&gt;&#xA;बभूव देवी च कृता सुहस्ता लक्ष्मीस्तथा पद्मिनि पद्महस्ता ॥ 5.7.14 ॥&lt;br&gt;&#xA;इतीव तद् गृहमभिगम्य शोभनं सविस्मयो नगमिव चारुशोभनम्।&lt;br&gt;&#xA;पुनश्च तत्परमसुगन्धिसुन्दरं हिमात्यये नगमिव चारुकन्दरम् ॥ 5.7.15 ॥&lt;br&gt;&#xA;ततः स तां कपिरभिपत्य पूजितां चरन् पुरीं दशमुखबाहुपालिताम्।&lt;br&gt;&#xA;अदृश्य तां जनकसुतां सुपूजितां सुदुःखितः पतिगुणवेगनिर्जिताम् ॥ 5.7.16 ॥&lt;br&gt;&#xA;ततस्तदा बहुविधभावितात्मनः कृतात्मनो जनकसुतां सुवर्त्मनः।&lt;br&gt;&#xA;अपश्यतोऽभवदतिदुःखितं मनः सुचक्षुषः प्रविचरतो महात्मनः ॥ 5.7.17 ॥&lt;/p&gt;</description>
    </item>
    <item>
      <title>००८ पुष्पकविमानवर्णनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/02-rAvaNa-gRham/008_puShpakavimAnavarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/02-rAvaNa-gRham/008_puShpakavimAnavarNanam/</guid>
      <description>&lt;p&gt;स तस्य मध्ये भवनस्य संस्थितं महद्विमानं मणिवज्रचित्रितम्।&lt;br&gt;&#xA;प्रतप्तजाम्बूनदजालकृत्रिमं ददर्श वीरः पवनात्मजः कपिः ॥ 5.8.1 ॥&lt;br&gt;&#xA;तदप्रमेयाऽप्रतिकारकृत्रिमं कृतं स्वयं साध्विति विश्वकर्मणा।&lt;br&gt;&#xA;दिवं गतं वायुपथप्रतिष्ठितं व्यराजतादित्यपथस्य लक्ष्मवत् ॥ 5.8.2 ॥&lt;br&gt;&#xA;न तत्र किञ्चिन्नकृतं प्रयत्नतो न तत्र किञ्चिन्नमहार्हरत्नवत्।&lt;br&gt;&#xA;न ते विशेषा नियताः सुरेष्वपि न तत्र किञ्चिन्न महाविशेषवत् ॥ 5.8.3 ॥&lt;br&gt;&#xA;तपः समाधानपराक्रमार्जितं मनःसमाधानविचारचारिणम्।&lt;br&gt;&#xA;अनेकसंश्तानाविशेषनिर्मितं ततस्ततस्तुल्यविशेषदर्शनम् ॥ 5.8.4 ॥&lt;br&gt;&#xA;मनस्समाधाय तु शीघ्रगामिनं दुरावरं मारुततुल्यगामिनम्।&lt;br&gt;&#xA;महात्मनां पुण्यकृतां महर्द्धिनां यशस्विनामग्र्य मुदामिवालयम् ॥ 5.8.5 ॥&lt;br&gt;&#xA;विशेषमालम्ब्य विशेषसंस्थितं विचित्रकूटं बहुकूटमण्डितम्।&lt;br&gt;&#xA;मनोभिरामं शरदिन्दुनिर्मलं विचित्रकूटं शिखरं गिरेर्यथा ॥ 5.8.6 ॥&lt;br&gt;&#xA;वहन्ति यं कुण्डलशोभितानना महाशना व्योमचरा निशाचराः।&lt;br&gt;&#xA;विवृत्तविध्वस्तविशाललोचना महाजवा भूतगणाः सहस्रशः ॥ 5.8.7 ॥&lt;br&gt;&#xA;वसन्तपुष्पोत्करचारुदर्शनं वसन्तमासादपि कान्तदर्शनम्।&lt;br&gt;&#xA;स पुष्पकं तत्र विमानमुत्तमं ददर्श तद्वानरवीरसत्तमः ॥ 5.8.8 ॥&lt;/p&gt;</description>
    </item>
    <item>
      <title>००९ रावणान्तःपुरवर्णनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/02-rAvaNa-gRham/009_rAvaNAntaHpuravarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/02-rAvaNa-gRham/009_rAvaNAntaHpuravarNanam/</guid>
      <description>&lt;p&gt;तस्यालयवरिष्ठस्य मध्ये विपुलमायतम्।&lt;br&gt;&#xA;ददर्श भवनश्रेष्ठं हनुमान् मारुतात्मजः ॥ 5.9.1 ॥&lt;br&gt;&#xA;अर्द्धयोजनविस्तीर्णमायतं योजनं हि तत्।&lt;br&gt;&#xA;भवनं राक्षसेन्द्रस्य बहुप्रासादसङ्कुलम् ॥ 5.9.2 ॥&lt;br&gt;&#xA;मार्गमाणस्तु वैदेहीं सातामायतलोचनाम्।&lt;br&gt;&#xA;सर्वतः परिचक्राम हनुमानरिनूदनः ॥ 5.9.3 ॥&lt;br&gt;&#xA;उत्तमं राक्षसावासं हनुमानवलोकयन्।&lt;br&gt;&#xA;आससादाथ लक्ष्मीवान् राक्षसेन्द्रनिवेशनम् ॥ 5.9.4 ॥&lt;br&gt;&#xA;चतुर्विषाणैर्द्विरदैस्त्रिविषाणैस्तथैव च।&lt;br&gt;&#xA;परिक्षिप्तमसम्बाधं रक्ष्यमाणमुदायुधैः ॥ 5.9.5 ॥&lt;br&gt;&#xA;राक्षसीभिश्च पत्नीभी रावणस्य निवेशनम्।&lt;br&gt;&#xA;आहृताभिश्च विक्रम्य राजकन्याभिरावृतम् ॥ 5.9.6 ॥&lt;br&gt;&#xA;तन्नक्रमकराकीर्णं तिमिङ्गिलझषाकुलम्।&lt;br&gt;&#xA;वायुवेगसमाधूतं पन्नगैरिव सागरम् ॥ 5.9.7 ॥&lt;br&gt;&#xA;या हि वैश्रवणे लक्ष्मीर्या चेन्द्रे हरिवाहने।&lt;br&gt;&#xA;सा रावणगृहे सर्वा नित्यमेवानपायिनी ॥ 5.9.8 ॥&lt;br&gt;&#xA;या च राज्ञः कुबेरस्य यमस्य वरुणस्य च।&lt;br&gt;&#xA;तादृशी तद्विशिष्टा वा ऋद्धी रक्षोगृहेष्विह ॥ 5.9.9 ॥&lt;br&gt;&#xA;तस्य हर्म्यस्य मध्यस्थं वेश्म चान्यत्सुनिर्मितम्।&lt;br&gt;&#xA;बहुनिर्यूहसङ्कीर्णं ददर्श पवनात्मजः ॥ 5.9.10 ॥&lt;br&gt;&#xA;विमानं पुष्पकं नाम सर्वरत्नविभूषितम्।&lt;br&gt;&#xA;परेण तपसा लेभे यत्कुबेरः पितामहात् ॥ 5.9.11 ॥&lt;br&gt;&#xA;कुबेरमोजसा जित्वा लेभे तद्राक्षसेश्वरः ॥ 5.9.12 ॥&lt;br&gt;&#xA;ईहामृगसमायुक्तैः कार्तस्वरहिरण्मयैः।&lt;br&gt;&#xA;सुकृतैराचितं स्तम्भैः प्रदीप्तमिव च श्रिया ॥ 5.9.13 ॥&lt;br&gt;&#xA;मेरुमन्दरसङ्काशैरुल्लिखद्भिरिवाम्बरम्।&lt;br&gt;&#xA;कूटागारैः शुभाकारैः सर्वतः समलङ्कृतम् ॥ 5.9.14 ॥&lt;br&gt;&#xA;ज्वलनार्कप्रतीकाशं सुकृतं विश्वकर्मणा।&lt;br&gt;&#xA;हेमसोपानसंयुक्तं चारुप्रवरवेदिकम् ॥ 5.9.15 ॥&lt;br&gt;&#xA;जालवातायनैर्युक्तं काञ्चनैः स्फाटिकैरपि।&lt;br&gt;&#xA;इन्द्रनीलमहानीलमणिप्रवरवेदिकम् ॥ 5.9.16 ॥&lt;br&gt;&#xA;विद्रुमेण विचित्रेण मणिभिश्च महाधनैः।&lt;br&gt;&#xA;निस्तुलाभिश्च मुक्ताभिस्तलेनाभिविराजितम् ॥ 5.9.17 ॥&lt;br&gt;&#xA;चन्दनेन च रक्तेन तपनीयनिभेन च।&lt;br&gt;&#xA;सुपुण्यगन्धिना युक्तमादित्यतरुणोपमम् ॥ 5.9.18 ॥&lt;br&gt;&#xA;कूटागारैर्वराकारैर्विविधैः समलङ्कृतम्।&lt;br&gt;&#xA;विमानं पुष्पकं दिव्यमारुरोह महाकपिः ॥ 5.9.19 ॥&lt;br&gt;&#xA;तत्रस्थः स तदा गन्धं पानभक्ष्यान्नसम्भवम्।&lt;br&gt;&#xA;दिव्यं सम्मूर्च्छितं जिघ्रद्रूपवन्तमिवानिलम् ॥ 5.9.20 ॥&lt;br&gt;&#xA;स गन्धस्तं महासत्त्वं बन्धुर्बन्धुमिवोत्तमम्।&lt;br&gt;&#xA;इत एहीत्युवाचेव तत्र यत्र स रावणः ॥ 5.9.21 ॥&lt;br&gt;&#xA;ततस्तां प्रस्थितः शालां ददर्श महतीं शुभाम्।&lt;br&gt;&#xA;रावणस्य मनःकान्तां कान्तामिव वरस्त्रियम् ॥ 5.9.22 ॥&lt;br&gt;&#xA;मणिसोपानविकृतां हेमजालविभूषिताम्।&lt;br&gt;&#xA;स्फाटिकैरावृततलां दन्तान्तरितरूपिकाम् ॥ 5.9.23 ॥&lt;br&gt;&#xA;मुक्ताभिश्च प्रवालैश्च रूप्यचामीकरैरपि।&lt;br&gt;&#xA;विभूषितां मणिस्तम्भैः सुबहुस्तम्भभूषिताम् ॥ 5.9.24 ॥&lt;br&gt;&#xA;समैर्ऋजुभिरत्युच्चैः समन्तात् सुविभूषितैः।&lt;br&gt;&#xA;स्तम्भैः पक्षैरिवात्युच्चैर्दिवं सम्प्रस्थितामिव ॥ 5.9.25 ॥&lt;br&gt;&#xA;महत्या कुथयाऽऽस्तीर्णां पृथिवीलक्षणाङ्कया।&lt;br&gt;&#xA;पृथिवीमिव विस्तीर्णां सराष्ट्रगृहमालिनीम् ॥ 5.9.26 ॥&lt;br&gt;&#xA;नादितां मत्तविहगैर्दिव्यगन्धाधिवासिताम्।&lt;br&gt;&#xA;परार्घ्यास्तरणोपेतां रक्षोधिपनिषेविताम् ॥ 5.9.27 ॥&lt;br&gt;&#xA;धूम्रामगरुधूपेन विमलां हंसपाण्डुराम्।&lt;br&gt;&#xA;चित्रां पुष्पोपहारेण कल्माषीमिव सुप्रभाम् ॥ 5.9.28 ॥&lt;br&gt;&#xA;मनस्संह्लादजननीं वर्णस्यापि प्रसाधिनीम्।&lt;br&gt;&#xA;तां शोकनाशिनीं दिव्यां श्रियः सञ्जननीमिव ॥ 5.9.29 ॥&lt;br&gt;&#xA;इन्द्रियाणीन्द्रियार्थैस्तु पञ्च पञ्चभिरुत्तमैः।&lt;br&gt;&#xA;तर्पयामास मातेव तदा रावणपालिता ॥ 5.9.30 ॥&lt;br&gt;&#xA;स्वर्गोऽयं देवलोकोऽयमिन्द्रस्येयं पुरी भवेत्।&lt;br&gt;&#xA;सिद्धिर्वेयं परा हि स्यादित्यमन्यत मारुतिः ॥ 5.9.31 ॥&lt;br&gt;&#xA;प्रध्यायत इवापश्यत् प्रदीपांस्तत्र काञ्चनान्।&lt;br&gt;&#xA;धूर्तानिव महाधूर्तैर्देवनेन पराजितान् ॥ 5.9.32 ॥&lt;br&gt;&#xA;दीपानां च प्रकाशेन तेजसा रावणस्य च।&lt;br&gt;&#xA;अर्चिर्भिर्भूषणानां च प्रदीप्तेत्यभ्यमन्यत ॥ 5.9.33 ॥&lt;br&gt;&#xA;ततोऽपश्यत्कुथासीनं नानावर्णाम्बरस्रजम्।&lt;br&gt;&#xA;सहस्रं वरनारीणां नानावेषविभूषितम् ॥ 5.9.34 ॥&lt;br&gt;&#xA;परिवृत्तेऽर्धरात्रे तु पाननिद्रावशं गतम्।&lt;br&gt;&#xA;क्रीडित्वोपरतं रात्रौ सुष्वाप बलवत्तदा ॥ 5.9.35 ॥&lt;br&gt;&#xA;तत्प्रसुप्तं विरुरुचे निःशब्दान्तरभूषणम्।&lt;br&gt;&#xA;निःशब्दहंसभ्रमरं यथा पद्मवनं महत् ॥ 5.9.36 ॥&lt;br&gt;&#xA;तासां संवृतदन्तानि मीलिताक्षाणि मारुतिः।&lt;br&gt;&#xA;अपश्यत् पद्मगन्धीनि वदनानि सुयोषिताम् ॥ 5.9.37 ॥&lt;br&gt;&#xA;प्रबुद्धानीव पद्मानि तासां भूत्वा क्षपाक्षये।&lt;br&gt;&#xA;पुनः संवृतपत्राणि रात्राविव बभुस्तदा ॥ 5.9.38 ॥&lt;br&gt;&#xA;इमानि मुखपद्मानि नियतं मत्तषट्पदाः।&lt;br&gt;&#xA;अम्बुजानीव फुल्लानि प्रार्थयन्ति पुनः पुनः ॥ 5.9.39 ॥&lt;br&gt;&#xA;इति चामयन्त श्रीमानुपपत्त्या महाकपिः।&lt;br&gt;&#xA;मेने हि गुणतस्तानि समानि सलिलोद्भवैः ॥ 5.9.40 ॥&lt;br&gt;&#xA;सा तस्य शुशुभे शाला ताभिः स्त्रीभिर्विराजिता।&lt;br&gt;&#xA;शारदीव प्रसन्ना द्यौस्ताराभिरभिशोभिता ॥ 5.9.41 ॥&lt;br&gt;&#xA;स च ताभिः परिवृतः शुशुभे राक्षसाधिपः।&lt;br&gt;&#xA;यथा ह्युडुपतिः श्रीमांस्ताराभिरभिसंवृतः ॥ 5.9.42 ॥&lt;br&gt;&#xA;याश्च्यवन्तेऽम्बरात्ताराः पुण्यशेषसमावृताः।&lt;br&gt;&#xA;इमास्ताः सङ्गताः कृत्स्ना इति मेने हरिस्तदा ॥ 5.9.43 ॥&lt;br&gt;&#xA;ताराणामिव सुव्यक्तं महतीनां शुभार्चिषाम्।&lt;br&gt;&#xA;प्रभावर्णप्रसादाश्च विरेजुस्तत्र योषिताम् ॥ 5.9.44 ॥&lt;br&gt;&#xA;व्यावृत्तगुरुपीनस्रक्प्रकीर्णवरभूषणाः।&lt;br&gt;&#xA;पानव्यायामकालेषु निद्रापहृतचेतसः ॥ 5.9.45 ॥&lt;br&gt;&#xA;व्यावृत्ततिलकाः काश्चित् काश्चिदुद्भ्रान्तनूपुराः।&lt;br&gt;&#xA;पार्श्वे गलितहाराश्च काश्चित् परमयोषितः ॥ 5.9.46 ॥&lt;br&gt;&#xA;मुक्ताहारावृताश्चान्याः काश्चिद्विस्रस्तवाससः।&lt;br&gt;&#xA;व्याविद्धरशनादामाः किशोर्य इव वाहिताः ॥ 5.9.47 ॥&lt;br&gt;&#xA;सुकुण्डलधराश्चान्याविच्छिन्नमृदुतस्रजः।&lt;br&gt;&#xA;गजेन्द्रमृदिताः फुल्ला लता इव महावने ॥ 5.9.48 ॥&lt;br&gt;&#xA;चन्द्रांशुकिरणाभाश्च हाराः कासाञ्चिदुत्कटाः।&lt;br&gt;&#xA;हंसा इव बभुः सुप्ताः स्तनमध्येषु योषिताम् ॥ 5.9.49 ॥&lt;br&gt;&#xA;अपरासां च वैडुर्याः कादम्बा इव पक्षिणः।&lt;br&gt;&#xA;हेमसूत्राणि चान्यासां चक्रवाका इवाभवन् ॥ 5.9.50 ॥&lt;br&gt;&#xA;हंसकारण्डवाकीर्णाश्चक्रवाकोपशोभिताः।&lt;br&gt;&#xA;आपगा इव ता रेजुर्जघनैः पुलिनैरिव ॥ 5.9.51 ॥&lt;br&gt;&#xA;किङ्किणीजालसङ्कोशास्ता हैमविपुलाम्बुजाः।&lt;br&gt;&#xA;भावग्राहा यशस्तीराः सुप्ता नद्य इवाबभुः ॥ 5.9.52 ॥&lt;br&gt;&#xA;मृदुष्वङ्गेषु कासाञ्चित् कुचाग्रेषु च संस्थिताः।&lt;br&gt;&#xA;बभूवुर्भूषणानीव शुभा भूषणराजयः ॥ 5.9.53 ॥&lt;br&gt;&#xA;अंशुकान्ताश्च कासाञ्चिन्मुखमारुतकम्पिताः।&lt;br&gt;&#xA;उपर्युपरि वक्त्राणां व्याधूयन्ते पुनः पुनः ॥ 5.9.54 ॥&lt;br&gt;&#xA;ताः पताका इवोद्धूताः पत्नीनां रुचिरप्रभाः।&lt;br&gt;&#xA;ननावर्णसुवर्णानां वक्त्रमूलेषु रेजिरे ॥ 5.9.55 ॥&lt;br&gt;&#xA;ववल्गुश्चात्र कासाञ्चित् कुण्डलानि शुभार्चिषाम्।&lt;br&gt;&#xA;मुखमारुतसंसर्गान्मन्दं मन्दं सुयोषिताम् ॥ 5.9.56 ॥&lt;br&gt;&#xA;शर्करासवगन्धैश्च प्रकृत्या सुरभिः सुखः।&lt;br&gt;&#xA;तासां वदननिःश्वासः सिषेवे रावणं तदा ॥ 5.9.57 ॥&lt;br&gt;&#xA;रावणाननशङ्काश्च काश्चिद्रावणयोषितः।&lt;br&gt;&#xA;मूखानि स्म सपत्नीनामुपाजिघ्रन् पुनः पुनः ॥ 5.9.58 ॥&lt;br&gt;&#xA;अत्यर्थं सक्तमनसो रावणे ता वरस्त्रियः।&lt;br&gt;&#xA;अस्वतन्त्राः सपत्नीनां प्रियमेवाचरंस्तदा ॥ 5.9.59 ॥&lt;br&gt;&#xA;बाहूनुपनिधायान्याः पारिहार्यविभूषितान्।&lt;br&gt;&#xA;अंशुकानि च रम्याणि प्रमदास्तत्र शिश्यिरे ॥ 5.9.60 ॥&lt;br&gt;&#xA;अन्या वक्षसि चान्यस्यास्तस्याः काश्चित्पुनर्भुजम्।&lt;br&gt;&#xA;अपरा त्वङ्कमन्यस्यास्तस्याश्चाप्यपरा भुजौ ॥ 5.9.61 ॥&lt;br&gt;&#xA;ऊरुपार्श्वकटीपृष्टमन्योन्यस्य समाश्रिताः।&lt;br&gt;&#xA;परस्परनिविष्टाङ्ग्यो मदस्नेहवशानुगाः ॥ 5.9.62 ॥&lt;br&gt;&#xA;अन्योन्यभुजसूत्रेण स्त्रीमाला ग्रथिता हि सा।&lt;br&gt;&#xA;मालेव ग्रथिता सूत्रे शुशुभे मत्तषट्पदा ॥ 5.9.63 ॥&lt;br&gt;&#xA;लतानां माधवे मासि फुल्लानां वायुसेवनात्।&lt;br&gt;&#xA;अन्योन्यमालाग्रथितं संसक्तकुसुमोच्चयम् ॥ 5.9.64 ॥&lt;br&gt;&#xA;व्यतिवेष्टितसुस्कन्धमन्योन्यभ्रमराकुलम्।&lt;br&gt;&#xA;आसीद्वनमिवोद्धूतं स्त्रीवनं रावणस्य तत् ॥ 5.9.65 ॥&lt;br&gt;&#xA;उचितेष्वपि सुव्यक्तं न तासां योषितां तदा।&lt;br&gt;&#xA;विवेकः शक्य आधातुं भूषणाङ्गाम्बरस्रजाम् ॥ 5.9.66 ॥&lt;br&gt;&#xA;रावणे सुखसंविष्टे ताः स्त्रियो विविधप्रभाः।&lt;br&gt;&#xA;ज्वलन्तः काञ्चना दीपाः प्रैक्षन्तानिमिषा इव ॥ 5.9.67 ॥&lt;br&gt;&#xA;राजर्षिपितृदैत्यानां गन्धर्वाणां च योषितः।&lt;br&gt;&#xA;राक्षसानां च याः कन्यास्तस्य कामवशं गताः ॥ 5.9.68 ॥&lt;br&gt;&#xA;युद्धकामेन ताः सर्वा रावणेन हृताः स्त्रियः।&lt;br&gt;&#xA;समदा मदनेनैव मोहिताः काश्चिदागताः ॥ 5.9.69 ॥&lt;br&gt;&#xA;न तत्र काश्चित् प्रमदाः प्रसह्य वीर्योपपन्नेव गुणेन लब्धाः।&lt;br&gt;&#xA;न चान्यकामापि न चान्यपूर्वा विना वरार्हां जनकात्मजां ताम् ॥ 5.9.70 ॥&lt;br&gt;&#xA;न चाकुलीना न च हीनरूपा नादक्षिणा नानुपचारयुक्ता।&lt;br&gt;&#xA;भार्याऽभवत्तस्य न हीनसत्त्वा न चापि कान्तस्य न कामनीया ॥ 5.9.71 ॥&lt;br&gt;&#xA;बभूव बुद्धिस्तु हरीश्वरस्य यदीदृशी राघवधर्मपत्नी।&lt;br&gt;&#xA;इमा यथा राक्षसराजभार्याः सुजातमस्येति हि साधुबुद्धेः ॥ 5.9.72 ॥&lt;br&gt;&#xA;पुनश्च सोऽचिन्तयदार्तरूपो ध्रुवं विशिष्टा गुणतो हि सीता।&lt;br&gt;&#xA;अथायमस्यां कृतवान् महात्मा लङ्केश्वरः कष्टमनार्यकर्म ॥ 5.9.73 ॥&lt;/p&gt;</description>
    </item>
    <item>
      <title>०१० हनुमता रावणान्तःपुरप्रवेशः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/02-rAvaNa-gRham/010_hanumatA_rAvaNAntaHpurapraveshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/02-rAvaNa-gRham/010_hanumatA_rAvaNAntaHpurapraveshaH/</guid>
      <description>&lt;p&gt;तत्र दिव्योपमं मुख्यं स्फाटिकं रत्नभूषितम्।&lt;br&gt;&#xA;अवेक्षमाणो हनुमान् ददर्श शयनासनम् ॥ 5.10.1 ॥&lt;br&gt;&#xA;दान्तकाञ्चनचित्राङ्गैर्वैडूर्यैश्च वरासनैः।&lt;br&gt;&#xA;महार्हास्तरणोपेतैरुपपन्नं महाधनैः ॥ 5.10.2 ॥&lt;br&gt;&#xA;तस्य चैकतमे देशे सोऽग्र्यमालाविभूषितम्।&lt;br&gt;&#xA;ददर्श पाण्डुरच्छत्रं ताराधिपतिसन्निभम् ॥ 5.10.3 ॥&lt;br&gt;&#xA;जातरूपूपपरिक्षिप्तं चित्रभानुसमप्रभम्।&lt;br&gt;&#xA;अशोकमालाविततं ददर्श परमासनम् ॥ 5.10.4 ॥&lt;br&gt;&#xA;वालव्यजनहस्ताभिर्वीज्यमानं समन्ततः।&lt;br&gt;&#xA;गन्धैश्च विविधैर्जुष्टं वरधूपेन धूपितम् ॥ 5.10.5 ॥&lt;br&gt;&#xA;परमास्तरणास्तीर्णमाविकाजिनसंवृतम्।&lt;br&gt;&#xA;दामभिर्वरमाल्यानां समन्तादुपशोभितम् ॥ 5.10.6 ॥&lt;br&gt;&#xA;तस्मिन् जीमूतसङ्काशं प्रदीप्तोत्तमकुण्डलम्।&lt;br&gt;&#xA;लोहिताक्षं महाबाहुं महारजतवाससम् ॥ 5.10.7 ॥&lt;br&gt;&#xA;लोहितेनानुलिप्ताङ्गं चन्दनेन सुगन्धिना।&lt;br&gt;&#xA;सन्ध्यारक्तमिवाकाशे तोयदं सतडिद्गणम् ॥ 5.10.8 ॥&lt;br&gt;&#xA;वृतमाभरणैर्दिव्यैः सुरूपं कामरूपिणम्।&lt;br&gt;&#xA;सवृक्षवनगुल्माढ्यं प्रसुप्तमिव मन्दरम् ॥ 5.10.9 ॥&lt;br&gt;&#xA;प्रियं राक्षसकन्यानां राक्षसानां सुखावहम्।&lt;br&gt;&#xA;पीत्वाप्युपरतं चापि ददर्श स महाकपिः ॥ 5.10.10 ॥&lt;br&gt;&#xA;भास्वरे शयने वीरं प्रसुप्तं राक्षसाधिपम् ॥ 5.10.11 ॥&lt;br&gt;&#xA;निःश्वसन्तं यथा नागं रावणं वानरर्षभः।&lt;br&gt;&#xA;आसाद्य परमोद्विग्नः सोऽपासर्पत् सुभीतवत् ॥ 5.10.12 ॥&lt;br&gt;&#xA;अथारोहणमासाद्य वेदिकान्तरमाश्रितः।&lt;br&gt;&#xA;सुप्तं राक्षसशार्दूलं प्रेक्षते स्म महाकपिः ॥ 5.10.13 ॥&lt;br&gt;&#xA;शुशुभे राक्षसेन्द्रस्य स्वपतः शयनोत्तमम्।&lt;br&gt;&#xA;गन्धहस्तिनि संविष्टे यथा प्रस्रवणं महत् ॥ 5.10.14 ॥&lt;br&gt;&#xA;काञ्चनाङ्गदनद्धौ च ददर्श स महात्मनः।&lt;br&gt;&#xA;विक्षिप्तौ राक्षसेन्द्रस्य भुजाविन्द्रध्वजोपमौ ॥ 5.10.15 ॥&lt;br&gt;&#xA;ऐरावतविषाणाग्रैरापीडनकृतव्रणौ।&lt;br&gt;&#xA;वज्रोल्लिखितपीनांसौ विष्णुचक्रपरिक्षतौ ॥ 5.10.16 ॥&lt;br&gt;&#xA;पीनौ समसुजातांसौ सङ्गतौ बलसंयुतौ।&lt;br&gt;&#xA;सुलक्षणनखाङ्गुष्ठौ स्वङ्गुलीतललक्षितौ ॥ 5.10.17 ॥&lt;br&gt;&#xA;संहतौ परिघाकारौ वृत्तौ करिकरोपमौ।&lt;br&gt;&#xA;विक्षिप्तौ शयने शुभ्रे पञ्चशीर्षाविवोरगौ ॥ 5.10.18 ॥&lt;br&gt;&#xA;शशक्षतजकल्पेन सुशीतेन सुगन्धिना।&lt;br&gt;&#xA;चन्दनेन पारार्घ्येन स्वनुलिप्तौ स्वलङ्कृतौ ॥ 5.10.19 ॥&lt;br&gt;&#xA;उत्तमस्त्री विमृदितौ गन्धोत्तमनिषेवितौ।&lt;br&gt;&#xA;यक्षपन्नगगन्धर्वदेवदानवराविणौ ॥ 5.10.20 ॥&lt;br&gt;&#xA;ददर्श स कपिस्तस्य बाहू शयनसंस्थितौ।&lt;br&gt;&#xA;मन्दरस्यान्तरे सुप्तौ महाही रूषिताविव ॥ 5.10.21 ॥&lt;br&gt;&#xA;ताभ्यां स परिपूर्णाभ्यां भुजाभ्यां राक्षसेश्वरः।&lt;br&gt;&#xA;शुशुभेऽचलसङ्काशः शृङ्गाभ्यामिव मन्दरः ॥ 5.10.22 ॥&lt;br&gt;&#xA;चूतपुन्नागसुरभिर्वकुलोत्तमसंयुतः।&lt;br&gt;&#xA;मृष्टान्नरससंयुक्तः पानगन्धपुरस्सरः ॥ 5.10.23 ॥&lt;br&gt;&#xA;तस्य राक्षससिंहस्य निश्चक्राम महामुखात्।&lt;br&gt;&#xA;शयानस्य विनिःश्वासः पूरयन्निव तद्गृहम् ॥ 5.10.24 ॥&lt;br&gt;&#xA;मुक्तामणिविचित्रेण काञ्चनेन विराजितम्।&lt;br&gt;&#xA;मकुटेनापवृत्तेन कुण्डलोज्ज्वलिताननम् ॥ 5.10.25 ॥&lt;br&gt;&#xA;रक्तचन्दनदिग्धेन तथा हारेण शोभिना।&lt;br&gt;&#xA;पीनायतविशालेन वक्षसाऽभिविराजितम् ॥ 5.10.26 ॥&lt;br&gt;&#xA;पाण्डरेणापविद्धेन क्षौम्मेण क्षतजेक्षणम्।&lt;br&gt;&#xA;महार्हेण सुसंवीतं पातेनोत्तमवाससा ॥ 5.10.27 ॥&lt;br&gt;&#xA;माषराशिप्रतीकाशं निःश्वसन्तं भुजङ्गवत्।&lt;br&gt;&#xA;गाङ्गे महति तोयान्ते प्रसुप्तमिव कुञ्जरम् ॥ 5.10.28 ॥&lt;br&gt;&#xA;चतुर्भिः काञ्चनैर्दीपैर्दीप्यमानचतुर्दिशम्।&lt;br&gt;&#xA;प्रकाशीकृतसर्वाङ्गं मेघं विद्युद्गणैरिव ॥ 5.10.29 ॥&lt;br&gt;&#xA;पादमूलगताश्चापि ददर्श सुमहात्मनः।&lt;br&gt;&#xA;पत्नीः स प्रियभारयस्य तस्य रक्षःपतेर्गृहे ॥ 5.10.30 ॥&lt;br&gt;&#xA;शशिप्रकाशवदनाश्चारुकुण्डलभूषिताः।&lt;br&gt;&#xA;अम्लानमाल्याभरणा ददर्श हरियूथपः ॥ 5.10.31 ॥&lt;br&gt;&#xA;नृत्तवादित्रकुशला राक्षसेन्द्रभुजाङ्कगाः।&lt;br&gt;&#xA;वराभरणधारिण्यो निषण्णा ददृशे हरिः ॥ 5.10.32 ॥&lt;br&gt;&#xA;वज्रवैडूर्यगर्भाणि श्रावणान्तेषु योषिताम्।&lt;br&gt;&#xA;ददर्श तापनीयानि कुण्डलान्यङ्गदानि च ॥ 5.10.33 ॥&lt;br&gt;&#xA;तासां चन्द्रोपमैर्वक्त्रैः शुभैर्ललितकुण्डलैः।&lt;br&gt;&#xA;विरराज विमानं तन्नभस्तारागणैरिव ॥ 5.10.34 ॥&lt;br&gt;&#xA;मदव्यायामखिन्नास्ता राक्षसेन्द्रस्य योषितः।&lt;br&gt;&#xA;तेषु तेष्ववकाशेषु प्रसुप्तास्तनुमध्यमाः ॥ 5.10.35 ॥&lt;br&gt;&#xA;अङ्गहारैस्तथैवान्या कोमलैर्नृत्तशालिनी।&lt;br&gt;&#xA;विन्यस्तशुभसर्वाङ्गी प्रसुप्ता वरवर्णिनी ॥ 5.10.36 ॥&lt;br&gt;&#xA;काचिद्वीणां परिष्वज्य प्रसुप्ता सम्प्रकाशते।&lt;br&gt;&#xA;महानदीप्रकीर्णेव नलिनी पोतमाश्रिता ॥ 5.10.37 ॥&lt;br&gt;&#xA;अन्या कक्षगतेनैव मड्डुकेनासितेक्षणा।&lt;br&gt;&#xA;प्रसुप्ता भामिनी भाति बालपुत्रेव वत्सला ॥ 5.10.38 ॥&lt;br&gt;&#xA;पटहं चारु सर्वाङ्गी पीड्य शेते शुभस्तनी।&lt;br&gt;&#xA;चिरस्य रमणं लब्ध्वा परिष्वज्येन भामिनी ॥ 5.10.39 ॥&lt;br&gt;&#xA;काचिद्वंशं परिष्वज्य सुप्ता कमललोचना।&lt;br&gt;&#xA;रहः प्रियतमं गृह्य सकामेव च कामिनी ॥ 5.10.40 ॥&lt;br&gt;&#xA;विपञ्चीं परिगृह्यान्या नियता नृत्तशालिनी।&lt;br&gt;&#xA;निद्रावशमनुप्राप्ता सहकान्तेव भामिनी ॥ 5.10.41 ॥&lt;br&gt;&#xA;अन्या कनकसङ्काशैर्मृदुपीनैर्मनोरमैः।&lt;br&gt;&#xA;मृदङ्गं परिपीड्याङ्गैः प्रसुप्ता मत्तलोचना ॥ 5.10.42 ॥&lt;br&gt;&#xA;भुजपार्श्वान्तरस्थेन कक्षगेन कृशोदरी।&lt;br&gt;&#xA;पणवेन सहानिन्द्या सुप्ता मदकृतश्रमा ॥ 5.10.43 ॥&lt;br&gt;&#xA;डिण्डिमं परिगृह्यान्या तथैवासक्तडिण्डिमा।&lt;br&gt;&#xA;प्रसुप्ता तरुणं वत्समुपगुह्येव भामिनी ॥ 5.10.44 ॥&lt;br&gt;&#xA;काचिदाडम्बरं नारी भुजसंयोगपीडितम्।&lt;br&gt;&#xA;कृत्वा कमलपत्राक्षी प्रसुप्ता मदमोहिता ॥ 5.10.45 ॥&lt;br&gt;&#xA;कलशीमपविध्यान्या प्रसुप्ता भाति भामिनी।&lt;br&gt;&#xA;वसन्ते पुष्पशबला मानेव परिमार्जिता ॥ 5.10.46 ॥&lt;br&gt;&#xA;पाणिभ्यां च कुचौ काचित् सुवर्णकलशोपमौ।&lt;br&gt;&#xA;उपगुह्याबला सुप्ता निद्राबलपराजिता ॥ 5.10.47 ॥&lt;br&gt;&#xA;अन्या कमलपत्राक्षी पूर्णेन्दुसदृशानना।&lt;br&gt;&#xA;अन्यामालिङ्ग्य सुश्रोणीं प्रसुप्ता मदविह्वला ॥ 5.10.48 ॥&lt;br&gt;&#xA;आतोद्यानि विचित्राणि परिष्वज्य वरस्त्रियः।&lt;br&gt;&#xA;निपीड्य च कुचैः सुप्ताः कामिन्यः कामुकानिव ॥ 5.10.49 ॥&lt;br&gt;&#xA;तासामेकान्तविन्यस्ते शयानां शयने शुभे।&lt;br&gt;&#xA;ददर्श रूपसम्पन्नामपरां स कपिः स्त्रियम् ॥ 5.10.50 ॥&lt;br&gt;&#xA;मुक्तामणिसमायुक्तैर्भूषणैः सुविभूषिताम्।&lt;br&gt;&#xA;विभूषयन्तीमिव तत् स्वश्रिया भवनोत्तमम् ॥ 5.10.51 ॥&lt;br&gt;&#xA;गौरीं कनकवर्णाङ्गीमिष्टामन्तः पुरेश्वरीम्।&lt;br&gt;&#xA;कपिर्मन्दोदरीं तत्र शयानां चारुरूपिणीम् ॥ 5.10.52 ॥&lt;br&gt;&#xA;स तां दृष्ट्वा महाबाहुर्भूषितां मारुतात्मजः।&lt;br&gt;&#xA;तर्कयामास सीतेति रूपयौवनसम्पदा ॥ 5.10.53 ॥&lt;br&gt;&#xA;हर्षेण महता युक्तो ननन्द हरियूथपः ॥ 5.10.54 ॥&lt;br&gt;&#xA;आस्फोटयामास चुचुम्ब पुच्छं ननन्द चिक्रीड जगौ जगाम।&lt;br&gt;&#xA;स्तम्भानरोहन्निपपात भूमौ निदर्शयन् स्वां प्रकृतिं कपीनाम् ॥ 5.10.55 ॥&lt;/p&gt;</description>
    </item>
    <item>
      <title>०११ हनुमता रावणान्तःपुरे सीतान्वेषणम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/02-rAvaNa-gRham/011_hanumatA_rAvaNAntaHpure_sItAnveShaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/02-rAvaNa-gRham/011_hanumatA_rAvaNAntaHpure_sItAnveShaNam/</guid>
      <description>&lt;p&gt;अवधूय च तां बुद्धिं बभूवावस्थितस्तदा।&lt;br&gt;&#xA;जगाम चापरां चिन्तां सीतां प्रति महाकपिः ॥ 5.11.1 ॥&lt;br&gt;&#xA;न रामेण वियुक्ता सा स्वप्तुमर्हति भमिनी।&lt;br&gt;&#xA;न भोक्तुं नाप्यलङ्कर्तुं न पानमुसेवितुम् ॥ 5.11.2 ॥&lt;br&gt;&#xA;नहि रामसमः कश्चिद्विद्यते त्रिदशेष्वपि।&lt;br&gt;&#xA;अन्येयमति निश्चित्य पानभूमौ चचार सः ॥ 5.11.3 ॥&lt;br&gt;&#xA;नृत्तेन चापराः क्लान्ताः पानविप्रहतास्तथा।&lt;br&gt;&#xA;मुरजेषु मृदङ्गेषु पीठिकासु च संस्थिताः ॥ 5.11.4 ॥&lt;br&gt;&#xA;तथाऽऽस्तरणमुख्येषु संविष्टाश्चापराः स्त्रियः ॥ 5.11.5 ॥&lt;br&gt;&#xA;रूपसल्ँलापशीलेन युक्तगीतार्थभाषिणा।&lt;br&gt;&#xA;देशकालाभियुक्तेन युक्तवाक्याभिधायिना ॥ 5.11.6 ॥&lt;br&gt;&#xA;रताभिरतसंसुप्तं ददर्श हरियूथपः ॥ 5.11.7 ॥&lt;br&gt;&#xA;तासां मध्ये महाबाहुः शुशुभे राक्षसेश्वरः।&lt;br&gt;&#xA;गोष्ठे महति मुख्यानां गवां मध्ये यथा वृषः ॥ 5.11.8 ॥&lt;br&gt;&#xA;स राक्षसेन्द्रः शुशुभे ताभिः परिवृतः स्वयम्।&lt;br&gt;&#xA;करेणुभिर्यथाऽरण्ये परिकार्णो महाद्विपः ॥ 5.11.9 ॥&lt;br&gt;&#xA;सर्वकामैरुपेतां च पानभूमिं महात्मनः।&lt;br&gt;&#xA;ददर्श हरिशार्दूलस्तस्य रक्षःपतेर्गृहे ॥ 5.11.10 ॥&lt;br&gt;&#xA;मृगाणां महिषाणां च वराहाणां च भागशः।&lt;br&gt;&#xA;तत्र न्यस्तानि मांसानि पानभूमौ ददर्श सः ॥ 5.11.11 ॥&lt;br&gt;&#xA;रौक्मेषु च विशालेषु भाजनेष्वर्धभक्षितान्।&lt;br&gt;&#xA;ददर्श हरिशूर्दूलो मयूरान् कुक्कुटांस्तथा ॥ 5.11.12 ॥&lt;br&gt;&#xA;वराहवार्ध्राणसकान् दधिसौवर्चलायुतान्।&lt;br&gt;&#xA;शल्यान् मृगमयूरांश्च हनुमानन्ववैक्षत ॥ 5.11.13 ॥&lt;br&gt;&#xA;क्रकरान् विविधान् सिद्धांश्चकोरानर्धभक्षितान् ॥ 5.11.14 ॥&lt;br&gt;&#xA;महिषानेकशल्यांश्च च्छागांश्च कृतनिष्ठितान्।&lt;br&gt;&#xA;लेह्यानुच्चावचान् पेयान् भोज्यानि विविधानि च ॥ 5.11.15 ॥&lt;br&gt;&#xA;तथाम्ललवणोत्तंसैर्विविधै रागषाडवैः।&lt;br&gt;&#xA;हारनूपुरकेयूरैरपविद्धैर्महाधनैः ॥ 5.11.16 ॥&lt;br&gt;&#xA;पानभाजनविक्षिप्तैः फलैश्च विविधैरपि।&lt;br&gt;&#xA;कृतपुष्पोपहारा भूरधिकं पुष्यति श्रियम् ॥ 5.11.17 ॥&lt;br&gt;&#xA;तत्र तत्र च विन्यस्तैः सुश्लिष्टैः शयनासनैः।&lt;br&gt;&#xA;पानभूमिर्विना वह्निं प्रदीप्तेवोपलक्ष्यते ॥ 5.11.18 ॥&lt;br&gt;&#xA;बहुप्रकारैर्विविधैर्वरसंस्कारसंस्कृतैः।&lt;br&gt;&#xA;मांसैः कुशलसंयुक्तैः पानभूमिगतैः पृथम् ॥ 5.11.19 ॥&lt;br&gt;&#xA;दिव्याः प्रसन्ना विविधाः सुराः कृतसुरा अपि।&lt;br&gt;&#xA;शर्करासवमाध्वीकपुष्पासवफलासवाः ॥ 5.11.20 ॥&lt;br&gt;&#xA;वासचूर्णैश्च विविधैर्दृष्टास्तैस्तैः पृथक् पृथक्।&lt;br&gt;&#xA;सन्तता शुशुभे भूमिर्माल्यैश्च बहुसंस्थितैः ॥ 5.11.21 ॥&lt;br&gt;&#xA;हिरण्मयैश्च विविधैर्भाजनैः स्पाटिकैरपि।&lt;br&gt;&#xA;जाम्बूनदमयैश्चान्यैः करकैरभिसंवृता ॥ 5.11.22 ॥&lt;br&gt;&#xA;राजतेषु च कुम्भेषु जाम्बनदमयेषु च।&lt;br&gt;&#xA;पानश्रेष्ठं तदा भूरिकपिस्तत्र ददर्श सः ॥ 5.11.23 ॥&lt;br&gt;&#xA;सोऽपश्यच्छातकुम्भानि शीधोर्मणिमयानि च।&lt;br&gt;&#xA;राजतानि च पूर्णानि भाजनानि महाकपिः ॥ 5.11.24 ॥&lt;br&gt;&#xA;क्वचिदर्धावशेषाणि क्वचित् पीतानि सर्वशः।&lt;br&gt;&#xA;क्वचिन्नैव प्रपीतानि पानानि स ददर्श ह ॥ 5.11.25 ॥&lt;br&gt;&#xA;क्वचिद्भक्ष्यांश्च विविधान् क्वचित्पानानि भागशः।&lt;br&gt;&#xA;क्वचिदन्नावशेषाणि फश्यन् वै विचचार ह ॥ 5.11.26 ॥&lt;br&gt;&#xA;क्वचित् प्रभिन्नैः करकैः क्वचिदालोलितैर्घटैः।&lt;br&gt;&#xA;क्वचित्सम्पृक्तमाल्यानि जलानि च फलानि च ॥ 5.11.27 ॥&lt;br&gt;&#xA;शयनान्यत्र नारीणां शुभ्राणि बहुधा पुनः।&lt;br&gt;&#xA;परस्परं समाश्लिष्य काश्चित्सुप्ता वराङ्गनाः ॥ 5.11.28 ॥&lt;br&gt;&#xA;काश्चिच्च वस्त्रमन्यस्याः स्वपन्त्याः परिधाय च।&lt;br&gt;&#xA;आहृत्य चाबलाः सुप्ता निद्राबलपराजिताः ॥ 5.11.29 ॥&lt;br&gt;&#xA;तासामुच्छ्वासवातेन वस्त्रं माल्यं च गात्रजम्।&lt;br&gt;&#xA;नात्यर्थं स्पन्दते चित्रं प्राप्य मन्दमिवानिलम् ॥ 5.11.30 ॥&lt;br&gt;&#xA;विविधस्य च माल्यस्य धूपस्य विविधस्य च।&lt;br&gt;&#xA;बहुधा मारुतस्तत्र गन्धं विविधमुद्वहन् ॥ 5.11.31 ॥&lt;br&gt;&#xA;रसानां चन्दनानां त धूपानां चैव मूर्च्छितः।&lt;br&gt;&#xA;प्रववौ सुरभिर्गन्धो विमाने पुष्पके तदा ॥ 5.11.32 ॥&lt;br&gt;&#xA;श्यामा वदातास्तत्रान्याः काश्चित् कृष्णा वराङ्गनाः।&lt;br&gt;&#xA;काश्चित् काञ्चनवर्णाङ्ग्यः प्रमदा राक्षसालये ॥ 5.11.33 ॥&lt;br&gt;&#xA;तासां निद्रावशत्वाच्च मदनेन विमूर्च्छितम्।&lt;br&gt;&#xA;पद्मिनीनां प्रसुप्तानां रूपमासीद्यथैव हि ॥ 5.11.34 ॥&lt;br&gt;&#xA;एवं सर्वमशेषेण रावणान्तःपुरं कपिः।&lt;br&gt;&#xA;ददर्श सुमहातेजा न ददर्श च जानकीम् ॥ 5.11.35 ॥&lt;br&gt;&#xA;निरीक्षमाणश्च तदा ताः स्त्रियः स महाकपिः।&lt;br&gt;&#xA;जगाम महतीं चिन्तां धर्मसाध्वसशङ्कितः ॥ 5.11.36 ॥&lt;br&gt;&#xA;इदं खलु ममात्यर्थं धर्मलोपं करिष्यति।&lt;br&gt;&#xA;नहि मे परदाराणां दृष्टिर्विषयवर्तिनी ॥ 5.11.37 ॥&lt;br&gt;&#xA;अयं चात्र मया दृष्टः परदारपरिग्रहः ॥ 5.11.38 ॥&lt;br&gt;&#xA;तस्य प्रादुरभूच्चिन्ता पुनरन्या मनस्विनः।&lt;br&gt;&#xA;निश्चितैकान्तचित्तस्य कार्यनिश्चयदर्शिनी ॥ 5.11.39 ॥&lt;br&gt;&#xA;कामं दृष्टा मया सर्वा विश्वस्ता रावणस्त्रियः।&lt;br&gt;&#xA;नहि मे मनसः किञ्चिद्वैकृत्यमुपपद्यते ॥ 5.11.40 ॥&lt;br&gt;&#xA;मनो हि हेतुः सर्वेषामिन्द्रियाणां प्रवर्तने।&lt;br&gt;&#xA;शुभाशुभास्ववस्थासु तच्च मे सुव्यवस्थितम् ॥ 5.11.41 ॥&lt;br&gt;&#xA;नान्यत्र हि मया शक्या वैदेही परिमार्गितुम्।&lt;br&gt;&#xA;स्त्रियो हि स्त्रीषु दृश्यन्ते सदा सम्परिमार्गणे ॥ 5.11.42 ॥&lt;br&gt;&#xA;यस्य सत्त्वस्य या योनिस्तस्यां तत् परिमार्ग्यते।&lt;br&gt;&#xA;न शक्या प्रमदा नष्टा मृगीषु परिमार्गितुम् ॥ 5.11.43 ॥&lt;br&gt;&#xA;तदिदं मार्गितं तावच्छुद्धेन मनसा मया।&lt;br&gt;&#xA;रावणान्तःपुरं सर्वं दृश्यते न च जानकी ॥ 5.11.44 ॥&lt;br&gt;&#xA;देवगन्धर्वकन्याश्च नागकन्याश्च वीर्यवान्।&lt;br&gt;&#xA;अवेक्षमाणो हनुमान्नैवापश्यत जानकीम् ॥ 5.11.45 ॥&lt;br&gt;&#xA;तामपश्यन् कपिस्तत्र पश्यंश्चान्या वरस्त्रियः।&lt;br&gt;&#xA;अपक्रम्य तदा वीरः प्रघ्यातुमुपचक्रमे ॥ 5.11.46 ॥&lt;br&gt;&#xA;स भूयस्तु परं श्रीमान् मारुतिर्यत्नमास्थितः।&lt;br&gt;&#xA;आपानभूमिमुत्सृज्य तद्विचेतुं प्रचक्रमे ॥ 5.11.47 ॥&lt;/p&gt;</description>
    </item>
    <item>
      <title>०१२ हनूमन्निर्वेदः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/02-rAvaNa-gRham/012_hanUmannirvedaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/02-rAvaNa-gRham/012_hanUmannirvedaH/</guid>
      <description>&lt;p&gt;स तस्य मध्ये भवनस्य मारुतिर्लतागृहांश्चित्रगृहान्निशागृहान्।&lt;br&gt;&#xA;जगाम सीतां प्रति दर्शनोत्सुको न चैव तां पश्यति चारुदर्शनाम् ॥ 5.12.1 ॥&lt;br&gt;&#xA;स चिन्तयामास ततो महाकपिः प्रियामपश्यन् रघुनन्दनस्य ताम्।&lt;br&gt;&#xA;ध्रुवं हि सीता म्रियते यथा न मे विचिन्वतो दर्शनमेति मैथिला ॥ 5.12.2 ॥&lt;br&gt;&#xA;सा राक्षसानां प्रवरेण जानकी स्वशीलसंरक्षणतत्परा सती।&lt;br&gt;&#xA;अनेन नूनं प्रतिदुष्टकर्मणा हता भवेदार्यपथे परे स्थिता ॥ 5.12.3 ॥&lt;br&gt;&#xA;विरूपरूपा विकृता विवर्चसो महानना दीर्घविरूपदर्शनाः।&lt;br&gt;&#xA;समीक्ष्य सा राक्षसराजयोषितो भयाद्विनष्टा जनकेश्वरात्मजा ॥ 5.12.4 ॥&lt;br&gt;&#xA;सीतामदृष्ट्वा ह्यनवाप्य पौरुषं विहृत्य कालं सह वानरैश्चिरम्।&lt;br&gt;&#xA;न मेऽस्ति सुग्रीवसमीपगा गतिः सुतीक्ष्णदण्डो बलवांश्च वानरः ॥ 5.12.5 ॥&lt;br&gt;&#xA;दृष्टमन्तःपुरं सर्वं दृष्टा रावणयोषितः।&lt;br&gt;&#xA;न सीता दृश्यते साध्वी वृथा जातो मम श्रमः ॥ 5.12.6 ॥&lt;br&gt;&#xA;गत्वा तत्र त्वया वीर किं कृतं तद्वदस्व नः।&lt;br&gt;&#xA;अदृष्ट्वा किं प्रवक्ष्यामि तामहं जनकात्मजाम् ॥ 5.12.7 ॥&lt;br&gt;&#xA;ध्रुवं प्रायमुपैष्यन्ति कालस्य व्यतिवर्तने ॥ 5.12.8 ॥&lt;br&gt;&#xA;किं वा वक्ष्यति वृद्धश्च जाम्बवानङ्गदश्च सः।&lt;br&gt;&#xA;गतं पारं समुद्रस्य वानराश्च समागताः ॥ 5.12.9 ॥&lt;br&gt;&#xA;अनिर्वेदः श्रियो मूलमनिर्वेदः परं सुखम्।&lt;br&gt;&#xA;अनिर्वेदो हि सततं सर्वार्थेषु प्रवर्तकः ॥ 5.12.10 ॥&lt;br&gt;&#xA;करोति सफलं जन्तोः कर्म यत्तत्करोति सः।&lt;br&gt;&#xA;तस्मादनिर्वेदकृतं यत्नं चेष्टेऽहमुत्तमम् ॥ 5.12.11 ॥&lt;br&gt;&#xA;भूयस्तावद्विचेष्यामि देशान् रावणपालितान्।&lt;br&gt;&#xA;आपानशाला विचितास्तथा पुष्पगृहाणि च ॥ 5.12.12 ॥&lt;br&gt;&#xA;चित्रशालाश्च विचिता भूयः क्रीडागृहाणि च।&lt;br&gt;&#xA;निष्कुटान्तररथ्याश्च विमानानि च सर्वशः ॥ 5.12.13 ॥&lt;br&gt;&#xA;इति सञ्चिन्त्य भुयोऽपि विचेतुमुपचक्रमे।&lt;br&gt;&#xA;भूमीगूहांश्चैत्यगृहान् गृहातिगृहकानपि ॥ 5.12.14 ॥&lt;br&gt;&#xA;उत्पतन्निपतंश्चापि तिष्ठन् गच्छन् पुनः पुनः।&lt;br&gt;&#xA;अपावृण्वंश्च द्वाराणि कपाटान्यवघाटयन् ॥ 5.12.15 ॥&lt;br&gt;&#xA;प्रविशन्निष्पतंश्चापि प्रपतन्नुत्पतन्नपि।&lt;br&gt;&#xA;सर्वमप्यवकासं स विचचार महाकपिः ॥ 5.12.16 ॥&lt;br&gt;&#xA;चतुरङ्गुलमात्रोऽपि नावकाशः स विद्यते।&lt;br&gt;&#xA;रावणान्तःपुरे तस्मिन् यं कपिर्न जगाम सः ॥ 5.12.17 ॥&lt;br&gt;&#xA;प्राकारान्तररथ्याश्च वेदिकाश्चैत्यसंश्रयाः।&lt;br&gt;&#xA;दीर्घिकाः पुष्करिण्यश्च सर्वं तेनावलोकितम् ॥ 5.12.18 ॥&lt;br&gt;&#xA;राक्षस्यो विविधाकारा विरूपा विकृतास्तथा।&lt;br&gt;&#xA;दृष्टा हनुमता तत्र न तु सा जनकात्मजा ॥ 5.12.19 ॥&lt;br&gt;&#xA;रूपेणाप्रतिमा लोके वरा विद्याधरस्त्रियः।&lt;br&gt;&#xA;दृष्टा हनुमता तत्र न तु राघवनन्दिनी ॥ 5.12.20 ॥&lt;br&gt;&#xA;नागकन्या वरारोहाः पूर्णचन्द्रनिभाननाः।&lt;br&gt;&#xA;दृष्टा हनुमता तत्र न तु सीता सुमध्यमा ॥ 5.12.21 ॥&lt;br&gt;&#xA;प्रमथ्य राक्षसेन्द्रेण नागकन्या बलाद्धृताः।&lt;br&gt;&#xA;दृष्टा हनुमता तत्र न सा जनकनन्दिनी ॥ 5.12.22 ॥&lt;br&gt;&#xA;सोऽपश्यंस्तां महाबाहुः पश्यंश्चान्या वरस्त्रियः।&lt;br&gt;&#xA;विषसाद मुहुर्धीमान् हनुमान् मारुतात्मजः ॥ 5.12.23 ॥&lt;br&gt;&#xA;उद्योगं वानरेन्द्राणां प्लवनं सागरस्य च।&lt;br&gt;&#xA;व्यर्थं वीक्ष्यानिलसुतश्चिन्तां पुनरुपागमत् ॥ 5.12.24 ॥&lt;br&gt;&#xA;अवतीर्य विमानाच्च हनुमान् मारुतात्मजः।&lt;br&gt;&#xA;चिन्तामुपजगामाथ शोकोपहतचेतनः ॥ 5.12.25 ॥&lt;/p&gt;</description>
    </item>
  </channel>
</rss>
