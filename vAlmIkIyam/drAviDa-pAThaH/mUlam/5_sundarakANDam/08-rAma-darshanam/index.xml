<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०८-राम-दर्शनम् on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/08-rAma-darshanam/</link>
    <description>Recent content in &#43;०८-राम-दर्शनम् on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/08-rAma-darshanam/index.xml" rel="self" type="application/rss+xml" />
    <item>
      <title>०५७ हनुमता लङ्कान्निर्गमनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/08-rAma-darshanam/057_hanumatA_lankAnnirgamanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/08-rAma-darshanam/057_hanumatA_lankAnnirgamanam/</guid>
      <description>&lt;p&gt;सचन्द्रकुमुदं रम्यं सार्ककारण्डवं शुभम्।&lt;br&gt;&#xA;तिष्यश्रवणकादम्बमभ्रशैवालशाद्वलम् ॥ 5.57.1 ॥&lt;br&gt;&#xA;पुलर्वसुमहामीनं लोहिताङ्गमहाग्रहम्।&lt;br&gt;&#xA;ऐरावतमहाद्वीपं स्वातीहंसविलोलितम् ॥ 5.57.2 ॥&lt;br&gt;&#xA;वातसङ्घातजातोर्मिचन्द्रांशुशिशिराम्बुमत्।&lt;br&gt;&#xA;भुजङ्गयक्षगन्धर्वप्रबुद्धकमलोत्पलम् ॥ 5.57.3 ॥&lt;br&gt;&#xA;हनुमान् मारुतगतिर्महानौरिव सागरम्।&lt;br&gt;&#xA;अपारमपरिश्रान्तः पुप्लुवे गगनार्णवम् ॥ 5.57.4 ॥&lt;br&gt;&#xA;ग्रसमान इवाकाशं ताराधिपमिवोल्लिखन्।&lt;br&gt;&#xA;हरन्निव सनक्षत्रं गगनं सार्कमण्डलम् ॥ 5.57.5 ॥&lt;br&gt;&#xA;मारुतस्यात्मजः श्रीमान् कपिर्व्योमचरो महान्।&lt;br&gt;&#xA;हनुमान् मेघजालानि विकर्षन्निव गच्छति ॥ 5.57.6 ॥&lt;br&gt;&#xA;पाण्डरारुणवर्णानि नीलमाञ्जिष्ठकानि च।&lt;br&gt;&#xA;हरितारुणवर्णानि महाभ्राणि चकाशिरे ॥ 5.57.7 ॥&lt;br&gt;&#xA;प्रविशन्नभ्रजालानि निष्पतंश्च पुनः पुनः।&lt;br&gt;&#xA;प्रच्छन्नश्च प्रकाशश्च चन्द्रमा इव लक्ष्यते ॥ 5.57.8 ॥&lt;br&gt;&#xA;विविधाभ्रघनापन्नगोचरो धवलाम्बरः।&lt;br&gt;&#xA;दृश्यादृश्यतनुर्वीरस्तदा चन्द्रायतेऽम्बरे ॥ 5.57.9 ॥&lt;br&gt;&#xA;तार्क्ष्यायमाणो गगने बभासे वायुनन्दनः।&lt;br&gt;&#xA;दारयन् मेघवृन्दानि निष्पतंश्च पुनः पुनः ॥ 5.57.10 ॥&lt;br&gt;&#xA;नदन्नादेन महता मेघस्वनमहास्वनः।&lt;br&gt;&#xA;प्रवरान् राक्षसान् हत्वा नाम विश्राव्य चात्मनः ॥ 5.57.11 ॥&lt;br&gt;&#xA;आकुलां नगरीं कृत्वा व्यथयित्वा च रावणम्।&lt;br&gt;&#xA;अर्दयित्वा बलं घोरं वैदेहीमभिवाद्य च ॥ 5.57.12 ॥&lt;br&gt;&#xA;आजगाम महातेजाः पुनर्मध्येन सागरम् ॥ 5.57.13 ॥&lt;br&gt;&#xA;पर्वतेन्द्रं सुनाभं च समुपस्पृश्य वीर्यवान्।&lt;br&gt;&#xA;ज्यामुक्त इव नाराचो महावेगोऽभ्युपागतः ॥ 5.57.14 ॥&lt;br&gt;&#xA;स किञ्चिदनुसम्प्राप्तः समालोक्य महागिरिम्।&lt;br&gt;&#xA;महेन्द्रमेघसङ्काशं ननाद हरिपुङ्गवः ॥ 5.57.15 ॥&lt;br&gt;&#xA;स पूरयामास कपिर्दिशो दश समन्ततः।&lt;br&gt;&#xA;नदन्नादेन महता मेघस्वनमहास्वनः ॥ 5.57.16 ॥&lt;br&gt;&#xA;स तं देशमनुप्राप्तः सुहृद्दर्शनलालसः।&lt;br&gt;&#xA;ननाद हरिशाद्रूलो लाङ्गूलं चाप्यकम्पयत् ॥ 5.57.17 ॥&lt;br&gt;&#xA;तस्य नानद्यमानस्य सुपर्णचरिते पथि।&lt;br&gt;&#xA;फलतीवास्य घोषेण गगनं सार्कमण्डलम् ॥ 5.57.18 ॥&lt;br&gt;&#xA;ये तु तत्रोत्तरे तीरे समुद्रस्य महाबलाः।&lt;br&gt;&#xA;पूर्वं संविष्ठिताः शूरा वायुपुत्रदिदृक्षवः ॥ 5.57.19 ॥&lt;br&gt;&#xA;महतो वायुनुन्नस्य तोयदस्येव गर्जितम्।&lt;br&gt;&#xA;शुश्रुवुस्ते तदा घोषमूरुवेगं हनूमतः ॥ 5.57.20 ॥&lt;br&gt;&#xA;ते दीनमनसः सर्वे शुश्रुवुः काननौकसः।&lt;br&gt;&#xA;वानरेन्द्रस्य निर्घोषं पर्जन्यनिनदोपमम् ॥ 5.57.21 ॥&lt;br&gt;&#xA;निशम्य नदतो नादं वानरास्ते समन्ततः।&lt;br&gt;&#xA;बभूवुरुत्सुकाः सर्वे सुहृद्दर्शनकाङ्क्षिणः ॥ 5.57.22 ॥&lt;br&gt;&#xA;जाम्बवान् स हरिश्रेष्ठः प्रीतिसंहृष्टमानसः।&lt;br&gt;&#xA;उपामन्त्र्य हरीन् सर्वानिदं वचनमब्रवीत् ॥ 5.57.23 ॥&lt;br&gt;&#xA;सर्वथा कृतकार्योऽसौ हनूमान्नात्र संशयः।&lt;br&gt;&#xA;न ह्यस्याकृतकार्यस्य नाद एवंविधो भवेत् ॥ 5.57.24 ॥&lt;br&gt;&#xA;तस्य बाहूरुवेगं च निनादं च महात्मनः।&lt;br&gt;&#xA;निशम्य हरयो हृष्टाः समुत्पेतुस्ततस्ततः ॥ 5.57.25 ॥&lt;br&gt;&#xA;ते नगाग्रान्नगाग्राणि शिखराच्छिखराणि च।&lt;br&gt;&#xA;प्रहृष्टाः समपद्यन्त हनूमन्तं दिदृक्षवः ॥ 5.57.26 ॥&lt;br&gt;&#xA;ते प्रीताः पादपाग्रेषु गृह्य शाखाः सुविष्ठिताः।&lt;br&gt;&#xA;वासांसीव प्रशाखाश्च समाविध्यन्त वानराः ॥ 5.57.27 ॥&lt;br&gt;&#xA;गिरिगह्वरसंलीनो यथा गर्जति मारुतः।&lt;br&gt;&#xA;एवं जगर्ज बलवान् हनूमान् मारुतात्मजः ॥ 5.57.28 ॥&lt;br&gt;&#xA;तमभ्रघनसङ्काशमापतन्तं महाकपिम्।&lt;br&gt;&#xA;दृष्ट्वा ते वानराः सर्वे तस्थुः प्राञ्जलयस्तदा ॥ 5.57.29 ॥&lt;br&gt;&#xA;ततस्तु वेगवांस्तस्य गिरेर्गिरिनिभः कपिः।&lt;br&gt;&#xA;निपपात महेन्द्रस्य शिखरे पादपाकुले ॥ 5.57.30 ॥&lt;br&gt;&#xA;हर्षेणापूर्यमाणोऽसौ रम्ये पर्वतनिर्झरे।&lt;br&gt;&#xA;छिन्नपक्ष इवाकाशात् पपात धरणीधरः ॥ 5.57.31 ॥&lt;br&gt;&#xA;हनूमन्तं महात्मानं परिवार्योपतस्थिरे।&lt;br&gt;&#xA;परिवार्य च ते सर्वे परां प्रीतिमुपागताः ॥ 5.57.32 ॥&lt;br&gt;&#xA;उपायनानि चादाय मूलानि च फलानि च।&lt;br&gt;&#xA;प्रत्यर्चयन् हरिश्रेष्ठं हरयो मारुतात्मजम् ॥ 5.57.33 ॥&lt;br&gt;&#xA;हनुमांस्तु गुरून् वृद्धान् जाम्बवत्प्रमुखांस्तदा।&lt;br&gt;&#xA;कुमारमङ्गदं चैव सोऽवन्दत महाकपिः ॥ 5.57.34 ॥&lt;br&gt;&#xA;स ताभ्यां पूजितः पूज्यः कपिभिश्च प्रसादितः।&lt;br&gt;&#xA;दृष्टा सीतेति विक्रान्तः सङ्क्षेपेण न्यवेदयत् ॥ 5.57.35 ॥&lt;br&gt;&#xA;निषसाद च हस्तेन गृहीत्वा वालिनः सुतम्।&lt;br&gt;&#xA;रमणीये वनोद्देशे महेन्द्रस्य गिरेस्तदा ॥ 5.57.36 ॥&lt;br&gt;&#xA;हनुमानब्रवीद्धृष्टस्तदा तान् वानरर्षभान् ॥ 5.57.37 ॥&lt;br&gt;&#xA;अशोकवनिकासंस्था दृष्टा सा जनकात्मजा।&lt;br&gt;&#xA;रक्ष्यमाणा सुघोराभी राक्षसीभिरनिन्दिता ॥ 5.57.38 ॥&lt;br&gt;&#xA;एकवेणीधरा बाला रामदर्शनलालसा।&lt;br&gt;&#xA;उपवासपरिश्रान्ता जटिला मलिना कृशा ॥ 5.57.39 ॥&lt;br&gt;&#xA;ततो दृष्टेति वचनं महार्थममृतोपमम्।&lt;br&gt;&#xA;निशम्य मारुतेः सर्वे मुदिता वानरा भवन् ॥ 5.57.40 ॥&lt;br&gt;&#xA;क्ष्वेलन्त्यन्ये नदन्त्यन्ये गर्जन्त्यन्ये महाबलाः।&lt;br&gt;&#xA;चक्रुः किलिकिलामन्ये प्रतिगर्जन्ति चापरे ॥ 5.57.41 ॥&lt;br&gt;&#xA;केचिदुच्छ्रितलाङ्गूलाः प्रहृष्टाः कपिकुञ्जराः।&lt;br&gt;&#xA;अञ्चिता यतदीर्घाणि लाङ्गूलानि प्रविव्यधुः ॥ 5.57.42 ॥&lt;br&gt;&#xA;अपरे च हनूमन्तं वानरा वारणोपमम्।&lt;br&gt;&#xA;आप्लुत्य गिरिशृङ्गेभ्यः संस्पृशन्ति स्म हर्षिताः ॥ 5.57.43 ॥&lt;br&gt;&#xA;उक्तवाक्यं हनूमन्तमङ्गदस्तमथाब्रवीत्।&lt;br&gt;&#xA;सर्वेषां हरिवीराणां मध्ये वचनमुत्तमम् ॥ 5.57.44 ॥&lt;br&gt;&#xA;सत्त्वे वीर्ये न ते कश्चित् समो वानर विद्यते।&lt;br&gt;&#xA;यदवप्लुत्य विस्तीर्णं सागरं पुनरागतः ॥ 5.57.45 ॥&lt;br&gt;&#xA;अहो स्वामिनि ते भक्तिरहो वीर्यमहो धृतिः।&lt;br&gt;&#xA;दिष्ट्या दृष्टा त्वया देवी रामपत्नी यशस्विनी ॥ 5.57.46 ॥&lt;br&gt;&#xA;दिष्ट्या त्यक्ष्यति काकुत्स्थः शोकं सीतावियोगजम्।&lt;br&gt;&#xA;ततोऽङ्गदं हनूमन्तं जाम्बवन्तं च वानराः ॥ 5.57.47 ॥&lt;br&gt;&#xA;परिवार्य प्रमुदिता भेजिरे विपुलाः शिलाः।&lt;br&gt;&#xA;श्रोतुकामाः समुद्रस्य लङ्घनं वानरोत्तमाः ॥ 5.57.48 ॥&lt;br&gt;&#xA;दर्शनं चापि लङ्कायाः सीताया रावणस्य च।&lt;br&gt;&#xA;तस्थुः प्राञ्जलयः सर्वे हनुमद्वदनोन्मुखाः ॥ 5.57.49 ॥&lt;br&gt;&#xA;तस्थौ तत्राङ्गदः श्रीमान् वानरैर्बहुभिर्वृतः।&lt;br&gt;&#xA;उपास्यमानो विबुधैर्दिवि देवपतिर्यथा ॥ 5.57.50 ॥&lt;br&gt;&#xA;हनूमता कीर्तिमता यशस्विना तथाऽङ्गदेनाङ्गदबद्धबाहुना।&lt;br&gt;&#xA;मुदा तदाध्यासितमुन्नतं महन्महीधराग्रं ज्वलितं श्रियाऽभवत् ॥ 5.57.51 ॥&lt;/p&gt;</description>
    </item>
    <item>
      <title>०५८ हनुमज्जाम्बवत्संवादः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/08-rAma-darshanam/058_hanumajjAmbavatsaMvAdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/08-rAma-darshanam/058_hanumajjAmbavatsaMvAdaH/</guid>
      <description>&lt;p&gt;ततस्तस्य गिरेः शृङ्गे महेन्द्रस्य महाबलाः।&lt;br&gt;&#xA;हनुमत्प्रमुखाः प्रीतिं हरयो जग्मुरुत्तमाम् ॥ 5.58.1 ॥&lt;br&gt;&#xA;तं ततः प्रीतिसंहृष्टः प्रीतिमन्तं महाकपिम्।&lt;br&gt;&#xA;जाम्बवान् कार्यवृत्तान्तमष्टच्छदनिलात्मजम् ॥ 5.58.2 ॥&lt;br&gt;&#xA;कथं दृष्टा त्वया देवी कथं वा तत्र वर्तते।&lt;br&gt;&#xA;तस्यां वा स कथंवृत्तः क्रूरकर्मा दशाननः ॥ 5.58.3 ॥&lt;br&gt;&#xA;तत्त्वतः सर्वमेतन्नः प्रबूहि त्वं महाकपे।&lt;br&gt;&#xA;श्रुतार्थाश्चिन्तयिष्यामो भूयः कार्यविनिश्चयम् ॥ 5.58.4 ॥&lt;br&gt;&#xA;यश्चार्थस्तत्र वक्तव्यो गतैरस्माभिरात्मवान्।&lt;br&gt;&#xA;रक्षितव्यं च यत्तत्र तद्भवान् व्याकरोतु नः ॥ 5.58.5 ॥&lt;br&gt;&#xA;स नियुक्तस्ततस्तेन सम्प्रहृष्टतनूरुहः।&lt;br&gt;&#xA;प्रणम्य शिरसा देव्यै सीतायै प्रत्यभाषत ॥ 5.58.6 ॥&lt;br&gt;&#xA;प्रत्यक्षमेव भवतां महेन्द्राग्रात् खमाप्लुतः।&lt;br&gt;&#xA;उदधेर्दक्षिणं पारं काङ्क्षमाणः समाहितः ॥ 5.58.7 ॥&lt;br&gt;&#xA;गच्छतश्च हि मे घोरं विघ्नरूपमिवाभवत्।&lt;br&gt;&#xA;काञ्चनं शिखरं दिव्यं पश्यामि सुमनोहरम् ॥ 5.58.8 ॥&lt;br&gt;&#xA;स्थितं पन्थानमावृत्य मेने विघ्नं च तं नगम् ॥ 5.58.9 ॥&lt;br&gt;&#xA;उपसङ्गम्य तं दिव्यं काञ्चनं नगसत्तमम्।&lt;br&gt;&#xA;कृता मे मनसा बुद्धिर्भेत्तव्योऽयं मयेति च ॥ 5.58.10 ॥&lt;br&gt;&#xA;प्रहतं च मया तस्य लाङ्गूलेन महागिरेः।&lt;br&gt;&#xA;शिखरं सूर्यसङ्काशं व्यशीर्यत सहस्रधा ॥ 5.58.11 ॥&lt;br&gt;&#xA;व्यवसायं च तं बुद्ध्वा स होवाच महागिरिः।&lt;br&gt;&#xA;पुत्रेति मधुरां वाणीं मनः प्रह्लादयन्निव ॥ 5.58.12 ॥&lt;br&gt;&#xA;पितृव्यं चापि मां विद्धि सखायं मातरिश्वनः।&lt;br&gt;&#xA;मैनाकमिति विख्यातं निवसन्तं महोदधौ ॥ 5.58.13 ॥&lt;br&gt;&#xA;पक्षवन्तः पुरा पुत्र बभूवुः पर्वतोत्तमाः।&lt;br&gt;&#xA;छन्दतः पृथिवीं चेरुर्बाधमानाः समन्ततः ॥ 5.58.14 ॥&lt;br&gt;&#xA;श्रुत्वा नगानां चरितं महेन्द्रः पाकशासनः।&lt;br&gt;&#xA;चिच्छेद भगवान् पक्षान् वज्रेणैषां सहस्रशः ॥ 5.58.15 ॥&lt;br&gt;&#xA;अहं तु मोक्षितस्तस्मात्तव पित्रा महात्मना।&lt;br&gt;&#xA;मारुतेन तदा वत्स प्रक्षिप्तोऽस्मि महार्णवे ॥ 5.58.16 ॥&lt;br&gt;&#xA;रामस्य च मया साह्ये वर्तितव्यमरिन्दम।&lt;br&gt;&#xA;रामो धर्मभृतां श्रेष्ठो महेन्द्रसमविक्रमः ॥ 5.58.17 ॥&lt;br&gt;&#xA;एतच्छ्रुत्वा वचस्तस्य मैनाकस्य महात्मनः।&lt;br&gt;&#xA;कार्यमावेद्य तु गिरेरुद्यतं च मनो मम ॥ 5.58.18 ॥&lt;br&gt;&#xA;स चाप्यन्तर्हितः शैलो मानुषेण वपुष्मता।&lt;br&gt;&#xA;शरीरेण महाशैलः शैलेन च महोदधौ ॥ 5.58.19 ॥&lt;br&gt;&#xA;उत्तमं जवमास्थाय शेषं पन्थानमास्थितः।&lt;br&gt;&#xA;ततोऽहं सुचिरं कालं वेगेनाभ्यगमं पथि ॥ 5.58.20 ॥&lt;br&gt;&#xA;ततः पश्याम्यहं देवीं सुरसां नागमातरम्।&lt;br&gt;&#xA;समुद्रमध्ये सा देवी वचनं मामभाषत ॥ 5.58.21 ॥&lt;br&gt;&#xA;मम भक्षः प्रदिष्टस्त्वममरैर्हरिसत्तम।&lt;br&gt;&#xA;अतस्त्वां भक्षयिष्यामि विहितस्त्वं चिरस्य मे ॥ 5.58.22 ॥&lt;br&gt;&#xA;एवमुक्तः सुरसया प्राञ्जलिः प्रणतः स्थितः।&lt;br&gt;&#xA;विवर्णवदनो भूत्वा वाक्यं चेदमुदीरयम् ॥ 5.58.23 ॥&lt;br&gt;&#xA;रामो दाशरथिः श्रीमान् प्रविष्टो दण्डकावनम्।&lt;br&gt;&#xA;लक्ष्मणेन सह भ्रात्रा सीतया च परन्तपः ॥ 5.58.24 ॥&lt;br&gt;&#xA;तस्य सीता हृता भार्या रावणेन दुरात्मना।&lt;br&gt;&#xA;तस्याः सकाशं दूतोऽहं गमिष्ये रामशासनात् ॥ 5.58.25 ॥&lt;br&gt;&#xA;कर्तुमर्हसि रामस्य साहाय्यं विषये सती।&lt;br&gt;&#xA;अथवा मैथिलीं दृष्ट्वा रामं चाक्लिष्टकारिणम् ॥ 5.58.26 ॥&lt;br&gt;&#xA;आगमिष्यामि ते वक्त्रं सत्यं प्रतिश्रृणोमि ते ॥ 5.58.27 ॥&lt;br&gt;&#xA;एवमुक्ता मया सा तु सुरसा कामरूपिणी।&lt;br&gt;&#xA;अब्रवीन्नातिवर्तेत कश्चिदेष वरो मम ॥ 5.58.28 ॥&lt;br&gt;&#xA;ततोऽर्धगुणविस्तारो बभूवाहं क्षणेन तु।&lt;br&gt;&#xA;मत्प्रमाणानुरूपं च व्यादितं तु मुखं तया ॥ 5.58.29 ॥&lt;br&gt;&#xA;तद्दृष्ट्वा व्यादितं चास्यं ह्रस्वं ह्यकरवं वपुः।&lt;br&gt;&#xA;तस्मिन् मुहूर्ते च पुनर्बभूवाङ्गुष्ठमात्रकः ॥ 5.58.30 ॥&lt;br&gt;&#xA;अभिपत्याशु तद्वक्रं निर्गतोऽहं ततः क्षणात्।&lt;br&gt;&#xA;अब्रवीत् सुरसा देवी स्वेन रूपेण मां पुनः ॥ 5.58.31 ॥&lt;br&gt;&#xA;समानय च वैदेहीं राघवेण महात्मना।&lt;br&gt;&#xA;सुखी भव महाबाहो प्रीताऽस्मि तव वानर ॥ 5.58.32 ॥&lt;br&gt;&#xA;ततोऽहं साधु साध्वीति सर्वभूतैः प्रशंसितः ॥ 5.58.33 ॥&lt;br&gt;&#xA;ततोऽन्तरिक्षं विपुलं प्लुतोऽहं गरुडो यथा।&lt;br&gt;&#xA;छाया मे निगृहीता च न च पश्यामि किञ्चन ॥ 5.58.34 ॥&lt;br&gt;&#xA;सोऽहं विगतवेगस्तु दिशो दश विलोकयन्।&lt;br&gt;&#xA;न किञ्चित्तत्र पश्यामि येन मेऽपहृता गतिः ॥ 5.58.35 ॥&lt;br&gt;&#xA;ततो मे बुद्धिरुत्पन्ना किं नाम गगने मम।&lt;br&gt;&#xA;ईदृशो विघ्न उत्पन्नो रूपं यत्र न दृश्यते ॥ 5.58.36 ॥&lt;br&gt;&#xA;अधोभागे न मे दृष्टिः शोचता पातिता मया।&lt;br&gt;&#xA;ततोऽद्राक्षमहं भीमां राक्षसीं सलिलेशयाम् ॥ 5.58.37 ॥&lt;br&gt;&#xA;प्रहस्य च महानादमुक्तोऽहं भीमया तया।&lt;br&gt;&#xA;अवस्थितमसम्भ्रान्तमिदं वाक्यमशोभनम् ॥ 5.58.38 ॥&lt;br&gt;&#xA;क्वासि यन्ता महाकाय क्षुधिताया ममेप्सितः।&lt;br&gt;&#xA;भक्षः प्रीणय मे देहं चिरमाहारवर्जितम् ॥ 5.58.39 ॥&lt;br&gt;&#xA;आस्य प्रमाणादधिकं तस्याः कायमपूरयम्।&lt;br&gt;&#xA;तस्याश्चास्यं महद्भीमं वर्धते मम भक्षणे ॥ 5.58.40 ॥&lt;br&gt;&#xA;न च मां साधु बुबुधे मम वा निकृतं कृतम् ॥ 5.58.41 ॥&lt;br&gt;&#xA;ततोऽहं विपुलं रूपं सङ्क्षिप्य निमिषान्तरात्।&lt;br&gt;&#xA;तस्या हृदयमादाय प्रपतामि नभःस्थलम् ॥ 5.58.42 ॥&lt;br&gt;&#xA;सा विसृष्टभुजा भीमा पपात लवणाम्भसि।&lt;br&gt;&#xA;मया पर्वतसङ्काशा निकृत्तहृदया सती ॥ 5.58.43 ॥&lt;br&gt;&#xA;श्रृणोमि खगतानां च सिद्धानां चारणैः सह।&lt;br&gt;&#xA;राक्षसी सिंहिका भीमा क्षिप्रं हनुमता हता ॥ 5.58.44 ॥&lt;br&gt;&#xA;तां हत्वा पुनरेवाहं कृत्यमात्ययिकं स्मरन्।&lt;br&gt;&#xA;गत्वा चाहं महाध्वानं पश्यामि नगमण्डितम् ॥ 5.58.45 ॥&lt;br&gt;&#xA;अस्तं दिनकरे याते रक्षसां निलयं पुरम्।&lt;br&gt;&#xA;प्रविष्टोऽहमविज्ञातो रक्षोभि र्भीमविक्रमैः ॥ 5.58.46 ॥&lt;br&gt;&#xA;तत्र प्रविशतश्चापि कल्पान्तघनसन्निभा।&lt;br&gt;&#xA;अट्टहासं विमुञ्चन्ती नारी काप्युत्थिता पुरः ॥ 5.58.47 ॥&lt;br&gt;&#xA;जिघांसन्तीं ततस्तां तु ज्वलदग्निशिरोरुहाम्।&lt;br&gt;&#xA;सव्यमुष्टिप्रहारेण पराजित्य सुभैरवाम् ॥ 5.58.48 ॥&lt;br&gt;&#xA;प्रदोषकाले प्रविशं भीतयाऽहं तयोदितः।&lt;br&gt;&#xA;अहं लङ्कापुरी वीर निर्जिता विक्रमेण ते ॥ 5.58.49 ॥&lt;br&gt;&#xA;यस्मात्तस्माद्विजेतासि सर्व रक्षांस्यशेषतः ॥ 5.58.50 ॥&lt;br&gt;&#xA;तत्राहं सर्वरात्रं तु विचिन्वन् जनकात्मजाम्।&lt;br&gt;&#xA;रावणान्तःपुरगतो न चापश्यं सुमध्यमाम् ॥ 5.58.51 ॥&lt;br&gt;&#xA;ततः सीतामपश्यंस्तु रावणस्य निवेशने।&lt;br&gt;&#xA;शोकसागरमासाद्य न पारमुपलक्षये ॥ 5.58.52 ॥&lt;br&gt;&#xA;शोचता च मया दृष्टं प्राकारेण समावृतम्।&lt;br&gt;&#xA;काञ्चनेन विकृष्टेन गृहोपवनमुत्तमम् ॥ 5.58.53 ॥&lt;br&gt;&#xA;स प्राकारमवप्लुत्य पश्यामि बहुपादपम् ॥ 5.58.54 ॥&lt;br&gt;&#xA;अशोकवनिकामध्ये शिंशुपापादपो महान्।&lt;br&gt;&#xA;तमारुह्य च पश्यामि काञ्चनं कदलीवनम् ॥ 5.58.55 ॥&lt;br&gt;&#xA;अदूरे शिंशुपावृक्षात् पश्यामि वरवर्णिनीम्।&lt;br&gt;&#xA;श्यामां कमलपत्राक्षीमुपवासकृशाननाम् ॥ 5.58.56 ॥&lt;br&gt;&#xA;तदेकवासःसंवीतां रजोध्वस्तशिरोरुहाम्।&lt;br&gt;&#xA;शोकसन्तापदीनाङ्गीं सीतां भर्तृहिते स्थिताम् ॥ 5.58.57 ॥&lt;br&gt;&#xA;राक्षसीभिर्विरूपाभिः क्रूराभिरभिसंवृताम्।&lt;br&gt;&#xA;मांसशोणितभक्षाभिर्व्याघ्रीभिर्हरिणीमिव ॥ 5.58.58 ॥&lt;br&gt;&#xA;सामया राक्षसीमध्ये तर्ज्यमाना मुहुर्मुहुः।&lt;br&gt;&#xA;एकवेणीधरा दीना भर्तृचिन्तापरायणा ॥ 5.58.59 ॥&lt;br&gt;&#xA;रावणाद्विनिवृत्तार्था मर्तव्यकृतनिश्चया।&lt;br&gt;&#xA;कथञ्चिन्मृगशावाक्षी तूर्णमासादिता मया ॥ 5.58.60 ॥&lt;br&gt;&#xA;तां दृष्ट्वा तादृशीं नारीं रामपत्नीं यशस्विनीम्।&lt;br&gt;&#xA;तत्रैव शिंशुपावृक्षे पश्यन्नहमवस्थितः ॥ 5.58.61 ॥&lt;br&gt;&#xA;ततो हलहलाशब्दं काञ्चीनूपुरमिश्रितम्।&lt;br&gt;&#xA;शृणोम्यधिकगम्भीरं रावणस्य निवेशने ॥ 5.58.62 ॥&lt;br&gt;&#xA;ततोऽहं परमोद्विग्नः स्वं रूपं प्रतिसंहरन्।&lt;br&gt;&#xA;अहं तु शिंशुपावृक्षे पक्षीव गहने स्थितः ॥ 5.58.63 ॥&lt;br&gt;&#xA;ततो रावणदाराश्च रावणश्च महाबलः।&lt;br&gt;&#xA;तं देशं समनुप्राप्त यत्र सीताऽभवत् स्थिता ॥ 5.58.64 ॥&lt;br&gt;&#xA;तद् दृष्ट्वाऽथ वरारोहा सीता रक्षोमहाबलम्।&lt;br&gt;&#xA;सङ्कुच्योरू स्तनौ पीनौ बाहुभ्यां परिरभ्य च ॥ 5.58.65 ॥&lt;br&gt;&#xA;वित्रस्तां परमोद्विग्नां वीक्षमाणां ततस्ततः।&lt;br&gt;&#xA;त्राणं किञ्चिदपश्यन्तीं वेपमानां तपस्विनीम् ॥ 5.58.66 ॥&lt;br&gt;&#xA;तामुवाच दशग्रीवः सीतां परमदुःखिताम्।&lt;br&gt;&#xA;अवाक्छिराः प्रपतितो बहुमन्यस्व मामिति ॥ 5.58.67 ॥&lt;br&gt;&#xA;यदि चेत्त्वं तु दर्पान्मां नाभिनन्दसि गर्विते।&lt;br&gt;&#xA;द्वौ मासावन्तरं सीते पास्यामि रुधिरं तव ॥ 5.58.68 ॥&lt;br&gt;&#xA;एतच्छ्रुत्वा वचस्तस्य रावणस्य दुरात्मनः।&lt;br&gt;&#xA;उवाच परमक्रुद्धा सीता वचनमुत्तमम् ॥ 5.58.69 ॥&lt;br&gt;&#xA;इक्ष्वाकुकुलनाथस्य स्नुषां दशरथस्य च।&lt;br&gt;&#xA;अवाच्यं वदतो जिह्वा कथं न पतिता तव ॥ 5.58.70 ॥&lt;br&gt;&#xA;किञ्चिद्वीर्यं तवानार्य यो मां भर्तुरसन्निधौ।&lt;br&gt;&#xA;अपहृत्यागतः पाप तेनादृष्टो महात्मना ॥ 5.58.71 ॥&lt;br&gt;&#xA;न त्वं रामस्य सदृशो दास्येऽप्यस्य न युज्यसे।&lt;br&gt;&#xA;यज्ञीयः सत्यवादी च रणश्लाघी च राघवः ॥ 5.58.72 ॥&lt;br&gt;&#xA;जानक्या परुषं वाक्यमेवमुक्तो दशाननः।&lt;br&gt;&#xA;जज्वाल सहसा कोपच्चितास्थ इव पावकः ॥ 5.58.73 ॥&lt;br&gt;&#xA;विवर्त्य नयने क्रूरे मुष्टिमुद्यम्य दक्षिणम्।&lt;br&gt;&#xA;मैथिलीं हन्तुमारब्धः स्त्रीभिर्हा हा कृतं तदा ॥ 5.58.74 ॥&lt;br&gt;&#xA;स्त्रीणां मध्यात् समुत्पत्य तस्य भार्या दुरात्मनः।&lt;br&gt;&#xA;वरा मण्डोदरी नाम तया स प्रतिषेधितः ॥ 5.58.75 ॥&lt;br&gt;&#xA;उक्तश्च मधुरां वाणीं तया स मदानार्दितः।&lt;br&gt;&#xA;सीतया तव किं कार्यं महेन्द्रसमविक्रम ॥ 5.58.76 ॥&lt;br&gt;&#xA;देवगन्दर्वकान्याभिर्यक्षकन्याभिरेव च।&lt;br&gt;&#xA;सार्धं प्रभो रमस्वेह सीतया किं करिष्यसि ॥ 5.58.77 ॥&lt;br&gt;&#xA;ततस्ताभिः समेताभिर्नारीभिः स महाबलः।&lt;br&gt;&#xA;प्रसाद्य सहसा नीतो भवनं स्वं निशाचरः ॥ 5.58.78 ॥&lt;br&gt;&#xA;याते तस्मिन् दशग्रीवे राक्षस्यो विकृताननाः।&lt;br&gt;&#xA;सीतां निर्भर्त्सयामासुर्वाक्यैः क्रूरैः सुदारुणैः ॥ 5.58.79 ॥&lt;br&gt;&#xA;तृणवद्भाषितं तासां गणयामास जानकी।&lt;br&gt;&#xA;गर्जितं च तदा तासां सीतां प्राप्य निरर्थकम् ॥ 5.58.80 ॥&lt;br&gt;&#xA;वृथागर्जितनिश्चेष्टा राक्षस्यः पिशिताशनाः।&lt;br&gt;&#xA;रावणाय शशंसुस्ताः सीताध्यवसितं महत् ॥ 5.58.81 ॥&lt;br&gt;&#xA;ततस्ताः सहिताः सर्वा विहताशा निरुद्यमाः।&lt;br&gt;&#xA;परिक्षिप्य समन्तात्तां निद्रावशमुपागताः ॥ 5.58.82 ॥&lt;br&gt;&#xA;तासु चैव प्रसुप्तासु सीता भर्तृहिते रता।&lt;br&gt;&#xA;विलप्य करुणं दीना प्रशुशोच सुदुःखिता ॥ 5.58.83 ॥&lt;br&gt;&#xA;तासां मध्यात् समुत्थाय त्रिजटा वाक्यमब्रवीत्।&lt;br&gt;&#xA;आत्मानं खादत क्षिप्रं न सीता विनशिष्यति ॥ 5.58.84 ॥&lt;br&gt;&#xA;जनकस्यात्मजा साध्वी स्नुषा दशरथस्य च।&lt;br&gt;&#xA;स्वप्नो ह्यद्य मया दृष्टो दारुणो रोमहर्षणः ॥ 5.58.85 ॥&lt;br&gt;&#xA;रक्षसां च विनाशाय भर्तुरस्या जयाय च ॥ 5.58.86 ॥&lt;br&gt;&#xA;अलमस्मात् परित्रातुं राघवाद्राक्षसीगणम्।&lt;br&gt;&#xA;अभियाचाम वैदेहीमेतद्धि मम रोचते ॥ 5.58.87 ॥&lt;br&gt;&#xA;यस्या ह्येवंविधः स्वप्नो दुःखितायाः प्रदृश्यते।&lt;br&gt;&#xA;सा दुःखैर्विविधैर्मुक्ता सुखमाप्नोत्यनुत्तमम् ॥ 5.58.88 ॥&lt;br&gt;&#xA;प्रणिपातप्रसन्ना हि मैथिली जनकात्मजा ॥ 5.58.89 ॥&lt;br&gt;&#xA;ततः सा ह्रीमती बाला भर्तुर्विजयहर्षिता।&lt;br&gt;&#xA;अवोचद्यदि तत्तथ्यं भवेयं शरणं हि वः ॥ 5.58.90 ॥&lt;br&gt;&#xA;तां चाहं तादृशीं दृष्ट्वा सीताया दारुणां दशाम्।&lt;br&gt;&#xA;चिन्तयामास विक्रान्तो न च मे निर्वृतं मनः ॥ 5.58.91 ॥&lt;br&gt;&#xA;सम्भाषणाथ च मया जानक्याश्चिन्तितो विधिः।&lt;br&gt;&#xA;इक्ष्वाकूणां हि वशस्तु ततो मम पुरस्कृतः ॥ 5.58.92 ॥&lt;br&gt;&#xA;श्रुत्वा तु गदितां वाचं राजर्षिगणपूजिताम्।&lt;br&gt;&#xA;प्रत्यभाषत मां देवी बाष्पैः पिहितलोचना ॥ 5.58.93 ॥&lt;br&gt;&#xA;कस्त्वं केन कथं चेह प्राप्तो वानरपुङ्गव।&lt;br&gt;&#xA;का च रामेण ते प्रीतिस्तन्मे शंसितुमर्हसि ॥ 5.58.94 ॥&lt;br&gt;&#xA;देवि रामस्य भर्तुस्ते सहायो भीमविक्रमः।&lt;br&gt;&#xA;सुग्रीवो नाम विक्रान्तो वानरेन्द्रो महाबलः ॥ 5.58.95 ॥&lt;br&gt;&#xA;तस्य मां विद्धि भृत्यं त्वं हनुमन्तमिहागतम्।&lt;br&gt;&#xA;भर्त्राऽहं प्रेषितस्तुभ्यं रामेणाक्लिष्टकर्मणा ॥ 5.58.96 ॥&lt;br&gt;&#xA;इदं च पुरुषव्याघ्रः श्रीमान् दाशरथिः स्वयम्।&lt;br&gt;&#xA;अङ्गुलीयमभिज्ञानमदात्तुभ्यं यशस्विनि ॥ 5.58.97 ॥&lt;br&gt;&#xA;तदिच्छामि त्वयाऽऽज्ञप्तं देवि किं करवाण्यहम्।&lt;br&gt;&#xA;रामलक्ष्मणयोः पार्श्वं नयामि त्वां किमुत्तरम् ॥ 5.58.98 ॥&lt;br&gt;&#xA;एतच्छ्रुत्वा विदित्वा च सीता जनकनन्दिनी।&lt;br&gt;&#xA;आह रावणमुत्साद्य राघवो मां नयत्विति ॥ 5.58.99 ॥&lt;br&gt;&#xA;प्रणम्य शिरसा देवीमहमार्यामनिन्दिताम्।&lt;br&gt;&#xA;राघवस्य मनोह्लादमभिज्ञानमयाचिषम् ॥ 5.58.100 ॥&lt;br&gt;&#xA;अथ मामब्रवीत् सीता गृह्यतामयमुत्तमः।&lt;br&gt;&#xA;मणिर्येन महाबाहू रामस्त्वां बहुमन्यते ॥ 5.58.101 ॥&lt;br&gt;&#xA;इत्यक्त्वा तु वरारोहा मणिप्रवरमद्भुतम्।&lt;br&gt;&#xA;प्रायच्छत् परमोद्विग्ना वाचा मां सन्दिदेश ह ॥ 5.58.102 ॥&lt;br&gt;&#xA;ततस्तस्यै प्रणम्याहं राजपुत्र्यैः समाहितः।&lt;br&gt;&#xA;प्रदक्षिणं परिक्राममिहाभ्युद्गतमानसः ॥ 5.58.103 ॥&lt;br&gt;&#xA;उत्तरं पुनरेवेदं निश्चित्य मनसा तया।&lt;br&gt;&#xA;हनुमन् मम वृत्तान्तं वक्तुमर्हसि राघवे ॥ 5.58.104 ॥&lt;br&gt;&#xA;यथा श्रुत्वैव नचिरात्तावुभौ रामलक्ष्मणौ।&lt;br&gt;&#xA;सुग्रीवसहितौ वीरावुपेयातां तथा कुरु ॥ 5.58.105 ॥&lt;br&gt;&#xA;यद्यन्यथा भवेदेतद्द्वौ मासौ जीवितं मम।&lt;br&gt;&#xA;न मां द्रक्ष्यति काकुत्स्थो म्रिये साऽहमनाथवत् ॥ 5.58.106 ॥&lt;br&gt;&#xA;तच्छ्रुत्वा करुणं वाक्यं क्रोधो मामभ्यवर्तत।&lt;br&gt;&#xA;उत्तरं च मया दृष्टं कार्यशेषमनन्तरम् ॥ 5.58.107 ॥&lt;br&gt;&#xA;ततोऽवर्धत मे कायस्तदा पर्वतसन्निभः।&lt;br&gt;&#xA;युद्धकाङ्क्षी वनं तच्च विनाशयितुमारभे ॥ 5.58.108 ॥&lt;br&gt;&#xA;तद्भग्नं वनषण्डं तु भ्रान्तत्रस्तमृगद्विजम्।&lt;br&gt;&#xA;प्रतिबुद्धा निरीक्षन्ते राक्षस्यो विकृताननाः ॥ 5.58.109 ॥&lt;br&gt;&#xA;मां च दृष्ट्वा वने तस्मिन् समागम्य ततस्ततः।&lt;br&gt;&#xA;ताः समभ्यागताः क्षिप्रं रावणायाचचक्षिरे ॥ 5.58.110 ॥&lt;br&gt;&#xA;राजन् वनमिदं दुर्गं तव भग्नं दुरात्मना।&lt;br&gt;&#xA;वानरेण ह्यविज्ञाय तव वीर्यं महाबल ॥ 5.58.111 ॥&lt;br&gt;&#xA;दुर्बुद्धेस्तस्य राजेन्द्र तव विप्रियकारिणः।&lt;br&gt;&#xA;वधमाज्ञापय क्षिप्रं यथाऽसौ विलयं व्रजेत् ॥ 5.58.112 ॥&lt;br&gt;&#xA;तच्छ्रुत्वा राक्षसेन्द्रेण विसृष्टा भृशदुर्जयाः।&lt;br&gt;&#xA;राक्षसाः किङ्करा नाम रावणस्य मनोनुगाः ॥ 5.58.113 ॥&lt;br&gt;&#xA;तेषामशीतिसाहस्रं शूलमुद्गरपाणिनाम्।&lt;br&gt;&#xA;मया तस्मिन् वनोद्देशे परिघेण निषूदितम् ॥ 5.58.114 ॥&lt;br&gt;&#xA;तेषां तु हतशेषा ये ते गत्वा लघुविक्रमाः।&lt;br&gt;&#xA;निहतं च महत्सैन्यं रावणायाचचक्षिरे ॥ 5.58.115 ॥&lt;br&gt;&#xA;तत्रस्थान् राक्षसान् हत्वा शतं स्तम्भेन वै पुनः।&lt;br&gt;&#xA;ललामभूतो लङ्कायाः स वै विध्वंसितो मया ॥ 5.58.116 ॥&lt;br&gt;&#xA;ततः प्रहस्तस्य सुतं जम्बुमालिनमादिशत्।&lt;br&gt;&#xA;राक्षसैर्बहुभिः सार्धं घोररूपैर्भयानकैः ॥ 5.58.117 ॥&lt;br&gt;&#xA;तमहं बलसम्पन्नं राक्षसं रणकोविदम्।&lt;br&gt;&#xA;परिघेणातिघोरेण सूदयामि सहानुगम् ॥ 5.58.118 ॥&lt;br&gt;&#xA;तच्छ्रुत्वा राक्षसेन्द्रस्तु मन्त्रिपुत्रान् महाबलान् ॥ 5.58.119 ॥&lt;br&gt;&#xA;पदातिबलसम्पन्नान् प्रेषयामास रावणः।&lt;br&gt;&#xA;परिघेणैव तान् सर्वान्नयामि यमसादनम् ॥ 5.58.120 ॥&lt;br&gt;&#xA;मन्त्रिपुत्रान् हताञ्छ्रुत्वा समरे लघुविक्रमान्।&lt;br&gt;&#xA;पञ्च सेनाग्रगाञ्छूरान् प्रेषयमास रावणः ॥ 5.58.121 ॥&lt;br&gt;&#xA;तानहं सहसैन्यान् वै सर्वानेवाभ्यसूदयम्।&lt;br&gt;&#xA;ततः पुनर्दशग्रीवः पुत्रमक्षं महाबलम् ॥ 5.58.122 ॥&lt;br&gt;&#xA;बहुभी राक्षसैः सार्धं प्रेषयामास रावणः।&lt;br&gt;&#xA;तं तु मन्दोदरीपुत्रं कुमारं रणपण्डितम् ॥ 5.58.123 ॥&lt;br&gt;&#xA;चर्मासिनं शतगुणं भ्रामयित्वा व्यपेषयम्।&lt;br&gt;&#xA;तमक्षमागतं भग्नं निशम्य स दशाननः ॥ 5.58.124 ॥&lt;br&gt;&#xA;तत इन्द्रजितं नाम द्वितीयं रावणः सुतम्।&lt;br&gt;&#xA;व्यादिदेश सुसङ्क्रुद्धो बलिनं युद्धदुर्मदम् ॥ 5.58.125 ॥&lt;br&gt;&#xA;तच्चाप्यहं बलं सर्वं तं च राक्षसपुङ्गवम्।&lt;br&gt;&#xA;नष्टौजसं रणे कृत्वा परं हर्षमुपागमम् ॥ 5.58.126 ॥&lt;br&gt;&#xA;महतापि महाबाहुः प्रत्ययेन महाबलः।&lt;br&gt;&#xA;प्रेषितो रावणेनैव सह वीरैर्मदोत्कटैः ॥ 5.58.127 ॥&lt;br&gt;&#xA;सोऽविषह्यं हि मां बुद्ध्वा स्वबलं चावमर्दितम्।&lt;br&gt;&#xA;ब्राह्मेणास्त्रेण स तु मां प्राबध्नाच्चातिवेगितः ॥ 5.58.128 ॥&lt;br&gt;&#xA;रज्जुभिश्चाभिबध्नन्ति ततो मां तत्र राक्षसाः।&lt;br&gt;&#xA;रावणस्य समीपं च गृहीत्वा मामुपानयन् ॥ 5.58.129 ॥&lt;br&gt;&#xA;दृष्ट्वा सम्भाषितश्चाहं रावणेन दुरात्मना।&lt;br&gt;&#xA;पृष्टश्च लङ्कागमनं राक्षसानां च तं वधम् ॥ 5.58.130 ॥&lt;br&gt;&#xA;तत्सर्वं च मया तत्र सीतार्थमिति जल्पितम् ॥ 5.58.131 ॥&lt;br&gt;&#xA;अस्याहं दर्शनाकाङ्क्षी प्राप्तस्त्वद्भवनं विभो।&lt;br&gt;&#xA;मारुतस्यौरसः पुत्रो वानरो हनुमानहम् ॥ 5.58.132 ॥&lt;/p&gt;</description>
    </item>
    <item>
      <title>०५९ हनुमता सीताशोकवर्णनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/08-rAma-darshanam/059_hanumatA_sItAshokavarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/08-rAma-darshanam/059_hanumatA_sItAshokavarNanam/</guid>
      <description>&lt;p&gt;एतदाख्याय तत्सर्वं हनुमान् मारुतात्मजः।&lt;br&gt;&#xA;भूयः समुपचक्राम वचनं वक्तुमुत्तरम् ॥ 5.59.1 ॥&lt;br&gt;&#xA;शीलमासाद्य सीताया मम च प्रवणं मनः।&lt;br&gt;&#xA;[आर्यायाः सदृशं शीलं सीतायाः प्लवगर्षभाः।] ॥ 5.59.2 ॥&lt;br&gt;&#xA;सर्वथाऽतिप्रवृद्धोऽसौ रावणो राक्षसाधिपः।&lt;br&gt;&#xA;तस्य तां स्पृशतो गात्रं तपसा न विनाशितम् ॥ 5.59.3 ॥&lt;br&gt;&#xA;न तदग्निशिखा कुर्यात् संस्पृष्टा पाणिना सती।&lt;br&gt;&#xA;जनकस्यात्मजा कुर्याद्यत् क्रोधकलुषीकृता ॥ 5.59.4 ॥&lt;br&gt;&#xA;जाम्बवत्प्रमुखान् सर्वाननुज्ञाप्य महाहरीन्।&lt;br&gt;&#xA;अस्मिन्नेवङ्गते कार्ये भवतां च निवेदिते ॥ 5.59.5 ॥&lt;br&gt;&#xA;न्याय्यं स्म सह वैदेह्या द्रष्टुं तौ पार्थिवात्मजौ ॥ 5.59.6 ॥&lt;br&gt;&#xA;अहमेकोऽपि पर्याप्तः सराक्षसगणां पुरीम्।&lt;br&gt;&#xA;तां लङ्कां तपसा हन्तुं रावणं च महाबलम् ॥ 5.59.7 ॥&lt;br&gt;&#xA;किं पुनः सहितो वीरैर्बलवद्भिः कृतात्मभिः।&lt;br&gt;&#xA;कृतास्त्रैः प्लवगैः शूरैर्भवद्भिर्विजयैषिभिः ॥ 5.59.8 ॥&lt;br&gt;&#xA;अहं तु रावणं युद्धे ससैन्यं सपुरस्सरम्।&lt;br&gt;&#xA;सहपुत्रं वधिष्यामि सहोदरयुतं युधि ॥ 5.59.9 ॥&lt;br&gt;&#xA;ब्राह्ममैन्द्रं च रौद्रं च वायव्यं वारुणं तथा।&lt;br&gt;&#xA;यदि शक्रजितोऽस्त्राणि दुर्निरीक्षाणि संयुगे ॥ 5.59.10 ॥&lt;br&gt;&#xA;तान्यहं विधामिष्यामि निहनिष्यामि राक्षसान्।&lt;br&gt;&#xA;भवतामभ्यनुज्ञातो विक्रमो मे रुणाद्धि तम् ॥ 5.59.11 ॥&lt;br&gt;&#xA;मयाऽतुला विसृष्टा हि शैलवृष्टिर्निरन्तरा।&lt;br&gt;&#xA;देवानपि रणे हन्यात् किं पुनस्तान्निशाचरान् ॥ 5.59.12 ॥&lt;br&gt;&#xA;सागरोऽप्यतियाद्वेलां मन्दरः प्रचलेदपि।&lt;br&gt;&#xA;न जाम्बवन्तं समरे कम्पयेदरिवाहिनी ॥ 5.59.13 ॥&lt;br&gt;&#xA;सर्वराक्षससङ्घानां राक्षसा ये च पूर्वकाः।&lt;br&gt;&#xA;अलमेको विनाशाय वीरो वालिसुतः कपिः ॥ 5.59.14 ॥&lt;br&gt;&#xA;पनसस्योरुवेगेन नीलस्य च महात्मनः।&lt;br&gt;&#xA;मन्दरोऽप्यवशीर्येत किं पुनर्युधि राक्षसाः ॥ 5.59.15 ॥&lt;br&gt;&#xA;सदेवासुरयक्षेषु गन्धर्वोरगपक्षिषु।&lt;br&gt;&#xA;मैन्दस्य प्रतियोद्धारं शंसत द्विविदस्य वा ॥ 5.59.16 ॥&lt;br&gt;&#xA;अश्विपुत्रौ महाभागावेतौ प्लवगसत्तमौ।&lt;br&gt;&#xA;एतयोः प्रतियोद्धारं न पश्यामि रणाजिरे ॥ 5.59.17 ॥&lt;br&gt;&#xA;पितामहवरोत्सेकात् परमं दर्पमास्थितौ।&lt;br&gt;&#xA;अमृतप्राशिनावेतौ सर्ववानरसत्तमौ ॥ 5.59.18 ॥&lt;br&gt;&#xA;अश्विनोर्माननार्थं हि सर्वलोकपितामहः।&lt;br&gt;&#xA;सर्वावध्यत्वमतुलमनयोर्दत्तवान् पुरा ॥ 5.59.19 ॥&lt;br&gt;&#xA;करोत्सेकेन मुक्तौ च प्रमथ्य महतीं चमूम्।&lt;br&gt;&#xA;सुराणाममृतं वीरौ पीतवन्तौ प्लवङ्गमौ ॥ 5.59.20 ॥&lt;br&gt;&#xA;एतावेव हि सङ्क्रुद्धौ सवाजिरथकुञ्जराम्।&lt;br&gt;&#xA;लङ्कां नाशयितुं शक्तौ सर्वे तिष्ठन्तु वानराः ॥ 5.59.21 ॥&lt;br&gt;&#xA;मयैव निहता लङ्कां दग्धा भस्मीकृता पुनः।&lt;br&gt;&#xA;राजमार्गेषु सर्वत्र नाम विश्रावितं मया ॥ 5.59.22 ॥&lt;br&gt;&#xA;जयत्यतिबलो रामो लक्ष्मणश्च महाबलः।&lt;br&gt;&#xA;राजा जयति सुग्रीवो राघवेणाभिपालितः ॥ 5.59.23 ॥&lt;br&gt;&#xA;अहं कोसलराजस्य दासः पवनसम्भवः।&lt;br&gt;&#xA;हनुमानिति सर्वत्र नाम विश्रावितं मया ॥ 5.59.24 ॥&lt;br&gt;&#xA;अशोकवनिकामध्ये रावणस्य दुरात्मनः।&lt;br&gt;&#xA;अधस्ताच्छिंशुपावृक्षे साध्वी करुणमास्थिता ॥ 5.59.25 ॥&lt;br&gt;&#xA;मेघलेखापरिवृता चन्द्रलेखेव निष्प्रभा।&lt;br&gt;&#xA;अचिन्तयन्ती वैदेही रावणं बलदर्पितम् ॥ 5.59.26 ॥&lt;br&gt;&#xA;पतिव्रता च सुश्रोणी अवष्टब्धा च जानकी ॥ 5.59.27 ॥&lt;br&gt;&#xA;अनुरक्ता हि वैदेही रामं सर्वात्मना शुभा।&lt;br&gt;&#xA;अनन्यचित्ता रामे च पौलोमीव पुरन्दरे ॥ 5.59.28 ॥&lt;br&gt;&#xA;तदेकवासः संवीता रजोध्वस्ता तथैव च।&lt;br&gt;&#xA;शोकसन्तापदीनाङ्गी सीता भर्तृहिते रता ॥ 5.59.29 ॥&lt;br&gt;&#xA;सा मया राक्षसीमध्ये तर्ज्यमाना मुहुर्मुहुः।&lt;br&gt;&#xA;राक्षसीभिर्विरूपाभिर्दृष्टा हि प्रमदावने ॥ 5.59.30 ॥&lt;br&gt;&#xA;एकवेणीधरा दीना भर्तृचिन्तापरायणा।&lt;br&gt;&#xA;अधः शय्या विवर्णाङ्गी पद्मिनीव हिमागमे ॥ 5.59.31 ॥&lt;br&gt;&#xA;रावणाद् विनिवृत्तार्था मर्तव्यकृतनिश्चया।&lt;br&gt;&#xA;कथञ्चिन्मृगशावाक्षी विश्वासमुपपादिता ॥ 5.59.32 ॥&lt;br&gt;&#xA;ततः सम्भाषिता चैव सर्वमर्थं च दर्शिता।&lt;br&gt;&#xA;रामसुग्रीवसख्यं च श्रुत्वा प्रीतिमुपागता ॥ 5.59.33 ॥&lt;br&gt;&#xA;यन्न हन्ति दशग्रीवं स महात्मा कृतागसम्।&lt;br&gt;&#xA;निमित्तमात्रं रामस्तु वधे तस्य भविष्यति ॥ 5.59.34 ॥&lt;br&gt;&#xA;सा प्रकृत्यैव तन्वङ्गी तद्वियोगाच्च कर्शिता।&lt;br&gt;&#xA;प्रतिपत्पाठशीलस्य विद्येव तनुतां गता ॥ 5.59.35 ॥&lt;br&gt;&#xA;एवमास्ते महाभागा सीता शोकपरायणा।&lt;br&gt;&#xA;यदत्र प्रतिकर्तव्यं तत्सर्वमुपपद्यताम् ॥ 5.59.36 ॥&lt;/p&gt;</description>
    </item>
    <item>
      <title>०६० जाम्बवता मार्गदर्शनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/08-rAma-darshanam/060_jAmbavatA_mArgadarshanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/08-rAma-darshanam/060_jAmbavatA_mArgadarshanam/</guid>
      <description>&lt;p&gt;तस्य तद्वचनं श्रुत्वा वालिसूनुरभाषत ॥ 5.60.1 ॥&lt;br&gt;&#xA;अयुक्तं तु विना देवीं दृष्टवद्भिश्च वानराः।&lt;br&gt;&#xA;समीपं गन्तुमस्माभी राघवस्य महात्मनः ॥ 5.60.2 ॥&lt;br&gt;&#xA;दृष्टा देवी न चानीता इति तत्र निवेदनम्।&lt;br&gt;&#xA;अयुक्तमिव पश्यामि भवद्भिः ख्यातविक्रमैः ॥ 5.60.3 ॥&lt;br&gt;&#xA;न हि नः प्लवने कश्चिन्नापि कश्चित्पराक्रमे।&lt;br&gt;&#xA;तुल्यः सामरदैत्येषु लोकेषु हरिसत्तमाः ॥ 5.60.4 ॥&lt;br&gt;&#xA;तेष्वेवं हतवीरेषु राक्षसेषु हनूमता।&lt;br&gt;&#xA;किमन्यदत्र कर्तव्यं गृहीत्वा याम जानकीम् ॥ 5.60.5 ॥&lt;br&gt;&#xA;तमेवं कृतसङ्कल्पं जाम्बवान् हरिसत्तमः।&lt;br&gt;&#xA;उवाच परमप्रीतो वाक्यमर्थवदर्थवित् ॥ 5.60.6 ॥&lt;br&gt;&#xA;न तावदेषा मतिरक्षमा नो यथा भवान् पश्यति राजपुत्र।&lt;br&gt;&#xA;यथा तु रामस्य मतिर्निविष्टा तथा भवान् पश्यतु कार्यसिद्धम् ॥ 5.60.7 ॥&lt;/p&gt;</description>
    </item>
    <item>
      <title>०६१ कपिभिः मधुवने विश्रान्तिः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/08-rAma-darshanam/061_kapibhiH_madhuvane_vishrAntiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/08-rAma-darshanam/061_kapibhiH_madhuvane_vishrAntiH/</guid>
      <description>&lt;p&gt;ततो जाम्बवतो वाक्यमगृह्णन्त वनौकसः।&lt;br&gt;&#xA;अङ्गदप्रमुखा वीरा हनूमांश्च महाकपिः ॥ 5.61.1 ॥&lt;br&gt;&#xA;प्रीतिमन्तस्ततः सर्वे वायुपुत्रपुरस्सराः।&lt;br&gt;&#xA;महेन्द्राद्रिं परित्यज्य पुप्लुवुः प्लवगर्षभाः ॥ 5.61.2 ॥&lt;br&gt;&#xA;मेरुमन्दरसङ्काशा मत्ता इव महागजाः।&lt;br&gt;&#xA;छादयन्त इवाकाशं महाकाया महाबलाः ॥ 5.61.3 ॥&lt;br&gt;&#xA;सभाज्यमानं भूतैस्तमात्मवन्तं महाबलम्।&lt;br&gt;&#xA;हनूमन्तं महावेगं वहन्त इव दृष्टिभिः ॥ 5.61.4 ॥&lt;br&gt;&#xA;राघवे चार्थनिर्वृत्तिं कर्तुं च परमं यशः।&lt;br&gt;&#xA;समाधाय समृद्धार्थाः कर्मसिद्धिभिरुन्नताः ॥ 5.61.5 ॥&lt;br&gt;&#xA;प्रियाख्यानोन्मुखाः सर्वे सर्वे युद्धाभिनन्दिनः।&lt;br&gt;&#xA;सर्वे रामप्रतीकारे निश्चितार्था मनस्विनः ॥ 5.61.6 ॥&lt;br&gt;&#xA;प्लवमानाः खमाप्लुत्य ततस्ते काननौकसः।&lt;br&gt;&#xA;नन्दनोपममासेदुर्वनं द्रुमलतायुतम् ॥ 5.61.7 ॥&lt;br&gt;&#xA;यत्तन्मधुवनं नाम सुग्रीवस्याभिरक्षितम्।&lt;br&gt;&#xA;अधृष्यं सर्वभूतानां सर्वभूतमनोहरम् ॥ 5.61.8 ॥&lt;br&gt;&#xA;यद्रक्षति महावीर्यः सदा दधिमुखः कपिः।&lt;br&gt;&#xA;मातुलः कपिमुख्यस्य सुग्रीवस्य महात्मनः ॥ 5.61.9 ॥&lt;br&gt;&#xA;ते तद्वनमुपागम्य बभूवुः परमोत्कटाः।&lt;br&gt;&#xA;वानरा वानरेन्द्रस्य मनः कान्ततमं महत् ॥ 5.61.10 ॥&lt;br&gt;&#xA;ततस्ते वानरा हृष्टा दृष्ट्वा मधुवनं महत्।&lt;br&gt;&#xA;कुमारमभ्ययाचन्त मधूनि मधुपिङ्गलाः ॥ 5.61.11 ॥&lt;br&gt;&#xA;ततः कुमारस्तान् वृद्धाञ्जाम्बवत्प्रमुखान् कपीन्।&lt;br&gt;&#xA;अनुमान्य ददौ तेषां निसर्गं मधुभक्षणे ॥ 5.61.12 ॥&lt;br&gt;&#xA;मुदिताः प्रेरिताश्चापि प्रनृत्यन्तोऽभवंस्ततः**।&lt;br&gt;&#xA;अङ्गदेनानुमतास्सन्तस्ततो मुदिताः तत्प्रेरिताः प्रनृत्यन्तोऽभवन् ॥ 5.61.13 ॥&lt;br&gt;&#xA;गायन्ति केचित् प्रणमन्ति केचिन्नृत्यन्ति केचित् प्रहसन्ति केचित्।&lt;br&gt;&#xA;पतन्ति केचिद्विचरन्ति केचित् प्लवन्ति केचित् प्रलपन्ति केचित् ॥ 5.61.14 ॥&lt;br&gt;&#xA;परस्परं केचिदुपाश्रयन्ते परस्परं केचिदुपाक्रमन्ते।&lt;br&gt;&#xA;परस्परं केचिदुपब्रुवन्ते परस्परं केचिदुपारमन्ते ॥ 5.61.15 ॥&lt;br&gt;&#xA;द्रुमाद् द्रुमं केचिदभिद्रवन्ते क्षितौ नगाग्रान्निपतन्ति केचित्।&lt;br&gt;&#xA;महीतलात् केचिदुदीर्णवेगा महाद्रुमाग्राण्यभिसम्पतन्ति ॥ 5.61.16 ॥&lt;br&gt;&#xA;गायन्तमन्यः प्रहसन्नुपैति हसन्तमन्यः प्ररुदन्नुपैति।&lt;br&gt;&#xA;रुदन्तमन्यः प्रणुदन्नुपैति नुदन्तमन्यः प्रणदन्नुपैति ॥ 5.61.17 ॥&lt;br&gt;&#xA;समाकुलं तत्कपिसैन्यमासीन्मधुप्रपानोत्कटसत्त्वचेष्टम्।&lt;br&gt;&#xA;न चात्र कश्चिन्न बभूव मत्तो न चात्र कश्चिन्न बभूव तृप्तः ॥ 5.61.18 ॥&lt;br&gt;&#xA;ततो वनं तत्परिभक्ष्यमाणं द्रुमांश्च विध्वंसितपत्रपुष्पान्।&lt;br&gt;&#xA;समीक्ष्य कोपदृधिवक्रनामा निवारयामास कपिः कपींस्तान् ॥ 5.61.19 ॥&lt;br&gt;&#xA;स तैः प्रवृद्धैः परिभर्त्स्यमानो वनस्य गोप्ता हरिवीरवृद्धः।&lt;br&gt;&#xA;चकार भूयो मतिमुग्रतेजा वनस्य रक्षां प्रति वानरेभ्यः ॥ 5.61.20 ॥&lt;br&gt;&#xA;उवाच कांश्चित् परुषाणि धृष्टमसक्तमन्यांश्च तलैर्जवान।&lt;br&gt;&#xA;समेत्य कैश्चित् कलहं चकार तथैव साम्नोपजगाम कंश्चित् ॥ 5.61.21 ॥&lt;br&gt;&#xA;स तैर्मदात् सम्परिवार्य वाक्यैर्बलाच्च तेन प्रतिवार्यमाणैः।&lt;br&gt;&#xA;प्रधर्षितस्त्यक्तभयैः समेत्य प्रकृष्यते चाप्यनवेक्ष्य दोषम् ॥ 5.61.22 ॥&lt;br&gt;&#xA;नखैस्तुदन्तो दशनैर्दशन्तस्तलैश्च पादैश्च समापयन्तः।&lt;br&gt;&#xA;मदात् कपिं तं कपयः समग्रा महावनं निर्विषयं च चक्रुः ॥ 5.61.23 ॥&lt;/p&gt;</description>
    </item>
    <item>
      <title>०६२ दधिमुखेन किष्किन्धानिवर्तनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/08-rAma-darshanam/062_dadhimukhena_kiShkindhAnivartanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/08-rAma-darshanam/062_dadhimukhena_kiShkindhAnivartanam/</guid>
      <description>&lt;p&gt;अव्यग्रमनसो यूयं मधु सेवत वानराः।&lt;br&gt;&#xA;अहमावारयिष्यामि युष्माकं परिपन्थिनः ॥ 5.62.1 ॥&lt;br&gt;&#xA;श्रुत्वा हनुमतो वाक्यं हरीणां प्रवरोऽङ्गदः।&lt;br&gt;&#xA;प्रत्युवाच प्रसन्नात्मा पिबन्तु हरयो मधु ॥ 5.62.2 ॥&lt;br&gt;&#xA;अवश्यं कृतकार्यस्य वाक्यं हनुमतो मया।&lt;br&gt;&#xA;अकार्यमपि कर्तव्यं किमङ्ग पुनरीदृशम् ॥ 5.62.3 ॥&lt;br&gt;&#xA;अङ्गदस्य मुखाच्छ्रुत्वा वचनं वानरर्षभाः।&lt;br&gt;&#xA;साधु साध्विति संहृष्टा वानराः प्रत्यपूजयन् ॥ 5.62.4 ॥&lt;br&gt;&#xA;पूजयित्वाऽङ्गदं सर्वे वानरा वानरर्षभम्।&lt;br&gt;&#xA;जग्मुर्मधुवनं यत्र नदीवेगा इव द्रुतम् ॥ 5.62.5 ॥&lt;br&gt;&#xA;ते प्रविष्टा मधुवनं पालानाक्रम्य वीर्यतः ॥ 5.62.6 ॥&lt;br&gt;&#xA;अतिसर्गाच्च पटवो दृष्ट्वा श्रुत्वा च मैथिलीम्।&lt;br&gt;&#xA;पपुः सर्वे मधु तदा रसवत् फलमाददुः ॥ 5.62.7 ॥&lt;br&gt;&#xA;उत्पत्य च ततः सर्वे वनपालान् समागतान्।&lt;br&gt;&#xA;ताडयन्ति स्म शतशः सक्तान् मधुवने तदा ॥ 5.62.8 ॥&lt;br&gt;&#xA;मधूनि द्रोणमात्राणि बाहुभिः परिगृह्य ते।&lt;br&gt;&#xA;पिबन्ति सहिताः सर्वे निघ्नन्ति स्म तथाऽपरे ॥ 5.62.9 ॥&lt;br&gt;&#xA;केचित्पीत्वाऽपविध्यन्ति मधूनि मधुपिङ्गलाः।&lt;br&gt;&#xA;मधूच्छिष्टेन केचिच्च जघ्नुरन्योन्यमुत्कटाः ॥ 5.62.10 ॥&lt;br&gt;&#xA;अपरे वृक्षमूले तु शाखां गृह्य व्यवस्थिताः।&lt;br&gt;&#xA;अत्यर्थं च मदग्लानाः पर्णान्यास्तीर्य शेरते ॥ 5.62.11 ॥&lt;br&gt;&#xA;उन्मत्तभूताः प्लवगा मधुमत्ताश्च हृष्टवत्।&lt;br&gt;&#xA;क्षिपन्ति च तदाऽन्योन्यं स्खलन्ति च तथाऽपरे ॥ 5.62.12 ॥&lt;br&gt;&#xA;केचित् क्ष्वेलां प्रकुर्वन्ति केचित् कूजन्ति हृष्टवत्।&lt;br&gt;&#xA;हरयो मधुना मत्ताः केचित् सुप्ता महीतले ॥ 5.62.13 ॥&lt;br&gt;&#xA;कृत्वा केचिद्धसन्त्यन्ये केचित् कुर्वन्ति चेतरत्।&lt;br&gt;&#xA;कृत्वा केचिद्वदन्त्यन्ये केचिद्बुद्ध्यन्ति चेतरत् ॥ 5.62.14 ॥&lt;br&gt;&#xA;येऽप्यत्र मधुपालाः स्युः प्रेष्या दधिमुखस्य तु।&lt;br&gt;&#xA;तेऽपि तैर्वानरैर्भीमैः प्रतिषिद्धा दिशो गताः ॥ 5.62.15 ॥&lt;br&gt;&#xA;जानुभिस्तु प्रकृष्टाश्च देवमार्गं प्रदर्शिताः।&lt;br&gt;&#xA;अब्रुवन् परमोद्विग्ना गत्वा दधिमुखं वचः ॥ 5.62.16 ॥&lt;br&gt;&#xA;हनूमता दत्तवरैर्हतं मधुवनं बलात्।&lt;br&gt;&#xA;वयं च जानुभिः कृष्टा देवमार्गं च दर्शिताः ॥ 5.62.17 ॥&lt;br&gt;&#xA;ततो दधिमुखः क्रुद्धो वनपस्तत्र वानरः।&lt;br&gt;&#xA;हतं मधुवनं श्रुत्वा सान्त्वयामास तान् हरीन् ॥ 5.62.18 ॥&lt;br&gt;&#xA;इहागच्छत गच्छामो वानरान् बलदर्पितान्।&lt;br&gt;&#xA;बलेन वारयिष्यामो मधु भक्षयतो वयम् ॥ 5.62.19 ॥&lt;br&gt;&#xA;श्रुत्वा दधिमुखस्येदं वचनं वानरर्षभाः।&lt;br&gt;&#xA;पुनर्वीरा मधुवनं तेनैव सहसा ययुः ॥ 5.62.20 ॥&lt;br&gt;&#xA;मध्ये चैषां दधिमुखः प्रगृह्य तरसा तरुम्।&lt;br&gt;&#xA;समभ्यधावद्वेगेन ते च सर्वे प्लवङ्गमाः ॥ 5.62.21 ॥&lt;br&gt;&#xA;ते शिलाः पादपांश्चापि पर्वतांश्चापि वानराः।&lt;br&gt;&#xA;गृहीत्वाऽभ्यगमन् क्रुद्धा यत्र ते कपिकुञ्जराः ॥ 5.62.22 ॥&lt;br&gt;&#xA;ते स्वामिवचनं वीरा हृदयेष्ववसज्य तत्।&lt;br&gt;&#xA;त्वरया ह्यभ्यधावन्त सालतालशिलायुधाः ॥ 5.62.23 ॥&lt;br&gt;&#xA;वृक्षस्थांश्च तलस्थांश्च वानरान् बलदर्पितान्।&lt;br&gt;&#xA;अभ्यक्रामंस्ततो वीराः पालास्तत्र सहस्रशः ॥ 5.62.24 ॥&lt;br&gt;&#xA;अथ दृष्ट्वा दधिमुखं क्रुद्धं वानरपुङ्गवाः।&lt;br&gt;&#xA;अभ्यधावन्त वेगेन हनुमत्प्रमुखास्तदा ॥ 5.62.25 ॥&lt;br&gt;&#xA;तं सवृक्षं महाबाहुमापतन्तं महाबलम्।&lt;br&gt;&#xA;आर्यकं प्राहरत्तत्र बाहुभ्यां कुपितोऽङ्गदः ॥ 5.62.26 ॥&lt;br&gt;&#xA;मदान्धश्च न वेदैनमार्यकोऽयं ममेति सः।&lt;br&gt;&#xA;अथैनं निष्पिपेषाशु वेगवद्वसुधातले ॥ 5.62.27 ॥&lt;br&gt;&#xA;स भग्नबाहूरुभुजो विह्वलः शोणितोक्षितः।&lt;br&gt;&#xA;मुमोह सहसा वीरो मुहूर्तं कपिकुञ्जरः ॥ 5.62.28 ॥&lt;br&gt;&#xA;स समाश्वस्य सहसा सङ्क्रुद्धो राजमातुलः।&lt;br&gt;&#xA;वानरान् वारयामास दण्डेन मधुमोहितान् ॥ 5.62.29 ॥&lt;br&gt;&#xA;स कथञ्चिद्विमुक्तस्तैर्वानरैर्वानरर्षभः।&lt;br&gt;&#xA;उवाचैकान्तमाश्रित्य भृत्यान् स्वान् समुपागतान् ॥ 5.62.30 ॥&lt;br&gt;&#xA;एते तिष्ठन्तु गच्छामो भर्ता नो यत्र वानरः।&lt;br&gt;&#xA;सुग्रीवो विपुलग्रीवः सह रामेण तिष्ठति ॥ 5.62.31 ॥&lt;br&gt;&#xA;सर्वं चैवाङ्गदे दोषं श्रावयिष्यामि पार्थिवे।&lt;br&gt;&#xA;अमर्षी वचनं श्रुत्वा घातयिष्यति वानरान् ॥ 5.62.32 ॥&lt;br&gt;&#xA;इष्टं मधुवनं ह्येतत् सुग्रीवस्य महात्मनः।&lt;br&gt;&#xA;पितृपैतामहं दिव्यं देवैरपि दुरासदम् ॥ 5.62.33 ॥&lt;br&gt;&#xA;स वानरानिमान् सर्वान् मधुलुब्धान् गतायुषः।&lt;br&gt;&#xA;घातयिष्यति दण्डेन सुग्रीवः ससुहृज्जनान् ॥ 5.62.34 ॥&lt;br&gt;&#xA;वध्या ह्येते दुरात्मानो नृपाज्ञापरिभाविनः।&lt;br&gt;&#xA;अमर्षप्रभवो रोषः सफलो नो भविष्यति ॥ 5.62.35 ॥&lt;br&gt;&#xA;एवमुक्त्वा दधिमुखो वनपालान् महाबलः।&lt;br&gt;&#xA;जगाम सहसोत्पत्य वनपालैः समन्वितः ॥ 5.62.36 ॥&lt;br&gt;&#xA;निमेषान्तरमात्रेण स हि प्राप्तो वनालयः।&lt;br&gt;&#xA;सहस्रांशुसुतो धीमान् सुग्रीवो यत्र वानरः ॥ 5.62.37 ॥&lt;br&gt;&#xA;रामं च लक्ष्मणं चैव दृष्ट्वा सुग्रीवमेव च।&lt;br&gt;&#xA;समप्रतिष्ठां जगतीमाकाशान्निपपात ह ॥ 5.62.38 ॥&lt;br&gt;&#xA;सन्निपत्य महावीर्यः सर्वैस्तैः परिवारितः।&lt;br&gt;&#xA;हरिर्दधिमुखः पालैः पालानां परमेश्वरः ॥ 5.62.39 ॥&lt;br&gt;&#xA;स दीनवदनो भूत्वा कृत्वा शिरसि चाञ्जलिम्।&lt;br&gt;&#xA;सुग्रीवस्य शुभौ मूर्ध्ना चरणौ प्रत्यपीडयत् ॥ 5.62.40 ॥&lt;/p&gt;</description>
    </item>
    <item>
      <title>०६३ सुग्रीव-दधिमुखसंवादः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/08-rAma-darshanam/063_sugrIva-dadhimukhasaMvAdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/08-rAma-darshanam/063_sugrIva-dadhimukhasaMvAdaH/</guid>
      <description>&lt;p&gt;ततो मूर्ध्ना निपतितं वानरं वानरर्षभः।&lt;br&gt;&#xA;दृष्ट्वैवोद्विग्नहृदयो वाक्यमेतदुवाच ह ॥ 5.63.1 ॥&lt;br&gt;&#xA;उत्तिष्ठोत्तिष्ठ कस्मात् त्वं पादयोः पतितो मम।&lt;br&gt;&#xA;अभयं ते भवेद्वीर सर्वमेवाभिधीयताम् ॥ 5.63.2 ॥&lt;br&gt;&#xA;स तु विश्वासितस्तेन सुग्रीवेण महात्मना।&lt;br&gt;&#xA;उत्थाय सुमहाप्राज्ञो वाक्यं दधिमुखोऽब्रवीत् ॥ 5.63.3 ॥&lt;br&gt;&#xA;नैवर्क्षरजसा राजन्न त्वया नापि वालिना।&lt;br&gt;&#xA;वनं निसृष्टपूर्वं हि भक्षितं तच्च वानरैः ॥ 5.63.4 ॥&lt;br&gt;&#xA;एभिः प्रधर्षिताश्चैव वानरा वनरक्षिभिः।&lt;br&gt;&#xA;मधून्यचिन्तयित्वेमान् भक्षयन्ति पिबन्ति च ॥ 5.63.5 ॥&lt;br&gt;&#xA;शिष्टमत्रापविध्यन्ति भक्षयन्ति तथाऽपरे।&lt;br&gt;&#xA;निवार्यमाणास्ते सर्वे भ्रूवौ वै दर्शयन्ति हि ॥ 5.63.6 ॥&lt;br&gt;&#xA;इमे हि संरब्धतरास्तथा तैः सम्प्रधर्षिताः।&lt;br&gt;&#xA;वारयन्तो वनातस्मात् क्रुद्वैर्वानरपुङ्गवैः ॥ 5.63.7 ॥&lt;br&gt;&#xA;ततस्तैर्बहुभिर्वीरैर्वानरैर्वानरर्षभः।&lt;br&gt;&#xA;संरक्तनयनैः क्रोधाद्धरयः प्रविचालिताः ॥ 5.63.8 ॥&lt;br&gt;&#xA;पाणिभिर्निहताः केचित् केचिज्जानुभिराहताः।&lt;br&gt;&#xA;प्रकृष्टाश्च यथाकामं देवमार्गं च दर्शिताः ॥ 5.63.9 ॥&lt;br&gt;&#xA;एवमेते हताः शूरास्त्वयि तिष्ठति भर्तरि।&lt;br&gt;&#xA;कृत्स्नं मधुवनं चैव प्रकामं तैः प्रभक्ष्यते ॥ 5.63.10 ॥&lt;br&gt;&#xA;एवं विज्ञाप्यमानं तं सुग्रीवं वानरर्षभम्।&lt;br&gt;&#xA;अपृच्छत्तं महाप्राज्ञो लक्ष्मणः परवीरहा ॥ 5.63.11 ॥&lt;br&gt;&#xA;किमयं वानरो राजन् वनपः प्रत्युपस्थितः।&lt;br&gt;&#xA;कं चार्थमभिनिर्दिश्य दुःखितो वाक्यमब्रवीत् ॥ 5.63.12 ॥&lt;br&gt;&#xA;एवमुक्तस्तु सुग्रीवो लक्ष्मणेन महात्मना।&lt;br&gt;&#xA;लक्ष्मणं प्रत्युवाचेदं वाक्यं वाक्यविशारदः ॥ 5.63.13 ॥&lt;br&gt;&#xA;आर्य लक्ष्मण सम्प्राह वीरो दधिमुखः कपिः।&lt;br&gt;&#xA;अङ्गदप्रमुखैर्वीरैर्भक्षितं मधु वानरैः ॥ 5.63.14 ॥&lt;br&gt;&#xA;विचित्य दक्षिणामाशामागतैर्हरिपुङ्गवैः ॥ 5.63.15 ॥&lt;br&gt;&#xA;नैषामकृतकृत्यानामीदृशः स्यादुपक्रमः।&lt;br&gt;&#xA;आगतैश्च प्रमथितं यथा मधुवनं हि तैः ॥ 5.63.16 ॥&lt;br&gt;&#xA;धर्षितं च वनं कृत्स्नमुपयुक्तं च वानरैः ॥ 5.63.17 ॥&lt;br&gt;&#xA;दृष्टा देवी न सन्देहो न चान्येन हनूमता।&lt;br&gt;&#xA;न ह्यन्यः साधने हेतुः कर्मणोऽस्य हनूमतः ॥ 5.63.18 ॥&lt;br&gt;&#xA;कार्यसिद्धिर्मतिश्चैव तस्मिन् वानरपुङ्गवे।&lt;br&gt;&#xA;व्यवसायश्च वीर्यं च श्रुतं चापि प्रतिष्ठितम् ॥ 5.63.19 ॥&lt;br&gt;&#xA;जाम्बवान् यत्र नेता स्यादङ्गदश्च महाबलः।&lt;br&gt;&#xA;हनूमांश्चाप्यधिष्ठाता न तस्य गतिरन्यथा ॥ 5.63.20 ॥&lt;br&gt;&#xA;अङ्गदप्रमुखैर्वीरैर्हतं मधुवनं किल।&lt;br&gt;&#xA;वारयन्तश्च सहितास्तथा जानुभिराहताः ॥ 5.63.21 ॥&lt;br&gt;&#xA;एतदर्थमयं प्राप्तो वक्तुं मधुरवागिह।&lt;br&gt;&#xA;नाम्ना दधिमुखो नाम हरिः प्रख्यातविक्रमः ॥ 5.63.22 ॥&lt;br&gt;&#xA;दृष्टा सीता महाबाहो सौमित्रे पश्य तत्त्वतः।&lt;br&gt;&#xA;अभिगम्य तथा सव- ? पिबन्ति मधु वानराः ॥ 5.63.23 ॥&lt;br&gt;&#xA;न चाप्यदृष्ट्वा वैदेहीं विश्रुताः पुरुषर्षभ।&lt;br&gt;&#xA;वनं दत्तवरं दिव्यं धर्षयेयुर्वनौकसः ॥ 5.63.24 ॥&lt;br&gt;&#xA;श्रुत्वा कर्णसुखां वाणीं सुग्रीववदनाच्च्युताम्।&lt;br&gt;&#xA;प्राहृष्यत भृशं रामो लक्ष्मणश्च महाबलः ॥ 5.63.25 ॥&lt;br&gt;&#xA;श्रुत्वा दधिमुखस्येदं सुग्रीवस्तु प्रहृष्य च।&lt;br&gt;&#xA;वनपालं पुनर्वाक्यं सुग्रीवः प्रत्यभाषत ॥ 5.63.26 ॥&lt;br&gt;&#xA;प्रीतोऽस्मि सोऽहं युद्भुक्तं वनं तैः कृतकर्मभिः।&lt;br&gt;&#xA;मर्षितं मर्षणीयं च चेष्टितं कृतकर्मणाम् ॥ 5.63.27 ॥&lt;br&gt;&#xA;इच्छामि शीघ्रं हनुमत्प्रधानान् शाखामृगांस्तान् मगृहराजदर्पान्।&lt;br&gt;&#xA;द्रष्टुं कृतार्थान् सह राघवाभ्यां श्रोतुं च सीताधिगमे प्रयत्नम् ॥ 5.63.28 ॥&lt;br&gt;&#xA;प्रीतिस्पीताक्षौ सम्प्रहृष्टौ कुमारौ दृष्ट्वा सिद्धार्थौ वानराणां च राजा।&lt;br&gt;&#xA;अङ्गैः संहृष्टैः कर्मसिद्धिं विदित्वा बाह्वोरासन्नां सोऽतिमात्रं ननन्द ॥ 5.63.29 ॥&lt;/p&gt;</description>
    </item>
    <item>
      <title>०६४ रामेण सीतान्वेषणश्लाघनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/08-rAma-darshanam/064_rAmeNa_sItAnveShaNashlAghanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/08-rAma-darshanam/064_rAmeNa_sItAnveShaNashlAghanam/</guid>
      <description>&lt;p&gt;सुग्रीवेणैवमुक्तस्तु हृष्टो दधिमुखः कपिः।&lt;br&gt;&#xA;राघवं लक्ष्मणं चैव सुग्रीवं चाभ्यवादयत् ॥ 5.64.1 ॥&lt;br&gt;&#xA;स प्रणम्य च सुग्रीवं राघवौ च महाबलौ।&lt;br&gt;&#xA;वानरैः सहितैः शूरैर्दिवमेवोत्पपात ह ॥ 5.64.2 ॥&lt;br&gt;&#xA;स यथैवागतः पूर्वं तथैव त्वरितं गतः।&lt;br&gt;&#xA;निपत्य गगनाद्भूमौ तद्वनं प्रविवेश ह ॥ 5.64.3 ॥&lt;br&gt;&#xA;स प्रविष्टो मधुवनं ददर्श हरियूथपान्।&lt;br&gt;&#xA;विमदानुत्थितान् सर्वान् मेहमानान् मधूदकम् ॥ 5.64.4 ॥&lt;br&gt;&#xA;स तानुपागमद्वीरो बद्ध्वा करपुटाञ्जलिम्।&lt;br&gt;&#xA;उवाच वचनं श्लक्ष्णमिदं हृष्टवदङ्गदम् ॥ 5.64.5 ॥&lt;br&gt;&#xA;सौम्य रोषो न कर्तव्यो यदेभिरभिवारितः।&lt;br&gt;&#xA;अज्ञानाद्रक्षिभिः क्रोधाद्भवन्तः प्रतिषेधिताः ॥ 5.64.6 ॥&lt;br&gt;&#xA;युवराजस्त्वमीशश्च वनस्यास्य महाबल।&lt;br&gt;&#xA;मौर्ख्यात् पूर्वं कृतो दोषस्तं भवान् क्षन्तुमर्हति ॥ 5.64.7 ॥&lt;br&gt;&#xA;आख्यातं हि मया गत्वा पितृव्यस्य तवानघ।&lt;br&gt;&#xA;इहोपयातं सर्वेषामेतेषां वनचारिणाम् ॥ 5.64.8 ॥&lt;br&gt;&#xA;स त्वदागमनं श्रुत्वा सहैभिर्हरियूथपैः।&lt;br&gt;&#xA;प्रहृष्टो न तु रुष्टोऽसौ वनं श्रुत्वा प्रधर्षितम् ॥ 5.64.9 ॥&lt;br&gt;&#xA;प्रहृष्टो मां पितृव्यस्ते सुग्रीवो वानरेश्वरः।&lt;br&gt;&#xA;शीघ्रं प्रेषय सर्वांस्तानिति होवाच पार्थिवः ॥ 5.64.10 ॥&lt;br&gt;&#xA;श्रुत्वा दधिमुखस्येदं वचनं श्लक्ष्णमङ्गदः।&lt;br&gt;&#xA;अब्रवीत्तान् हरिश्रेष्ठो वाक्यं वाक्यविशारदः ॥ 5.64.11 ॥&lt;br&gt;&#xA;शङ्के श्रुतोऽयं वृत्तान्तो रामेण हरियूथपाः।&lt;br&gt;&#xA;तत्क्षमं नेह नः स्थातुं कृते कार्ये परन्तपाः ॥ 5.64.12 ॥&lt;br&gt;&#xA;पीत्वा मधु यथाकामं विश्रान्ता वनचारिणः।&lt;br&gt;&#xA;किं शेषं गमनं तत्र सुग्रीवो यत्र मे गुरुः ॥ 5.64.13 ॥&lt;br&gt;&#xA;सर्वे यथा मां वक्ष्यन्ति समेत्य हरियूथपाः।&lt;br&gt;&#xA;तथाऽस्मि कर्ता कर्तव्ये भवद्भिः परवानहम् ॥ 5.64.14 ॥&lt;br&gt;&#xA;नाज्ञापयितुमीशोऽहं युवराजोऽस्मि यद्यपि।&lt;br&gt;&#xA;अयुक्तं कृतकर्माणो यूयं धर्षयितुं मया ॥ 5.64.15 ॥&lt;br&gt;&#xA;ब्रुवतश्चाङ्गदश्यैवं श्रुत्वा वचनमव्ययम्।&lt;br&gt;&#xA;प्रहृष्टमनसो वाक्यमिदमूचुर्वनौकसः ॥ 5.64.16 ॥&lt;br&gt;&#xA;एवं वक्ष्यति को राजन् प्रभुः सन् वानरर्षभ।&lt;br&gt;&#xA;ऐश्वर्यमदमत्तो हि सर्वोऽहमिति मन्यते ॥ 5.64.17 ॥&lt;br&gt;&#xA;तव चेदं सुसदृशं वाक्यं नान्यस्य कस्यचित्।&lt;br&gt;&#xA;सन्नतिर्हि तवाख्याति भविष्यच्छुभयोग्यताम् ॥ 5.64.18 ॥&lt;br&gt;&#xA;सर्वे वयमपि प्राप्तास्तत्र गन्तुं कृतक्षणाः।&lt;br&gt;&#xA;स यत्र हरिवीराणां सुग्रीवः पतिरव्ययः ॥ 5.64.19 ॥&lt;br&gt;&#xA;त्वया ह्यनुक्तैर्हरिभिर्नैव शक्यं पदात्पदम्।&lt;br&gt;&#xA;क्वचिद्गन्तुं हरिश्रेष्ठ ब्रूमः सत्यमिदं तु ते ॥ 5.64.20 ॥&lt;br&gt;&#xA;एवं तु वदतां तेषामङ्गदः प्रत्यभाषत।&lt;br&gt;&#xA;बाढं गच्छाम इत्युक्त्वा खमुत्पेतुर्महाबलाः ॥ 5.64.21 ॥&lt;br&gt;&#xA;उत्पतन्तमनूत्पेतुः सर्वे ते हरियूथपाः।&lt;br&gt;&#xA;कृत्वाऽऽकाशं निराकाशं यन्त्रोत्क्षिप्ता इवाचलाः ॥ 5.64.22 ॥&lt;br&gt;&#xA;तेऽम्बरं सहसोत्पत्य वेगवन्तः प्लवङ्गमाः।&lt;br&gt;&#xA;विनदन्तो महानादं घना वातेरिता यथा ॥ 5.64.23 ॥&lt;br&gt;&#xA;अङ्गदे समनुप्राप्ते सुग्रीवो वानराधिपः।&lt;br&gt;&#xA;उवाच शोकोपहतं रामं कमललोचनम् ॥ 5.64.24 ॥&lt;br&gt;&#xA;समाश्वसिहि भद्र ते दृष्टा देवी न संशयः।&lt;br&gt;&#xA;नागन्तुमिह शक्यं तैरतीते समये हि नः ॥ 5.64.25 ॥&lt;br&gt;&#xA;न मत्सकाशमागच्छेत् कृत्ये हि विनिपातिते।&lt;br&gt;&#xA;युवराजो महाबाहुः प्लवतां प्रवरोऽङ्गदः ॥ 5.64.26 ॥&lt;br&gt;&#xA;यद्यप्यकृतकृत्यानामीदृशः स्यादुपक्रमः।&lt;br&gt;&#xA;भवेत् स दीनवदनो भ्रान्तविप्लुतमानसः ॥ 5.64.27 ॥&lt;br&gt;&#xA;पितृपैतामहं चैतत् पूर्वकैरभिरक्षितम्।&lt;br&gt;&#xA;न मे मधुवनं हन्यादहृष्टः प्लवगेश्वरः ॥ 5.64.28 ॥&lt;br&gt;&#xA;कौसल्या सुप्रजा राम समाश्वसिहि सुव्रत।&lt;br&gt;&#xA;दृष्टा देवी न सन्देहो न चान्येन हनूमता ॥ 5.64.29 ॥&lt;br&gt;&#xA;हनूमति हि सिद्धिश्च मतिश्च मतिसत्तम।&lt;br&gt;&#xA;व्यवसायश्च वीर्यं च सूर्य तेज इव ध्रुवम् ॥ 5.64.30 ॥&lt;br&gt;&#xA;जाम्बवान् यत्र नेता स्यादङ्गदश्च बलेश्वरः।&lt;br&gt;&#xA;हनुमांश्चाप्यधिष्ठाता न तस्य गतिरन्यथा ॥ 5.64.31 ॥&lt;br&gt;&#xA;मा भूश्चिन्तासमायुक्तः सम्प्रत्यमितविक्रम ॥ 5.64.32 ॥&lt;br&gt;&#xA;हनुमत्कर्मदृप्तानां नर्दतां काननौकसाम्।&lt;br&gt;&#xA;किष्किन्धामुपयातानां सिद्धिं कथयतामिव ॥ 5.64.33 ॥&lt;br&gt;&#xA;ततः श्रुत्वा निनादं तं कपीनां कपिसत्तमः।&lt;br&gt;&#xA;आयताञ्चितलाङ्गूलः सोऽभवद्धृष्टमानसः ॥ 5.64.34 ॥&lt;br&gt;&#xA;आजग्मुस्तेऽपि हरयो रामदर्शनकाङ्क्षिणः।&lt;br&gt;&#xA;अङ्गदं पुरतः कृत्वा हनूमन्तं च वानरम् ॥ 5.64.35 ॥&lt;br&gt;&#xA;तेऽङ्गदप्रमुखा वीराः प्रहृष्टाश्च मुदाऽन्विताः।&lt;br&gt;&#xA;निपेतुर्हरिराजस्य समीपे राघवस्य च ॥ 5.64.36 ॥&lt;br&gt;&#xA;हनुमांश्च महाबाहुः प्रणम्य शिरसा ततः।&lt;br&gt;&#xA;नियतामक्षतां देवीं राघवाय न्यवेदयत् ॥ 5.64.37 ॥&lt;br&gt;&#xA;निश्चितार्थस्ततस्तस्मिन् सुग्रीवः पवनात्मजे।&lt;br&gt;&#xA;लक्ष्मणः प्रीतिमान् प्रीतं बहुमानादवैक्षत ॥ 5.64.38 ॥&lt;br&gt;&#xA;प्रीत्या च रममाणोऽथ राघवः परवीरहा।&lt;br&gt;&#xA;बहुमानेन महता हनुमन्तमवैक्षत ॥ 5.64.39 ॥&lt;/p&gt;</description>
    </item>
    <item>
      <title>०६५ हनुमता सीतासन्देशनिवेदनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/08-rAma-darshanam/065_hanumatA_sItAsandeshanivedanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/08-rAma-darshanam/065_hanumatA_sItAsandeshanivedanam/</guid>
      <description>&lt;p&gt;ततः प्रस्रवणं शैलं ते गत्वा चित्रकाननम्।&lt;br&gt;&#xA;प्रणम्य शिरसा रामं लक्ष्मणं च महाबलम् ॥ 5.65.1 ॥&lt;br&gt;&#xA;युवराजं पुरस्कृत्य सुग्रीवमभिवाद्य च।&lt;br&gt;&#xA;प्रवृत्तिमथ सीतायाः प्रवक्तुमुपचक्रमुः ॥ 5.65.2 ॥&lt;br&gt;&#xA;रामे समनुरागं च यश्चायं समयः कृतः।&lt;br&gt;&#xA;एतदाख्यान्ति ते सर्वे हरयो रामसन्निधौ ॥ 5.65.3 ॥&lt;br&gt;&#xA;वैदेहीमक्षतां श्रुत्वा रामस्तूत्तरमब्रवीत् ॥ 5.65.4 ॥&lt;br&gt;&#xA;क्व सीता वर्तते देवी कथं च मयि वर्तते।&lt;br&gt;&#xA;एतन्मे सर्वमाख्यात वैदेहीं प्रति वानराः ॥ 5.65.5 ॥&lt;br&gt;&#xA;रामस्य गदितं श्रुत्वा हरयो रामसन्निधौ।&lt;br&gt;&#xA;चोदयन्ति हनूमन्तं सीतावृत्तान्तकोविदम् ॥ 5.65.6 ॥&lt;br&gt;&#xA;प्रणम्य शिरसा देव्यै सीतायै तां दिशं प्रति।&lt;br&gt;&#xA;उवाच वाक्यं वाक्यज्ञः सीताया दर्शनं यथा ॥ 5.65.7 ॥&lt;br&gt;&#xA;समुद्रं लङ्घयित्वाऽहं शतयोजनमायतम्।&lt;br&gt;&#xA;अगच्छं जानकीं सीतां मार्गमाणो दिदृक्षया ॥ 5.65.8 ॥&lt;br&gt;&#xA;तत्र लङ्केति नगरी रावणस्य दुरात्मनः।&lt;br&gt;&#xA;दक्षिणस्य समुद्रस्य तीरे वसति दक्षिणे ॥ 5.65.9 ॥&lt;br&gt;&#xA;तत्र दृष्टा मया सीता रावणान्तःपुरे सती।&lt;br&gt;&#xA;सन्न्यस्य त्वयि जीवन्ती रामा राम मनोरथम् ॥ 5.65.10 ॥&lt;br&gt;&#xA;दृष्टा मे राक्षसीमध्ये तर्ज्यमाना मुहुर्मुहुः।&lt;br&gt;&#xA;राक्षसीभिर्विरूपाभी रक्षिता प्रमदावने ॥ 5.65.11 ॥&lt;br&gt;&#xA;दुःखमासाद्यते देवी तथाऽदुःखोचिता सती ॥ 5.65.12 ॥&lt;br&gt;&#xA;रावणान्तःपुरे रुद्धा राक्षसीभिः सुरक्षिता।&lt;br&gt;&#xA;एकवेणीधरा दीना त्वयि चिन्तापरायणा ॥ 5.65.13 ॥&lt;br&gt;&#xA;रावणाद्विनिवृत्तार्था मर्तव्यकृतनिश्चया।&lt;br&gt;&#xA;देवी कथञ्चित् काकुत्स्थ त्वन्मना मार्गिता मया ॥ 5.65.14 ॥&lt;br&gt;&#xA;इक्ष्वकुवंशविख्यातिं शनैः कीर्तयताऽनघ।&lt;br&gt;&#xA;सा मया नरशार्दूल विश्वासमुपपादिता ॥ 5.65.15 ॥&lt;br&gt;&#xA;ततः सम्भाषिता देवी सर्वमर्थं च दर्शिता।&lt;br&gt;&#xA;रामसुग्रीवसख्यं च श्रुत्वा प्रीतिमुपागता ॥ 5.65.16 ॥&lt;br&gt;&#xA;नियतः समुदाचारो भक्तिश्चास्यास्तथा त्वयि ॥ 5.65.17 ॥&lt;br&gt;&#xA;एवं मया महाभागा दृष्टा जनकनन्दिनी।&lt;br&gt;&#xA;उग्रेण तपसा युक्ता त्वद्भक्त्या पुरुषर्षभ ॥ 5.65.18 ॥&lt;br&gt;&#xA;अभिज्ञानं च मे दत्तं यथा वृत्तं तवान्तिके।&lt;br&gt;&#xA;चित्रकूटे महाप्राज्ञ वायसं प्रति राघव ॥ 5.65.19 ॥&lt;br&gt;&#xA;विज्ञाप्यश्च नरव्याघ्रो रामो वायुसुत त्वया।&lt;br&gt;&#xA;अखिलेनेह यद् दृष्टमिति मामाह जानकी ॥ 5.65.20 ॥&lt;br&gt;&#xA;अयं चास्मै प्रदातव्यो यत्नात् सुपरिरक्षितः।&lt;br&gt;&#xA;ब्रुवता वचनान्येवं सुग्रीवस्योपशृण्वतः ॥ 5.65.21 ॥&lt;br&gt;&#xA;एष चूडामणिः श्रीमान् मया सुपरिरक्षितः।&lt;br&gt;&#xA;मनःशिलायास्तिलको गण्डपार्श्वे निवेशितः ॥ 5.65.22 ॥&lt;br&gt;&#xA;त्वया प्रनष्टे तिलके तं किल स्मर्तुमर्हसि।&lt;br&gt;&#xA;एष निर्यातितः श्रीमान् मया ते वारिसम्भवः ॥ 5.65.23 ॥&lt;br&gt;&#xA;जीवितं धारयिष्यामि मासं दशरथात्मज।&lt;br&gt;&#xA;ऊर्ध्वं मासान्न जीवयं रक्षसां वशमागता ॥ 5.65.24 ॥&lt;br&gt;&#xA;इति मामब्रवीत्सीता कृशाङ्गी धर्मचारिणी।&lt;br&gt;&#xA;रावणान्तःपुरे रुद्धा मृगीवोत्फुल्ललोचना ॥ 5.65.25 ॥&lt;br&gt;&#xA;एतदेव मयाऽऽख्यातं सर्वं राघव यद्यथा।&lt;br&gt;&#xA;सर्वथा सागरजले सन्तारः प्रविधीयताम् ॥ 5.65.26 ॥&lt;br&gt;&#xA;तौ जाताश्वासौ राजपुत्रौ विदित्वा तच्चाभिज्ञानं राघवाय प्रदाय।&lt;br&gt;&#xA;देव्या चाख्यातं सर्वमेवानुपूर्व्याद्वाचा सम्पूर्णं वायुपुत्रः शशंस ॥ 5.65.27 ॥&lt;/p&gt;</description>
    </item>
    <item>
      <title>०६६ राम-हनुमत्संवादः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/08-rAma-darshanam/066_rAma-hanumatsaMvAdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/08-rAma-darshanam/066_rAma-hanumatsaMvAdaH/</guid>
      <description>&lt;p&gt;एवमुक्तो हनुमता रामो दशरथात्मजः।&lt;br&gt;&#xA;तं मणिं हृदये कृत्वा प्ररुरोद सलक्ष्मणः ॥ 5.66.1 ॥&lt;br&gt;&#xA;तं तु दृष्ट्वा मणिश्रेष्ठं राघवः शोककर्शितः।&lt;br&gt;&#xA;नेत्राभ्यामश्रुपूर्णाभ्यां सुग्रीवमिदमब्रवीत् ॥ 5.66.2 ॥&lt;br&gt;&#xA;यथैव धेनुः स्रवति स्नेहाद्वत्सस्य वत्सला।&lt;br&gt;&#xA;तथा ममापि हृदयं मणिरत्नस्य दर्शनात् ॥ 5.66.3 ॥&lt;br&gt;&#xA;मणिरत्नमिदं दत्तं वैदेह्याः श्वशुरेण मे।&lt;br&gt;&#xA;वधूकाले यथा बद्धमधिकं मूर्ध्नि शोभते ॥ 5.66.4 ॥&lt;br&gt;&#xA;अयं हि जलसम्भूतो मणिः सज्जनपूजितः।&lt;br&gt;&#xA;यज्ञे परमतुष्टेन दत्तः शक्रेण धीमता ॥ 5.66.5 ॥&lt;br&gt;&#xA;इमं दृष्ट्वा मणिश्रेष्ठं यथा तातस्य दर्शनम्।&lt;br&gt;&#xA;अद्यास्म्यवगतः सौम्य वैदेहस्य तथा विभोः ॥ 5.66.6 ॥&lt;br&gt;&#xA;अयं हि शोभते तस्याः प्रियाया मूर्ध्नि मे मणिः।&lt;br&gt;&#xA;अस्याद्य दर्शनेनाहं प्राप्तां तामिव चिन्तये ॥ 5.66.7 ॥&lt;br&gt;&#xA;किमाह सीता वैदेही ब्रूहि सौम्य पुनः पुनः।&lt;br&gt;&#xA;पिपासुमिव तोयेन सिञ्चन्ति वाक्यवारिणा ॥ 5.66.8 ॥&lt;br&gt;&#xA;इतस्तु किं दुःखतरं यदिमं वारिसम्भवम्।&lt;br&gt;&#xA;मणिं पश्यामि सौमित्रे वैदेहीमागतं विना ॥ 5.66.9 ॥&lt;br&gt;&#xA;चिरं जीवति वैदेही यदि मासं धरिष्यति।&lt;br&gt;&#xA;क्षणं सौम्य न जीवेयं विना तामसितेक्षणाम् ॥ 5.66.10 ॥&lt;br&gt;&#xA;नय मामपि तं देशं यत्र दृष्टा मम प्रिया।&lt;br&gt;&#xA;न तिष्ठेयं क्षणमपि प्रवृत्तिमुपलभ्य च ॥ 5.66.11 ॥&lt;br&gt;&#xA;कथं सा मम सुश्रोणी भीरुभीरुः सती सदा।&lt;br&gt;&#xA;भयावहानां घोराणां मध्ये तिष्ठति रक्षसाम् ॥ 5.66.12 ॥&lt;br&gt;&#xA;शारदस्तिभिरोन्मुक्तो नूनं चन्द्र इवाम्बुदैः।&lt;br&gt;&#xA;आवृतं वदनं तस्या न विराजति राक्षसैः ॥ 5.66.13 ॥&lt;br&gt;&#xA;किमाह सीता हनुंस्तत्त्वतः कथयाद्य मे।&lt;br&gt;&#xA;एतेन खलु जीविष्ये भेषजेनातुरो यथा ॥ 5.66.14 ॥&lt;br&gt;&#xA;मद्विहीना वरारोहा हनुमन् कथयस्व मे।&lt;br&gt;&#xA;[दुःखाद्दुःखतरं प्राप्य कथं जीवति जानकी ] ॥ 5.66.15 ॥&lt;/p&gt;</description>
    </item>
    <item>
      <title>०६७ हनुमता रामाय सीतासन्देशकथनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/08-rAma-darshanam/067_hanumatA_rAmAya_sItAsandeshakathanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/08-rAma-darshanam/067_hanumatA_rAmAya_sItAsandeshakathanam/</guid>
      <description>&lt;p&gt;एवमुक्तस्तु हनुमान् राघवेण महात्मना।&lt;br&gt;&#xA;सीताया भाषितं सर्वं न्यवेदयत राघवे ॥ 5.67.1 ॥&lt;br&gt;&#xA;इदमुक्तवती देवी जानकी पुरुषर्षभ।&lt;br&gt;&#xA;पूर्ववृत्तमभिज्ञानं चित्रकूटे यथातथम् ॥ 5.67.2 ॥&lt;br&gt;&#xA;सुखसुप्ता त्वया सार्धं जानकी पूर्वमुत्थिता।&lt;br&gt;&#xA;वायसः सहसोत्पत्य विरराद स्तनान्तरे ॥ 5.67.3 ॥&lt;br&gt;&#xA;पर्यायेण च सुप्तस्त्वं देव्यङ्के भरताग्रज।&lt;br&gt;&#xA;पुनश्च किल पक्षी स देव्या जनयति व्यथाम् ॥ 5.67.4 ॥&lt;br&gt;&#xA;पुनः पुनरुपागम्य विरराद भृशं किल।&lt;br&gt;&#xA;ततस्त्वं बोधितस्तस्याः शोणितेन समुक्षितः ॥ 5.67.5 ॥&lt;br&gt;&#xA;वायसेन च तेनैव सततं बाध्यमानया।&lt;br&gt;&#xA;बोधितः किल देव्या त्वं सुखसुप्तः परन्तप ॥ 5.67.6 ॥&lt;br&gt;&#xA;तां तु दृष्ट्वा महाबाहो दारितां च स्तनान्तरे।&lt;br&gt;&#xA;आशीविष इव क्रुद्धो निःश्वसन्नभ्यभाषथाः ॥ 5.67.7 ॥&lt;br&gt;&#xA;नखाग्रैः केन ते भीरु दारितं तु स्तनान्तरम्।&lt;br&gt;&#xA;कः क्रीडति सरोषेण पञ्चवक्त्रेण भोगिना ॥ 5.67.8 ॥&lt;br&gt;&#xA;निरीक्षमाणः सहसा वायसं समवैक्षथाः।&lt;br&gt;&#xA;नखैः सरुधिरैस्तीक्ष्णैस्तामेवाभिमुखं स्थितम् ॥ 5.67.9 ॥&lt;br&gt;&#xA;सुतः किल स शक्रस्य वायसः पततां वरः।&lt;br&gt;&#xA;धरान्तरचरः शीघ्रं पवनस्य गतौ समः ॥ 5.67.10 ॥&lt;br&gt;&#xA;ततस्तस्मिन् महाबाहो कोपसंवर्तितेक्षणः।&lt;br&gt;&#xA;वायसे त्वं कृथाः क्रूरां मतिं मतिमतां वर ॥ 5.67.11 ॥&lt;br&gt;&#xA;स दर्भं संस्तराद् गृह्य ब्रह्मास्त्रेण ह्ययोजयः।&lt;br&gt;&#xA;स दीप्त इव कालाग्निर्जज्वालाभिमुखः खगम् ॥ 5.67.12 ॥&lt;br&gt;&#xA;क्षिप्तवांस्त्वं प्रदीप्तं हि दर्भं तं वायसं प्रति।&lt;br&gt;&#xA;ततस्तु वायसं दीप्तः स दर्भोऽनुजगाम ह ॥ 5.67.13 ॥&lt;br&gt;&#xA;स पित्रा च परित्यक्तः सुरैश्च समहर्षिभिः।&lt;br&gt;&#xA;त्रिल्लोकान् सम्परिक्रम्य त्रातारं नाधिगच्छति ॥ 5.67.14 ॥&lt;br&gt;&#xA;पुनरेवागतस्त्रस्तस्त्वकाशमरिन्दम।&lt;br&gt;&#xA;स तं निपतितं भूमौ शरण्यः शरणागतम् ॥ 5.67.15 ॥&lt;br&gt;&#xA;वधार्हमपि काकुत्स्थ कृपया पर्यपालयः ॥ 5.67.16 ॥&lt;br&gt;&#xA;मोघमस्त्रं न शक्यं तु कर्तुमित्येव राघव।&lt;br&gt;&#xA;भवांस्तस्याक्षि काकस्य हिनस्ति स्म स दक्षिणम् ॥ 5.67.17 ॥&lt;br&gt;&#xA;राम त्वां स नमस्कृत्य राज्ञे दशरथाय च।&lt;br&gt;&#xA;विसृष्टस्तु तदा काकः प्रतिपेदे स्वमालयम् ॥ 5.67.18 ॥&lt;br&gt;&#xA;एवमस्त्रविदां श्रेष्ठः सत्त्ववाञ्छीलवानपि।&lt;br&gt;&#xA;किमर्थमस्त्रं रक्षस्सु न योजयति राघवः ॥ 5.67.19 ॥&lt;br&gt;&#xA;न नागा नापि गन्धर्वा नासुरा न मरुद्गणाः।&lt;br&gt;&#xA;न च सर्वे रणे शक्ता रामं प्रतिसमासितुम् ॥ 5.67.20 ॥&lt;br&gt;&#xA;तस्य वीर्यवतः कश्चिद्यद्यस्ति मयि सम्भ्रमः।&lt;br&gt;&#xA;क्षिप्रं सुनिशितैर्बाणैर्हन्यतां युधि रावणः ॥ 5.67.21 ॥&lt;br&gt;&#xA;भ्रातुरादेशमाज्ञाय लक्ष्मणो वा परन्तपः।&lt;br&gt;&#xA;स किमर्थं नरवरो न मां रक्षति राघवः ॥ 5.67.22 ॥&lt;br&gt;&#xA;शक्तौ तौ पुरुषव्याघ्रौ वाय्वग्निसमतेजसौ।&lt;br&gt;&#xA;सुराणामपि दुर्धर्षौ किमर्थं मामुपेक्षतः ॥ 5.67.23 ॥&lt;br&gt;&#xA;ममैव दुष्कृतं किञ्चिन्महदस्ति न संशयः।&lt;br&gt;&#xA;समर्थो सहितौ यन्मां नावेक्षेते परन्तपौ ॥ 5.67.24 ॥&lt;br&gt;&#xA;वैदेह्या वचनं श्रुत्वा करुणं साश्रुभाषितम्।&lt;br&gt;&#xA;पुनरप्यहमार्यां तामिदं वचनमब्रुवम् ॥ 5.67.25 ॥&lt;br&gt;&#xA;त्वच्छोकविमुखो रामो देवि सत्येन ते शपे।&lt;br&gt;&#xA;रामे दुःखाभिभूते तु लक्ष्मणः परितप्यते ॥ 5.67.26 ॥&lt;br&gt;&#xA;कथञ्चिद्भवती दृष्टा न कालः परिशोचितुम्।&lt;br&gt;&#xA;इम मुहूर्तं दुःखानामन्तं द्रक्ष्यसि भामिनि ॥ 5.67.27 ॥&lt;br&gt;&#xA;तावुभौ नरशार्दूलौ राजपुत्रावनिन्दितौ।&lt;br&gt;&#xA;त्वद्दर्शनकृतोत्साहौ लङ्कां भस्मीकरिष्यतः ॥ 5.67.28 ॥&lt;br&gt;&#xA;हत्वा च समरे रौद्र रावण सहबान्धवम्।&lt;br&gt;&#xA;राघवस्त्वां वरारोहे स्वां पुरीं नयते ध्रुवम् ॥ 5.67.29 ॥&lt;br&gt;&#xA;यत्तु रामो विजानीयादभिज्ञानमनिन्दिते।&lt;br&gt;&#xA;प्रीतिसञ्जननं तस्य प्रदातुं त्वमिहार्हसि ॥ 5.67.30 ॥&lt;br&gt;&#xA;साऽभिवीक्ष्य दिशः सर्वा वेण्युद्ग्रथनमुत्तमम्।&lt;br&gt;&#xA;मुक्त्वा वस्त्राद्ददौ मह्यं मणिमेतं महाबल ॥ 5.67.31 ॥&lt;br&gt;&#xA;प्रतिगृह्य मणिं दिव्यं तव हेतो रघूद्वह।&lt;br&gt;&#xA;शिरसा तां प्रणम्यार्यामहमागमने त्वरे ॥ 5.67.32 ॥&lt;br&gt;&#xA;गमने च कृतोत्साहमवेक्ष्य वरवर्णिनी।&lt;br&gt;&#xA;विवर्धमानं च हि मामुवाच जनकात्मजा ॥ 5.67.33 ॥&lt;br&gt;&#xA;अश्रुपूर्णमुखी दीना बाष्पसन्दिग्धभाषिणी।&lt;br&gt;&#xA;ममोत्पतनसम्भ्रान्ता शोकवेगसमाहता ॥ 5.67.34 ॥&lt;br&gt;&#xA;हनुमन् सिंहसङ्काशावुभौ तौ रामलक्ष्मणौ।&lt;br&gt;&#xA;सुग्रीवं च सहामात्य सर्वान् ब्रूया ह्यनामयम् ॥ 5.67.35 ॥&lt;br&gt;&#xA;यथा च स महाबाहुर्मां तारयति राघवः।&lt;br&gt;&#xA;असमाद्दुःखाम्बुसंरोधात्त्वं समाधातुमर्हसि ॥ 5.67.36 ॥&lt;br&gt;&#xA;इमं च तीव्रं मम शोकवेगं रक्षोभिरेभिः परिभर्त्सनं च।&lt;br&gt;&#xA;ब्रूयास्तु रामस्य गतः समीपं शिवश्च तेऽध्वाऽस्तु हरिप्रवीर ॥ 5.67.37 ॥&lt;br&gt;&#xA;एतत्तवार्या नृपराजसिंह सीता वचः प्राह विषादपूर्वम्।&lt;br&gt;&#xA;एतच्च बुद्ध्वा गदितं मया त्वं श्रद्धत्स्व सीतां कुशलां समग्राम् ॥ 5.67.38 ॥&lt;/p&gt;</description>
    </item>
    <item>
      <title>०६८ सीतया स्वदशाचिन्तनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/08-rAma-darshanam/068_sItayA_svadashAchintanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/mUlam/5_sundarakANDam/08-rAma-darshanam/068_sItayA_svadashAchintanam/</guid>
      <description>&lt;p&gt;अथाहमुत्तरं देव्या पुनरुक्तः ससम्भ्रमः।&lt;br&gt;&#xA;तव स्नेहान्नरव्याघ्र सौहार्दादनुमान्य वै ॥ 5.68.1 ॥&lt;br&gt;&#xA;एवं बहुविधं वाच्यो रामो दाशरथिस्त्वया।&lt;br&gt;&#xA;यथा मामाप्नुयाच्छीघ्रं हत्वा रावणमाहवे ॥ 5.68.2 ॥&lt;br&gt;&#xA;यदि वा मन्यसे वीर वसैकाहमरिन्दम।&lt;br&gt;&#xA;कस्मिंश्चित्संवृते देशे विश्रान्तः श्वो गमिष्यसि ॥ 5.68.3 ॥&lt;br&gt;&#xA;मम चाप्यल्पभाग्यायाः सान्निध्यात्तव वीर्यवन्।&lt;br&gt;&#xA;अस्य शोकविपाकस्य मुहूर्तं स्याद्विमोक्षणम् ॥ 5.68.4 ॥&lt;br&gt;&#xA;गते हि त्वयि विक्रान्ते पुनरागमनाय वै।&lt;br&gt;&#xA;प्राणानामपि सन्देहो मम स्यान्नात्र संशयः ॥ 5.68.5 ॥&lt;br&gt;&#xA;तवादर्शनजः शोको भूयो मां परितापयेत्।&lt;br&gt;&#xA;दुःखाद्दुःखपराभूतां दुर्गतां दुःखभागिनीम् ॥ 5.68.6 ॥&lt;br&gt;&#xA;अयं च वीर सन्देहस्तिष्ठतीव ममाग्रतः।&lt;br&gt;&#xA;सुमहांस्त्वत्सहायेषु हर्यृक्षेषु हरीश्वर ॥ 5.68.7 ॥&lt;br&gt;&#xA;कथं नु खलु दुष्पारं तरिष्यन्ति महोदधिम्।&lt;br&gt;&#xA;तानि हर्यृक्षसैन्यानि तौ वा नरवरात्मजौ ॥ 5.68.8 ॥&lt;br&gt;&#xA;त्रयाणामेव भूतानां सागरस्यास्य लङ्घने।&lt;br&gt;&#xA;शक्तिः स्याद्वैनतेयस्य तव वा मारुतस्य वा ॥ 5.68.9 ॥&lt;br&gt;&#xA;तदस्मिन् कार्यनिर्योगे वीरैवं दुरतिक्रमे।&lt;br&gt;&#xA;किं पश्यसि समाधानं ब्रूहि कार्यविदां वर ॥ 5.68.10 ॥&lt;br&gt;&#xA;काममस्य त्वमेवैकः कार्यस्य परिसाधने।&lt;br&gt;&#xA;पर्याप्तः परवीरघ्न यशस्यस्ते बलोदयः ॥ 5.68.11 ॥&lt;br&gt;&#xA;बलैः समग्रैर्यदि मां हत्वा रावणमाहवे।&lt;br&gt;&#xA;विजयी स्वां पुरीं रामो नयेत्तत् स्याद्यशस्करम् ॥ 5.68.12 ॥&lt;br&gt;&#xA;यथाऽहं तस्य वीरस्य वनादुपधिना हृता।&lt;br&gt;&#xA;रक्षसा तद्भया देव तथा नार्हति राघवः ॥ 5.68.13 ॥&lt;br&gt;&#xA;बलैस्तु सङ्कुलां कृत्वा लङ्कां परबलार्दनः।&lt;br&gt;&#xA;मां नयेद्यदि काकुत्स्थस्तत्तस्य सदृशं भवेत् ॥ 5.68.14 ॥&lt;br&gt;&#xA;तद्यथा तस्य विक्रान्तमनुरूपं महात्मनः।&lt;br&gt;&#xA;भवत्याहवशूरस्य तथा त्वमुपपादय ॥ 5.68.15 ॥&lt;br&gt;&#xA;तदर्थोपहितं वाक्यं प्रश्रितं हेतुसंहितम्।&lt;br&gt;&#xA;निशम्याहं ततः शेषं वाक्यमुत्तरमब्रुवम् ॥ 5.68.16 ॥&lt;br&gt;&#xA;देवि हर्यृक्षसैन्यानामीश्वरः प्लवतां वरः।&lt;br&gt;&#xA;सुग्रीवः सत्त्वसम्पन्नस्तवार्थे कृतनिश्चयः ॥ 5.68.17 ॥&lt;br&gt;&#xA;तस्य विक्रमसम्पन्नाः सत्त्ववन्तो महाबलाः।&lt;br&gt;&#xA;मनस्सङ्कल्पसम्पाता निदेशे हरयः स्थिताः ॥ 5.68.18 ॥&lt;br&gt;&#xA;येषां नोपरि नाधस्तान्न तिर्यक् सज्जते गतिः।&lt;br&gt;&#xA;न च कर्मसु सीदन्ति महत्स्वमिततेजसः ॥ 5.68.19 ॥&lt;br&gt;&#xA;असकृत्तैर्महाभागैर्वानरैर्बलदर्पितैः।&lt;br&gt;&#xA;प्रदक्षिणीकृता भूमिर्वायुमार्गानुसारिभिः ॥ 5.68.20 ॥&lt;br&gt;&#xA;मद्विशिष्टाश्च तुल्याश्च सन्ति तत्र वनौकसः।&lt;br&gt;&#xA;मत्तः प्रत्यवरः कश्चिन्नास्ति सुग्रीवसन्निधौ ॥ 5.68.21 ॥&lt;br&gt;&#xA;अहं तावदिह प्राप्तः किं पुनस्ते महाबलाः।&lt;br&gt;&#xA;न हि प्रकृष्टाः प्रेष्यन्ते प्रेष्यन्ते हीतरे जनाः ॥ 5.68.22 ॥&lt;br&gt;&#xA;तदलं परितापेन देवि मन्युर्व्यपैतु ते।&lt;br&gt;&#xA;एकोत्पातेन वै लङ्कामेष्यन्ति हरियूथपाः ॥ 5.68.23 ॥&lt;br&gt;&#xA;मम पृष्ठगतौ तौ च चन्द्रसूर्याविवोदितौ।&lt;br&gt;&#xA;त्वत्सकाशं महाभागे नृसिंहावागमिष्यतः ॥ 5.68.24 ॥&lt;br&gt;&#xA;अरिघ्नं सिंहसङ्काशं क्षिप्रं द्रक्ष्यसि राघवम्।&lt;br&gt;&#xA;लक्ष्मणं च धनुष्पाणीं लङ्काद्वारमुपस्थितम् ॥ 5.68.25 ॥&lt;br&gt;&#xA;नखदंष्ट्रायुधान् वीरान् सिंहशार्दूलविक्रमान्।&lt;br&gt;&#xA;वानरान् वारणेन्द्राभान् क्षिप्रं द्रक्ष्यसि सङ्गतान् ॥ 5.68.26 ॥&lt;br&gt;&#xA;शैलाम्बुदनिकाशानां लङ्कामलयसानुषु।&lt;br&gt;&#xA;नर्दतां कपिमुख्यानामचिराच्छ्रोष्यसि स्वनम् ॥ 5.68.27 ॥&lt;br&gt;&#xA;निवृत्तवनवासं च त्वया सार्धमरिन्दमम्।&lt;br&gt;&#xA;अभिषिक्तमयोध्यायां क्षिप्रं द्रक्ष्यसि राघवम् ॥ 5.68.28 ॥&lt;br&gt;&#xA;ततो मया वाग्भिरदीनभाषिणा शिवाभिरिष्टाभिरभिप्रसादिता।&lt;br&gt;&#xA;जगाम शान्तिं मम मैथिलात्मजा तवापि शोकेन तदाऽभिपीडिता ॥ 5.68.29 ॥&lt;/p&gt;</description>
    </item>
  </channel>
</rss>
